<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--110</head>
          <docDate when="1991-05-13">1991-05-13</docDate>
        </div>
      </front>
      <body>
        <div>
          <note>
            Anmälan om återtagande av plats i riksdagen
          </note>
          <note>
            Andre vice talmannen meddelade att Roy Ottosson
          </note>
          <note>
            (mp) den 9 maj återtagit sin plats i riksdagen, varigenom tjänstgöringen
            som ersättare upphört för Hans Lindforss.
          </note>
          <note>
            1 § Justering av protokoll
          </note>
          <note>
            Justerades protokollen för den 3 och 6 maj.
          </note>
          <note>
            2 § Svar på interpellation 1990/91:195 om kostnaderna för den
            kommunala räddningstjänsten
          </note>
          <note>
            Anf. 1 Försvarsminister ROINE CARLSSON
          </note>
          <note>
            (c):
          </note>
          <note>
            Herr talman! Görel Bohlin har frågat mig om vilka åtgärder jag
            avser vidta för att finna en lösning som kan innebära såväl hög
            standard på räddningstjänsten som att den kommunala räddningstjänsten
            inte belastas med en alltför orättvis andel av kostnaderna.
          </note>
          <note>
            I räddningstjänstlagen (1986:1102) läggs ansvaret för de olika
            delarna av samhällets räddningstjänst fast liksom de skyldigheter
            som åvilar statliga myndigheter, kommuner och enskilda i samband
            med räddningstjänsten. Staten svarar för fjäll-, flyg- och sjöräddningstjänsten
            samt för räddningstjänsten vid utsläpp av radioaktiva ämnen från
            kärntekniska anläggningar. Kommunerna ansvarar för alla andra
            räddningsinsatser vid olyckshändelser och överhängande fara för
            olyckshändelser då ett snabbt ingripande behövs för att hindra
            och begränsa skador på människor eller egendom eller i miljön.
          </note>
          <note>
            Den kommunala räddningstjänstens uppgifter omfattar bl.a. räddningsinsatser
            vid brand, översvämningar, skred, ras och trafikolyckor. Till
            uppggiften hör också ansvaret för finansieringen av verksamheten.
            Kommuneras samlade bruttokostnader för räddningstjänsten uppgick
            år
          </note>
          <note>
            1989 till 3,5 miljarder kronor, vilket motsvarade
          </note>
          <note>
            1,5 % av kommunernas samlade driftskostnader.
          </note>
          <note>
            Ungefär 85 % därav finansierades med skattemedel.
          </note>
          <note>
            Om en enskild räddningsinsats i kommunal räddningstjänst har
            medfört betydande kostnader, har kommunen rätt till ersättning
            av staten för den del av kostnaderna som överstiger en självrisk.
          </note>
          <note>
            Självrisken utgörs av ett belopp som motsvarar två öre per skattekrona
            beräknat på kommunens skatteunderlag.
          </note>
          <note>
            För att en verksamhet som innebär myndighetsutövning skall kunna
            avgiftsfinansieras måste särskilt medgivande finnas i lag. Inom
            det förebyggande brandskyddet finns också sådana medgivanden för
            brandsyn och sotning. Det finns däremot inte några sådana bestämmelser
            vad gäller den skadeavhjälpande delen av räddningstjänsten.
          </note>
          <note>
            Enligt min uppfattning bör räddningstjänsten, liksom den offentliga
            sektorn i övrigt, utvecklas genom omprövning och rationalisering.
            Inom räddningstjänstsområdet anser jag att det är särskilt angeläget
            att samarbetet mellan kommunerna inbördes utökas liksom kommuneras
            samverkan med statliga myndigheter och näringslivet. Statens räddningsverk
            har i uppdrag att verka för en sådan utveckling.
          </note>
          <note>
            Räddningstjänstlagen ger kommunens räddningsnämnd möjlighet att
            ålägga ägaren eller innehavaren av en anläggning, där verksamheten
            innebär fara för att en olyckshändelse skall orsaka allvarliga
            skador på människor eller i miljön (s.k.
          </note>
          <note>
            paragraf 43-anläggningar), att hålla eller bekosta beredskap
            med personal och egendom och i övrigt vidta erforderliga åtgärder
            för att hindra eller begränsa sådana skador. Enligt vad jag fått
            veta har denna möjlighet hittills utnyttjats i relativt liten
            utsträckning. Även på detta område är det en uppgift för statens
            räddningsverk att tillsammans med övriga tillsynsmyndigheter följa
            utvecklingen.
          </note>
          <note>
            Jag vill påpeka att jag anser att den kommunala räddningstjänsten
            håller en god standard i dag.
          </note>
          <note>
            Verksamheten utvecklas successivt, inte minst genom den förbättring
            av utbildningen som skett de senaste åren. Först om det skulle
            visa sig att skadorna i form av dödsoffer och förstörda värden
            skulle öka på ett markant sätt, anser jag att man skulle behöva
            se över räddningstjänstens former.
          </note>
          <note>
            Den situationen har vi inte i dag.
          </note>
          <note>
            Görel Bohlin tar också upp räddningstjänsten vid
          </note>
          <note>
            Arlanda flygplats. Den skrivelse till regeringen från länsstyrelsen
            i Stockholms län om Arlanda, som nämns i interpellationen, bereds
            fortfarande inom regeringskansliet. Jag vill dock upplysa om att
            länsstyrelsen informerat regeringen om det avtal som i vintras
            träffades mellan Sigtuna kommun och luftfartsverket. Avtalet innebär
            bl.a. att en ny brandstation med dygnetruntberedskap finns i drift
            vid flygplatsen fr.o.m. den 1 januari i år. Efter samråd med statens
            räddningsverk fann länsstyrelsen inte anledning att rikta någon
            anmärkning mot att räddningstjänsten organiserades på det avtalade
            sättet. Jag kan tillägga att Arlanda flygplats är en paragraf
            43-
          </note>
          <note>
            anläggning.
          </note>
          <note>
            I debatten om den kommunala räddningstjänstens finansiering har
            man pekat på att det inte längre finns någon kommunal beskattning
            av juridiska personer trots att räddningstjänstens insatser till
            stor del gäller industrier, andra företag och trafikolyckor.
          </note>
          <note>
            Jag vill i det sammanhanget erinra om att kommunera delvis kompenseras
            för bortfallet av skatteintäkter vid omläggningen av skattesystemet
          </note>
          <note>
            1985. Förändringen innebar dessutom ingen skattelättnad för företagen.
            En ny finansieringsprincip som fördelar finansieringsansvaret
            på de olika målgrupperna för räddningstjänstens insatser skulle
            enligt min mening innebära en radikal systemförändring. Det saknas
            ännu underlag för att ta ställning till en så omfattande förändring.
          </note>
          <note type="speaker">
            Anf. 2 GÖREL BOHLIN (m):
          </note>
          <note>
            Herr talman! Jag tackar försvarsministern för svaret. Jag kan
            förstås inte finna att jag har fått något besked om åtgärder som
            försvarsministern avser att vidta för att upprätthålla en hög
            standard på räddningstjänsten utan att en enskild kommun samtidigt
            belastas orimligt mycket. Tvärtom får jag när jag läser svaret
            det intrycket att försvarsministern är ganska nöjd med sakernas
            ordning.
          </note>
          <note>
            Det framhålls i svaret att räddningstjänsten i dag håller en
            god standard. Det anförs vidare: ''Först om det skulle visa sig
            att skadorna i form av dödsoffer och förstörda värden skulle öka
            på ett markant sätt, anser jag att man skulle behöva se över räddningstjänstens
            former.'' Detta är en ganska uppseendeväckande formulering, försvarsministern.
            Då är det så dags.
          </note>
          <note>
            Länsstyrelsen i Stockholms län, som skrev till departementet
            den 30 november, alltså för ett halvår sedan, har både påtalat
            en rad orimligheter och begärt en utredning. Låt mig här peka
            på exemplet Arlanda. Visst är det bra att ett avtal har träffats
            mellan Sigtuna kommun och luftfartsverket om räddningstjänsten,
            men det löser inte problemen på längre sikt. Sigtuna kommun betalar
            enligt uppgift bortemot 90 % av räddningstjänstskostnaderna, samtidigt
            som antalet flygplatsutryckningar ökat enormt, med ungefär 55
            % på fem år. Ca 50 % av räddningsstyrkan är numera förlagd till
            Arlanda, bl.a. beroende på ombyggnadsarbeten i anslutning till
            flygplatsen, vilket gjort att insatstiderna inte kunnat klaras
            med mindre än att en stor del av verksamheten flyttats över till
            Arlanda -- detta trots att viadukten är byggd sedan en tid tillbaka.
          </note>
          <note>
            Samtidigt växer verksamheten i anslutning till
          </note>
          <note>
            Arlanda, som ju är ett riksintresse. Flygtrafiken ökar och kommer
            att öka ännu mer om vi får den tredje banan. Detsamma gäller biltrafiken
            på E 4, som ju är beroende av flygtrafiken.
          </note>
          <note>
            Flygbränsletransporterna, som nu uppgår till 50--60
          </note>
          <note>
            dagliga tunga transporter, kommer att öka i antal, och det innebär
            mycket stora risker. Antalet företag i anslutning till flygplatsen
            växer, och därmed ökas belastningen och riskerna.
          </note>
          <note>
            Som svar på mitt påpekande att kommunen numera inte får del av
            intäkterna av företagsbeskattningen svarar försvarsministern att
            kommunerna kompenseras för detta skattebortfall. Det kan dock
            knappast gälla för Sigtuna, som har en extra skattebelastning
            med 2 milj.kr. per år på grund av
          </note>
          <note>
            Robin Hood-skatten.
          </note>
          <note>
            En enskild räddningsinsats i kommunal tjänst som medfört betydande
            kostnader kan till en viss del ersättas av staten, säger försvarsministern,
            och det kan nog hjälpa någon kommun i något enskilt ärende, men
            knappast Sigtuna, som ju ständigt pressas av ökade krav på räddningsinsatser
            vid eventuella katastrofer.
          </note>
          <note>
            Också ytterligare utveckling är på gång vid
          </note>
          <note>
            Arlanda, t.ex. en järnväg, den s.k. Arlandabanan.
          </note>
          <note>
            När den kommer till stånd, vilket jag hoppas skall ske, får vi
            ytterligare ett paragraf 43-fall, och då blir läget ännu mer komplicerat.
          </note>
          <note>
            Man kommer att ställa allt större krav på räddningstjänsten,
            både kompetensmässigt och resursmässigt. När det gäller kompetensen
            kan nämnas att räddningsstyrkan i stor utsträckning bygger på
            vapenfria tjänstepliktiga med sex veckors grundutbildning. Det
            är bara på Arlanda och
          </note>
          <note>
            Helsingfors flygplatser som man har sådana arbetsstyrkor. Internationellt
            är det tveksamt om det skulle godkännas. Också bland övriga anställda
            ute på Arlanda är man mycket tveksam till dessa vapenfria tjänstepliktiga,
            som t.ex. vägrar att göra rökdykningar.
          </note>
          <note>
            Länsstyrelsen, som alltså avgav en skrivelse den 30
          </note>
          <note>
            november, har påpekat att det behövs en översyn på detta område
            liksom vad gäller uppdelningen av det ekonomiska ansvaret. Skäligheten
            i den nuvarande ordningen kan verkligen ifrågasättas.
          </note>
          <note>
            Man har också påpekat osäkerheten vid tolkningen av begreppen
            ''kommunal räddningstjänst'' resp.
          </note>
          <note>
            ''statlig flygräddningstjänst''.
          </note>
          <note>
            Länsstyrelsen kräver alltså en ganska omfattande utredning. En
            sådan utveckling är uppenbarligen absolut nödvändig och blir allt
            nödvändigare för varje dag. Jag vill fråga om försvarsministern
            är beredd att mot bakgrund av de bekymmer och oklarheter som redovisats
            bl.a. i länsstyrelsens skrivelse ta initiativ till en utredning
            om dessa frågor.
          </note>
          <note>
            Anf. 3 Försvarsminister ROINE CARLSSON
          </note>
          <note>
            (s):
          </note>
          <note>
            Herr talman! Jag vill säga följande till Görel
          </note>
          <note>
            Bohlin. Inget av det Görel Bohlin nu har sagt förändrar det svar
            jag har givit, vilket framgår av mitt interpellationssvar.
          </note>
          <note>
            Det är alltid intressant att lyssna till moderaterna i talarstolen.
            De vill alltid sänka statens inkomster och samtidigt öka statens
            utgifter. Som bekant provades denna ekonomiska teori under ett
            antal år i detta land. Resultatet blev också ganska bekant.
          </note>
          <note>
            När Görel Bohlin talar om vissa konsekvenser och säger att det
            är så dags när det har inträffat svåra händelser, vill jag bara
            erinra Görel Bohlin om att jag har lagt fram förslag till denna
            kammare om hur vi skall förhålla oss till de här frågorna. Kammaren
            har med mycket stor enighet ställt sig bakom den inriktning vi
            har i de här frågorna. Majoriteten i kammaren delar inte Görel
            Bohlins uppfattning.
          </note>
          <note>
            Då återstår det väl bara för Görel Bohlin att antingen finna
            sig i majoritetens beslut eller att också arbeta för någon annan
            ordning.
          </note>
          <note>
            Herr talman! Slutligen kan det noteras att det finns en särskild
            flygplatsberedskap förutom den som
          </note>
          <note>
            Görel Bohlin talar om. Denna betalas helt av luftfartsverket
            och inte av Sigtuna kommun.
          </note>
          <note type="speaker">
            Anf. 4 GÖREL BOHLIN (m):
          </note>
          <note>
            Herr talman! När det gäller att öka statens kostnader och minska
            kommunens kostnader vill jag påpeka det som står i min fråga och
            som också har tagits upp av länsstyrelsen, nämligen att en utredning
            skall ta upp frågan om att öka finansieringsmöjligheterna och
            att hitta andra finansieringsmöjligheter än de som för närvarande
            finns lagreglerade.
          </note>
          <note>
            Jag vill också påpeka att jag begär en utredning, och det tycker
            jag faktiskt är en rimlig begäran. Det är inte så säkert att det
            som har sagts i denna kammare skall vara statiskt för all framtid.
            På
          </note>
          <note>
            Arlanda sker stora förändringar, förändringar som kräver att
            man anpassar räddningstjänsten. Man måste dimensionera räddningstjänsten
            efter det ökade trycket. Man måste också ta konsekvenserna av
            den alltmer komplicerade situationen, dvs. ser över kompetensen
            hos dem som skall sköta räddningstjänsten.
          </note>
          <note>
            Jag begär att man skall undersöka om man kan få en tillräckligt
            hög standard i anslutning till en så starkt trafikerad internationell
            flygplats och att man därvid skall göra internationella jämförelser.
          </note>
          <note>
            Jag skulle också vilja, herr försvarsminister, att man redan
            i dag prövade möjligheterna att minimera riskerna. Den transport
            av flygbränsle som nu sker på E 4 utgör en betydande risk. Jag
            har varit i kontakt med t.ex. FOA som har talat om att den placering
            som depån i dag har ute på Arlanda utgör en allvarlig risk, och
            detta skulle behöva ses över. Om det skulle hända någonting ute
            på
          </note>
          <note>
            Arlanda är det statens ansvar att det ser ut som det gör. Det
            vore fruktansvärt om man inte i tid undersökte möjligheterna att
            minimera riskerna.
          </note>
          <note>
            När det gäller den ekonomiska ansvarsfördelningen är det inte
            rimligt, herr försvarsminister, att en liten kommun får ta på
            sig så stora kostnader för en riksangelägenhet som man nu får
            göra.
          </note>
          <note>
            Är försvarsministern beredd att se över inte bara lagstiftning
            utan även nya finansieringsmöjligheter och därvid också titta
            på möjligheterna att minimera riskerna?
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1990/91:179 om beredskapen inför stora
            kärnkraftsolyckor
          </note>
          <note>
            Anf. 5 Försvarsminister ROINE CARLSSON
          </note>
          <note>
            (s):
          </note>
          <note>
            Herr talman! Birgitta Hambraeus har -- mot bakgrund av erfarenheterna
            från Tjernobylolyckan och utredningens om kärnkraftsberedskapen
            betänkande (SOU 1989:86) Samhällets åtgärder mot allvarliga olyckor
            -- frågat vilka åtgärder jag ämnar vidta för att öka beredskapen
            inför stora kärnkraftsolyckor. Jag tolkar frågan som att den avser
            olyckor både inom och utom Sverige. En omfattande remissbehandling
            av betänkandet avslutades under 1990. Ärendet bereds nu inom regeringskansliet
            och avsikten är att en lagrådsremiss inom kort skall lämnas till
            lagrådet.
          </note>
          <note>
            Därefter avser jag att återkomma till regeringen med förslag
            till proposition om samhällets åtgärder mot allvarliga olyckor.
            Jag är inte beredd att nu föregripa regeringens ställningstaganden
            till utredningens förslag.
          </note>
          <note>
            Utredningen föreslår ett antal åtgärder för att ytterligare förbättra
            planeringen för och beredskapen mot allvarliga olyckor, vilket
            bl.a.
          </note>
          <note>
            inkluderar den av Birgitta Hambraeus nämnda frågan om införandet
            av tjänsteplikt och ingrepp i annans rätt även vid sanering efter
            en kärnenergiolycka. Om regeringen skulle ansluta sig till utredningens
            förslag om tjänsteplikt och ingrepp i annans rätt krävs lagändring.
            Det är alltså riksdagen som skall besluta i en sådan fråga.
          </note>
          <note>
            Birgitta Hambraeus frågar vilka åtgärder jag ämnar vidta för
            att öka beredskapen inför stora kärnkraftsolyckor. Jag vill därför
            redovisa några av de åtgärder som har vidtagits efter
          </note>
          <note>
            Tjernobylolyckan och i viss mån även efter överlämnandet av betänkandet
            från utredningen om kärnkraftsberedskapen.
          </note>
          <note>
            -- Samtliga svenska kärnkraftverk har som ytterligare säkerhetsåtgärd
            installerat s.k.
          </note>
          <note>
            filtersystem, där 99,9 % av reaktorhärdens radioaktiva ämnen
            som ger markbeläggning skall fastna om en härdsmälta skulle inträffa.
          </note>
          <note>
            -- Alarmerings- och varningssystemen kring de svenska kärnkraftverken
            har förbättrats.
          </note>
          <note>
            -- På uppdrag av regeringen har räddningsverket sett till att
            samtliga länsstyrelser i dag har en plan att följa i händelse
            av en stor kärnenergiolycka inom eller utanför Sverige. De s.k.
            kärnkraftslänen hade redan tidigare en mer omfattande beredskapsplan,
            som nu har förbättrats.
          </note>
          <note>
            -- Planerna har granskats av räddningsverket som också utbildar
            personalen att tillämpa dem i praktiken. Beredskapen övas regelbundet.
          </note>
          <note>
            -- Samtliga länsstyrelser och kommuner har nu tillgång till instrument
            för att kunna mäta förhöjd strålning från radioaktiva ämnen på
            marken.
          </note>
          <note>
            -- Vid en olycka sammankallar länsstyrelsen en stab som förutom
            räddningsledare består av olika typer av experter.
          </note>
          <note>
            -- Med särskild sambandsutrustning kan länsstyrelserna nu snabbt
            komma i kontakt med t.ex. centrala myndigheter.
          </note>
          <note>
            -- Via lokalradio och övriga massmedia kan länsstyrelserna lämna
            snabb och fortlöpande information.
          </note>
          <note>
            -- I enlighet med ett internationellt förvarningsavtal, den s.k.
            varselkonventionen, skall konventionsstater omgående underrätta
            de stater som kan komma att beröras av ett utsläpp.
          </note>
          <note>
            -- I regeringens proposition (1990/91:180) Med anledning av Sveriges
            tillträde till tre internationella överenskommelser rörande räddningstjänst
            föreslås bl.a. att riksdagen godkänner en konvention om bistånd
            i händelse av en kärnteknisk olycka eller ett nödläge med radioaktiva
            ämnen.
          </note>
          <note>
            -- Statens strålskyddsinstitut (SSI) har utökat antalet mätstationer
            över landet som nu även varnar automatiskt vid ökad strålning.
          </note>
          <note>
            -- Förutom SSIs mätstationer har även Försvarets forskningsanstalt
            (FOA) ett antal mätstationer.
          </note>
          <note>
            Dessutom görs mätningar kontinuerligt vid våra kärnkraftverk
            och Studsvik.
          </note>
          <note>
            -- SSIs beredskapsorganisation har utökats beträffande både analyser
            och information.
          </note>
          <note type="speaker">
            Anf. 6 BIRGITTA HAMBRAEUS (c):
          </note>
          <note>
            Herr talman! Jag ber att få tacka försvarsministern för svaret
            på min interpellation.
          </note>
          <note>
            Tjernobylkatastrofen visar oss att kärnkraftens risker är unika.
            Strålning från radioaktiva ämnen drabbar oss utan att våra sinnen
            kan uppfatta det.
          </note>
          <note>
            Utredningen om samhällets beredskap inför stora kärnkraftsolyckor
            säger, att samhällets totala resurser kan komma att behöva mobiliseras
            om det blir en stor olycka som den i Tjernobyl.
          </note>
          <note>
            Erfarenheterna från Tjernobyl visar att områden som Götaland
            kan behöva utrymmas. Det finns ingen annan industriolycka som
            har så stora konsekvenser.
          </note>
          <note>
            Saneringen fortsätter i Ukraina och Vitryssland ännu fem år efter
            olyckan. Nya områden borde evakueras. Sovjet har inte råd med
            de hundratals miljarder som saneringen kostar, och Mikhail
          </note>
          <note>
            Gorbatjov vädjar till omvärlden om hjälp.
          </note>
          <note>
            Fortfarande har vi för höga strålvärden i vissa delar av Sverige
            som ett resultat av
          </note>
          <note>
            Tjernobylkatastrofen. Internationella strålskyddskommissionen
            har nu ändrat sin bedömning av lågdosstrålningens risker.
          </note>
          <note>
            Gränsvärdet har skärpts, och man räknar nu med att fyra gånger
            så många här i Sverige som man först beräknade kommer att få cancer
            på grund av
          </note>
          <note>
            Tjernobylolyckan.
          </note>
          <note>
            Ny Teknik skriver i nr 17 i år att den s.k.
          </note>
          <note>
            sarkofagen, som den havererade
          </note>
          <note>
            Tjernobylreaktorn inneslöts i, vittrar och läcker.
          </note>
          <note>
            Sovjetmyndigheterna har beslutat att vänta ett år med att bestämma
            sig för om de skall försöka montera ned sarkofagen eller gjuta
            in den i ännu mer betong. Om det första förslaget, som kallas
          </note>
          <note>
            ''Operation Gröna Ängar'', sade den sovjetiske kärnkraftsexperten
            Alexander Borovoj vid en konferens i Paris nyligen: ''Vi har inte
            tekniken för att klara det. Vi vet varken hur man demonterar sarkofagen,
            hur man skall begrava det som finns inuti eller hur man skall
            klara transporterna. Att sätta i gång en demontering i dag vore
            mycket farligt. Ändå finns det institutioner som driver det.''
          </note>
          <note>
            Betänkandet Samhällets åtgärder mot allvarliga olyckor har ännu
            inte resulterat i något förslag från regeringen, trots att betänkandet
            lämnades 1989.
          </note>
          <note>
            Får jag tolka det så att försvarsministern söker andra lösningar
            på problemet?
          </note>
          <note>
            Jag kan förstå att försvarsministern tycker att det är obehagligt
            att ta ställning till de kontroversiella förslag som utredningen
            om beredskapen inför stora kärnkraftsolyckor lägger fram. Utredningens
            majoritet föreslår att tjänstepliktslagen och förfogandelagen
            skall utökas, så att människor kan tvingas ställa upp också i
            saneringsskedet år efter år efter en kärnkraftsolycka. Jag tycker
            att mitt förslag är bättre: Avveckla kärnkraften!
          </note>
          <note>
            Vi har ju facit i Tjernobyl. Vi upprördes när man tvångsrekryterade
            folk från Baltikum till saneringsarbetet, och jag tror att många
            tänkte att detta var ett exempel på den kommunistiska statens
            omänsklighet. Men samma sak skulle alltså kunna hända här, om
            utredningens majoritet får som den vill. Tusentals människor måste
            arbeta i starkt radioaktivt belagda områden. På flera kvadratmil
            måste jord skyfflas undan, hus och gator sandblästras och tvättas.
            Vattendrag måste invallas för att man skall försöka hindra radioaktivitet
            att sprida sig i dricksvattnet. Det är en bisarr situation.
          </note>
          <note>
            Efter Tjernobyl reviderade många länder sina kärnkraftsplaner,
            och några avvecklade helt, t.ex.
          </note>
          <note>
            Italien. T.o.m. Frankrike, kärnkraftens förlovade land, har sett
            att reaktorerna åldras fortare än man räknat med. Men i Sverige
            fortsätter man, trots riksdagsbesluten om avveckling, stelbent
            att agera aktivt för att göra kärnkraften trovärdig i världen.
          </note>
          <note>
            Våra kärnkraftsföretag försöker fortfarande sälja kärnkraft,
            dock utan framgång.
          </note>
          <note>
            Kärnkraftsanläggningarna är riktiga propagandacentraler. Svensk
          </note>
          <note>
            Kärnbränsleförsörjning AB påstår att man har funnit metoden att
            ta hand om det högaktiva avfallet och stärker därmed kärnkraftens
            image i världen. I FNs atomenergiorgan IAEA vakar svenska chefer
            inte bara över atombombsbränsle utan också över att u-länderna
            behåller uppfattningen att kärnkraften är en förutsättning för
            att ett land skall anses utvecklat.
          </note>
          <note>
            Svenska folket har efter folkomröstningen, genom sina valda ombud
            i riksdagen, beslutat att kärnkraften skall avvecklas så fort
            som möjligt.
          </note>
          <note>
            Försvarsministern räknar upp åtskilliga anordningar som man kostat
            på våra kärnkraftverk i stället för att stänga dem.
          </note>
          <note>
            Ju äldre reaktorna blir desto farligare är de. Om det skulle
            inträffa en svår olycka och man verkligen lyckades få in all radioaktivitet
            i det här filtret som man tänkt sig, vad händer då sedan? Den
            frågan ställer jag till försvarsministern. Radioaktiviteten kan
            ju inte stanna där i flera hundratusen år tills den avklingat
            till ofarlig nivå. Innebär inte detta att vi skulle få en situation
            som liknar sarkofagen i
          </note>
          <note>
            Tjernobyl?
          </note>
          <note>
            Folkkampanjen mot kärnkraft och kärnvapen har startat en kampanj
            för att ''Avveckla en reaktor nu!'' Solmärken med den texten kommer
            att spridas och namn samlas in. Vi ger inte upp, fastän miljonerna
            till propagandan finns hos kärnkraftsförespråkarna.
          </note>
          <note>
            Enligt överenskommelsen mellan socialdemokraterna, folkpartiet
            och centerpartiet om energin skall kärnkraften avvecklas när det
            finns tillräckligt med energi den förutan. Vi har i dag ett elöverskott
            motsvarande minst en reaktor.
          </note>
          <note>
            Det finns alltså tillräckligt mycket el för att stoppa en reaktor
            omedelbart. Ett beslut att stänga en reaktor nu skulle bli signalen
            till alla som nu arbetar med system för effektivisering och för
            förnybara energikällor.
          </note>
          <note>
            Den bästa beredskapen inför stora kärnkraftsolyckor är naturligtvis
            att se till att de inte kan inträffa, därför att kärnkraften avvecklas.
          </note>
          <note>
            Låt mig därför avsluta detta anförande med att ställa följande
            fråga: Är försvarsministern villig att sätta sig in i möjligheterna
            att börja avveckla kärnkraften nu, innan han föreslår riksdagen
            besluta om ytterligare lagar och anordningar för att skydda oss
            för katastrofer från en gammalmodig, dyr och livsfarlig energikälla?
          </note>
          <note>
            Anf. 7 Försvarsminister ROINE CARLSSON
          </note>
          <note>
            (s):
          </note>
          <note>
            Herr talman! Jag får det bestämda intrycket när jag lyssnar på
            Birgitta Hambraeus, att hon inte deltar i centerpartiets olika
            diskussioner om energipolitiken. Jag utgår i varje fall ifrån
            att
          </note>
          <note>
            Birgitta Hambraeus omfattar den överenskommelse kring energipolitiken
            som träffats mellan de tre stora partierna. De frågor som
          </note>
          <note>
            Birgitta Hambraeus har tagit upp torde det vara lämpligt att
            hon diskuterar i sin riksdagsgrupp.
          </note>
          <note>
            Låt mig sedan övergå till frågan om tidsplanen.
          </note>
          <note>
            Regeringen planerar att lämna en lagrådsremiss i början av juni,
            Birgitta Hambraeus. Regeringen avser att efter lagrådets granskning
            snarast möjligt avlämna en proposition till riksdagen, och jag
            räknar med att en riksdagsbehandling kommer att ske i höst.
          </note>
          <note>
            Vad Birgitta Hambraeus elegant undviker att redovisa här i kammaren,
            är att hon har varit med i en utredning. Hon har inte kunnat övertyga
            övriga ledamöter i denna utredning om sin ståndpunkt.
          </note>
          <note>
            Jag kan bara konstatera att Birgitta Hambraeus har reserverat
            sig i utredningen.
          </note>
          <note>
            Jag vill säga några ord om betänkandet.
          </note>
          <note>
            Utredningens bedömning är att de svenska kärnkraftverken är mycket
            säkra och att en olycka av samma typ som den i Tjernobyl inte
            är möjlig, eftersom de svenska reaktorerna har en helt annan konstruktion.
            En olycka kan aldrig helt uteslutas.
          </note>
          <note>
            Vidare finns det risk för olyckor utanför Sverige som kan leda
            till radioaktivt nedfall i Sverige. Det är därför en självklarhet
            att alltid försöka förbättra en redan mycket god beredskap mot
            kärnenergiolyckor.
          </note>
          <note>
            Jag kan förstå att Birgitta Hambraeus tycker att det är trist
            att hon inte lyckades övertyga utredningen.
          </note>
          <note>
            Men den besvikelsen får hon inte rikta mot mig, utan det får
            hon klara ut i en överläggning med sig själv.
          </note>
          <note>
            Herr talman! Arbetet med dessa frågor pågår, och som jag tidigare
            redovisat kommer det att föreligga ett förslag för riksdagen att
            ta ställning till i höst.
          </note>
          <note type="speaker">
            Anf. 8 BIRGITTA HAMBRAEUS (c):
          </note>
          <note>
            Herr talman! Jag skäms ingalunda för att jag varit med i utredningen,
            och jag står bakom de allra flesta av utredningens förslag. Vad
            jag däremot inte kan gå med på är att tjänsteplikten skall utökas
            och att man i saneringsskedet skall tvinga människor att städa
            upp och komma i kontakt med radioaktivt material. Jag har i stället
            föreslagit att kärnkraften skall avvecklas eller att vi åtminstone
            skall undersöka om det finns tillräckligt många människor som
            är villiga att utföra detta arbete innan vi fortsätter med kärnkraften.
          </note>
          <note>
            Jag citerade tidigare från energiöverenskommelsen. Centerpartiet
            har kommit överens med socialdemokraterna och folkpartiet om att
            man skall börja avveckla kärnkraften när det finns tillgång till
            tillräckligt mycket elektricitet så att det kan ske på ett säkert
            sätt, sysselsättningen upprätthållas och att vi får en god energiförsörjning.
            Nu har det visat sig att vi har ett överskott på elektricitet.
            Jag begär inte att försvarsministern skall vara särskilt insatt
            i dessa frågor, det är ju inte försvarsministerns område.
          </note>
          <note>
            Men det är just därför som jag uppmanar försvarsministern att
            regeringen innan den föreslår sådana otäcka saker som tvångsuttagning
            av människor för sanering, undersöker om det inte går att undvika
            dessa problem och i stället börja avveckla kärnkraften i Sverige.
          </note>
          <note>
            När det sedan gäller den fruktansvärda sanningen att vi har så
            många kärnkraftsreaktorer omkring oss som också hotar oss, har
            en hel del av dessa börjat avstängas. I Leningrad söker man nu
            efter metoder att stänga sin farliga reaktor och ersätta energin
            på något annat sätt. Land efter land avvecklar kärnkraften. Socialdemokraterna
            i Tyskland vill avveckla kärnkraften. Men här i Sverige låter
            den socialdemokratiska regeringen kärnkraftsintressenterna fortsätta
            att göra propaganda för kärnkraften runt om i världen. Det är
            skandal.
          </note>
          <note>
            Det är vi som driver på och försöker få trovärdighet och acceptans
            hos befolkningen när det gäller kärnkraften, trots att Sveriges
            riksdag efter folkomröstningen gång efter gång, under hela 80-
          </note>
          <note>
            talet, har sagt att kärnkraften skall avvecklas så fort som möjligt
            och ersättas med hushållning och förnybara energikällor. Socialdemokraterna
            har hela tiden dragit ner på detta, låtit oljepriserna sjunka
            osv. Detta är som sagt inte försvarsministerns fel. Det är andra
            ministrar som har haft huvudansvaret. Jag vill vädja till försvarsministern:
            Undersök detta innan ni går vidare med att lappa i denna gammalmodiga
            och fruktansvärt dåliga energikälla som nu så många andra länder
            överger, och där Sverige blir sist.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1990/91:177 om försämrade levnadsförhållanden
          </note>
          <note type="speaker">
            Anf. 9 Statsrådet BENGT LINDQVIST (s):
          </note>
          <note>
            Herr talman! Gudrun Schyman hävdar i en interpellation till mig
            att levnadsförhållandena försämras för allt fler och att det sociala
            skyddet urholkas. Som exempel redovisas siffror från
          </note>
          <note>
            Malmö om antalet arbetslösa, bostadslösa och personer som behöver
            socialbidrag för sin försörjning. Andra siffror gäller förekomsten
            av drogmissbruk, prostitution, självmord och aborter.
          </note>
          <note>
            Gudrun Schyman har mot den bakgrunden ställt följande frågor
            till mig:
          </note>
          <note>
            1. Vilka åtgärder tänker statsrådet vidta för att komma till
            rätta med de problem som redovisas?
          </note>
          <note>
            2. Vilka åtgärder tänker statsrådet vidta när enskilda kommuner
            fastställer ekonomiska bidragsnormer som strider mot soicaltjänstlagens
            intentioner om skälig levnadsnivå?
          </note>
          <note>
            De siffror Gudrun Schyman ger över situationen i
          </note>
          <note>
            Malmö är oroande och belyser bl.a. folkhälsan och välfärdspolitiken
            i stort. För att avhjälpa bristerna krävs både kommunala och statliga
            insatser, där inte minst de arbetsmarknadspolitiska insatserna
            är av stor betydelse.
          </note>
          <note>
            Regeringens arbetsmarknadspolitik syftar till att motverka arbetslöshet
            och bidra till ekonomisk tillväxt och inflationsbekämpning. Målet
            om arbete åt alla ligger fast. I första hand skall den öppna marknadens
            möjligheter användas. Regeringen förstärker arbetsförmedlingarna
            och deras s.k.
          </note>
          <note>
            jobbsökaraktiviteter, vilket gynnar de svaga grupperna på arbetsmarknaden.
            Vidare sker en kraftig satsning på kompetensutveckling genom bl.a.
            förstärkta utbildningsinsatser. Även ungdomsåtgärderna förstärks
            kraftigt.
          </note>
          <note>
            En rad åtgärder har också vidtagits för att förnya arbetslivet
            och förbättra arbetsmiljön bl.a. som ett resultat av arbetsmiljökommissionens
            arbete.
          </note>
          <note>
            Inrättandet av de centrala och regionala arbetslivsfonderna har
            skapat nya förutsättningar för att höja ambitionsnivån i det förebyggande
            arbetsmiljöarbetet.
          </note>
          <note>
            Jag vill också nämna de satsningar på rehabilitering av långtidssjukskrivna
            som föreslås i regeringens proposition om rehabilitering och rehabiliteringsersättning
            m.m (prop. 1990/91:141).
          </note>
          <note>
            I den nyligen framlagda folkhälsopropositionen
          </note>
          <note>
            (prop. 1990/91:175) konstaterar regeringen, att befolkningens
            hälsa förbättrats under senare år.
          </note>
          <note>
            Det finns emellertid stora skillnader i sjuklighet och dödlighet
            inte bara mellan olika åldrar utan också mellan könen, mellan
            olika sociala grupper och mellan olika delar av landet. Skillnaderna
            i hälsa mellan olika grupper i samhället kan inte accepteras.
            Ökad jämlikhet skall därför vara ett överordnat mål vid prioriteringar
            i folkhälsoarbetet. Folkhälsoarbetet skall dessutom i ökad utsträckning
            bygga på lokalt engagemang, kunskap och samarbete över sektorsgränserna.
          </note>
          <note>
            I propositionen föreslås att ett nationellt folkhälsoinstitut
            inrättas den 1 januari 1992 med uppgift att omsätta hälsopolitiska
            initiativ till permanent eller tillfälligt programarbete. Jag
            räknar med att regeringens föreslagna satsning på folkhälsoarbete
            på sikt skall bidra till att utjämna de skillnader i hälsa som
            finns i landet.
          </note>
          <note>
            Regeringen har i annat sammanhang beslutat om särskilda satsningar
            för att motverka ungdomsproblematik i framför allt storstädernas
            s.k. miljonprogramområden. Malmö tillhör de kommuner som får del
            av denna satsning.
          </note>
          <note>
            Vad gäller Gudrun Schymans andra fråga om kommunernas normer
            för ekonomiskt bistånd enligt socialtjänstlagen, vill jag först
            understryka att regeringsrättens domar och socialstyrelsens allmänna
            råd utan tvivel har påverkat utvecklingen i riktning mot större
            enhetlighet inom detta område. Visserligen tillämpas fortfarande
            olika normsystem i kommunerna, men det strider inte i sig mot
            lagstiftningens intentioner.
          </note>
          <note>
            Jag vill i detta sammanhang något kommentera förhållandena i
            Malmö, som sedan flera år har landets högsta socialbidragsberoende.
            Dubbelt så många får socialbidrag och socialbidragskostnaden per
            invånare är tre gånger så hög som i genomsnittskommunen. Enligt
            uppgifter som jag inhämtat från Malmö beror socialbidragsberoendets
            långsiktiga ökning framför allt på att större grupper har hamnat
            utanför arbetsmarknaden. Ökningen anses också bero på att de generella
            försörjningssystemen inte kan fånga upp och tillgodose behoven
            hos de svaga grupperna på arbetsmarknaden. Kommunen har nu utarbetat
            en ny strategi för arbetet med socialbidrag. Nyckelordet i den
            nya stategi när arbetslinjen. Huvuduppgiften skall inte längre
            vara att passivt klara ett försörjningsbehov utan att ge hjälp
            till självförsörjning genom arbete. Som ett led i denna försörjning
            har också socialbidragssystemet setts över.
          </note>
          <note>
            Inom regeringskansliet pågår för närvarande ett arbete med att
            ta fram direktiv för en allmän översyn av socialtjänstlagen. Jag
            har för avsikt att inom kort föreslå regeringen att en parlamentarisk
            kommitté tillkallas för att genomföra en sådan översyn. Kommittén
            bör enligt min uppfattning bl.a. ta upp frågan om normer för socialbidrag.
          </note>
          <note type="speaker">
            Anf. 10 GUDRUN SCHYMAN (v):
          </note>
          <note>
            Herr talman! Jag skall be att få tacka Bengt
          </note>
          <note>
            Lindqvist för svaret. Anledningen till att jag har tagit upp
            de här frågorna är att situationen i Malmö och Malmöhusområdet
            är oerhört brydsam, för att inte säga allvarlig. Det framgår ju
            också av interpellationssvaret att Bengt Lindqvist känner till
            att det är på det sättet. Det är siffror som i jämförelse med
            riksgenomsnittet verkligen påkallar uppmärksamheten, tycker jag.
            När man vet att litet drygt 10 % av befolkningen är beroende av
            socialbidrag, att 4 000 personer är öppet arbetslösa, att 5 000
            personer är föremål för arbetsmarknadsinsatser, att bostadskön
            växer, att missbruket ökar osv. finns det anledning att vara bekymrad.
            Och det har jag varit.
          </note>
          <note>
            Ett annat skäl är att när läget är så bekymmersamt som det är
            i Malmö har socialtjänsten reagerat på ett sätt som gör att man
            blir mycket förvånad. När den här brydsamma situationen uppstår
            --
          </note>
          <note>
            problemen är ju mångfasetterade -- beror det på brist på arbete,
            på att de sociala skyddsnäten inte räcker till, som Bengt Lindqvist
            också visar på, och en mängd saker. Det är en sammansatt problematik
            som man naturligtvis skall möta på det sätt som
          </note>
          <note>
            Bengt Lindqvist redogör för. Man skall möta den med arbetsmarknadspolitiska
            åtgärder, regionalpolitiska satsningar, särskilda ungdomssatsningar
            samt genom att satsa på folkhälsan osv. Jag vet att detta är på
            gång. Jag vet att regeringen säger att man har ambitioner på de
            här områdena, men jag och vänsterpartiet tycker att de ambitionerna
            är för låga. Det är för litet och det är för sent. Det är Carl
            Bildt som brukar säga det annars, men vid det här tillfället passar
            det faktiskt för en gångs skull. Det är för litet och det är för
            sent.
          </note>
          <note>
            Jag efterlyser de socialpolitiska åtgärderna när alla de här
            traditionella åtgärderna med arbetslinjen, som ju inte är något
            nytt, presenteras som svar på detta. Vad gör man där? I den här
            allvarsamma situationen har man en socialnämnd som står upp och
            säger att det bara är mygel, bluff och båg med socialbidragen
            i Malmö. De ökar, men det beror på att folk är lata, att de far
            med osanning eller att socialtjänstemännen inte förstår hur de
            skall hantera detta. De delar ut pengar på löpande band och ger
            bidrag flera gånger om. Folk åker utomlands i stället för att
            köpa mat. Detta har väckt stora rubriker, det har varit stort
            larm i media och i TV osv. En mycket hårt pressad socialarbetarkår
            sitter där och svettas och undrar hur man skall bete sig.
          </note>
          <note>
            Vad gör då politikerna i Malmö? Jo, de säger att detta är säkert
            riktigt. Allt det här lurendrejeriet måste vi sätta stopp för.
            Här krävs det hårda tag, och det genast.
          </note>
          <note>
            I början av detta år går man alltså in och sänker socialbidragsnormerna
            i en situation där man står med en ökad arbetslöshet, en ökad
            utslagning, ett ökat missbruk osv. Ett större antal personer faller
            igenom de redan försvagade sociala skyddsnäten.
          </note>
          <note>
            Där menar jag att socialtjänsten skulle träda in, men där går
            man i stället för ett steg framåt fem steg bakåt och säger att
            man sänker normen. Detta gör man utan att ens ha tagit reda på
            om alla dessa rykten som förekommit i pressen har varit riktiga
            eller inte.
          </note>
          <note>
            Länsstyrelsen har nu gjort en granskning av beslutet om att sänka
            normen under existensminimum. Detta beslut kom från länsstyrelsen
            för bara någon eller kanske två veckor sedan. Det visar sig att
            socialnämnden i Malmö har haft fel på alla punkter. De hade ingen
            laglig rätt att gå in och titta på enskilda ärenden på det här
            sättet.
          </note>
          <note>
            De har riktat oberättigad kritik. När det gäller normfrågan,
            som är det centrala i detta, Bengt
          </note>
          <note>
            Lindqvist, säger man att det här är inte rätt gjort.
          </note>
          <note>
            Man har inte haft saklig grund för att sänka normen. Man vill
            återkomma i den här frågan. Det vill man göra utifrån att man
            faktiskt konstaterar, vilket jag tycker är alldeles riktigt, att
            det som enligt socialtjänstlagen skall vara skälig levnadsnivå
            skall socialtjänstlagen garantera. Den skäliga levnadsnivån är
            ju inte fastslagen i kronor och ören i socialtjänstlagen, men
            man tolkar den så att den kan absolut inte ligga under existensminimum.
          </note>
          <note>
            Man har dessutom i Malmö kommun beslutat om socialbidragsnormer
            som ligger under existensminimum på felaktiga grunder.
          </note>
          <note>
            Bengt Lindqvist säger i interpellationssvaret att det strider
            inte mot lagstiftarens intentioner att olika kommuner har olika
            normsystem. Nej, det är riktigt. Men det måste ju strida mot lagstiftningens
            intentioner om man har normer som går under existensminimum, eftersom
            man uttryckligen i förarbetena till lagen har sagt att skälig
            levnadsnivå inte ligger under existensminimum, den måste ligga
            över existensminimum. Det är därför man har kommit fram till de
            här olika normerna som man har.
          </note>
          <note>
            Jag vill fråga Bengt Lindqvist: Var är de socialpolitiska insatserna
            vad det gäller Malmö?
          </note>
          <note>
            Vem har ansvaret när kommuner beslutar att bryta mot socialtjänstlagen
            och går in och beslutar om socialbidragsnormer som understiger
            existensminimum? Det måste ändå vara Bengt
          </note>
          <note>
            Lindqvists bord. Det går inte att hänvisa till några allmänt
            hållna fraser om arbetslinjen och arbetsmarknadspolitiska insatser,
            utan här är det socialpolitiken som skall in, och här är det socialtjänsten
            som skall råda.
          </note>
          <note type="speaker">
            Anf. 11 Statsrådet BENGT LINDQVIST (s):
          </note>
          <note>
            Herr talman! Socialtjänstlagen är konstruerad som en ramlag som
            just ger ramar för kommunernas socialpolitiska insatser, vilka
            sedan, enligt en särskild rättslig ordning, kan prövas vid besvär.
          </note>
          <note>
            Regering och riksdag har alltså i lagar och förordningar angett
            de ramar som gäller. Det är viktigt att komma ihåg att det nu
            är Malmö kommun som har ansvaret för de insatser som vilar på
            socialtjänstlagen. Är det någonting i lagstiftningen vi vill ändra
            på, så skall det ske genom den översyn som vi nu ämnar sätta i
            verket.
          </note>
          <note>
            Detta är ett sätt att möta de problem och de erfarenheter vi
            har gjort under 80-talet vad gäller tillämpningen av socialtjänstlagen,
            och det är egentligen den enda möjlighet vi från statsmakternas
            sida -- från regering och riksdag --
          </note>
          <note>
            har att hantera den här frågan. I övrigt måste bedömningarna
            av huruvida Malmö kommun har hanterat frågan rätt eller fel ske
            via kammarrätt och regeringsrätt.
          </note>
          <note>
            Det är också viktigt att komma ihåg att den rättsliga prövningen
            av socialbidragets storlek inte sker med avseende på om normen
            i sig är för hög eller för låg.
          </note>
          <note>
            Normen är en vägledning som kommunen utfärdar för handläggningen
            av socialbidragsärenden. Vad som prövas är i stället resultatet
            av handläggningen, dvs. vilket socialbidrag enskilda människor
            tilldelas. Detta kan överklagas, och kammarrätten kan då finna
            att kommunen har gjort rätt eller fel, dvs. att kommunen har tilldelat
            den enskilde ett ekonomiskt belopp som ger möjlighet till skälig
            levnadsnivå eller att man inte har gjort detta.
          </note>
          <note>
            De socialpolitiska åtgärder som man nu vidtar i
          </note>
          <note>
            Malmö går ut på att man försöker angripa de stora problem och
            det utanförskap som onekligen finns och som ingen -- givetvis
            inte heller
          </note>
          <note>
            Malmöpolitikerna -- vill förneka. Dessa problem angrips med en
            serie åtgärder och genom att man ser till helheten, söker orsakerna
            till utanförskapet och med olika insatser försöker hjälpa dessa
            människor på fötter så att de återigen kan börja försörja sig
            själva. Det är detta som kallas arbetslinjen. Visst har arbetslinjen
            funnits länge, men den accentueras nu kraftigt i Malmö och på
            många andra håll.
          </note>
          <note>
            Gudrun Schyman kan inte vara okunnig om den diskussion som förs
            om just socialtjänstens funktion -- dels dess funktion som yttersta
            skyddsnät, dels den funktion som innebär att man med olika insatser
            hjälper människor att återigen komma på fötter och ser till att
            de kan börja försörja sig själva. Man har i Malmö tagit flera
            initiativ i den riktningen, på så sätt att försäkringskassan,
            socialtjänsten, arbetsförmedlingen och andra samverkar för att
            ge dessa människor ett stöd som hjälper dem tillbaka in i gemenskapen
            och som gör det möjligt för dem att klara den egna försörjningen.
          </note>
          <note>
            Detta är vad jag skulle vilja kalla en socialpolitik av i varje
            fall äkta socialdemokratiskt märke, och jag tror att också Gudrun
            Schyman -- som gammal socialarbetare -- känner igen de takterna.
            Det är åt det hållet vi måste sträva, och jag menar att man i
          </note>
          <note>
            Malmö kommun gör det. Vi får hoppas att de åtgärder man nu vidtar
            är tillräckliga. Men detta är något som framtiden får utvisa.
          </note>
          <note type="speaker">
            Anf. 12 GUDRUN SCHYMAN (v):
          </note>
          <note>
            Herr talman! Det är alldeles riktigt, Bengt
          </note>
          <note>
            Lindqvist, att jag har god kännedom om detta, eftersom jag just
            är en gammal socialarbetare. Jag känner också igen den här s-märkta
            politiken, och jag känner igen den svängning den har gjort --
            från att tidigare ha förespråkat en generös social politik förespråkar
            man nu åtstramningar och neddragningar på snart sagt alla områden.
            Det är en beklaglig utveckling, och det är ytterligt beklagligt
            att den nu också drabbar socialpolitiken.
          </note>
          <note>
            Arbetslinjen är ju faktiskt bra, Bengt Lindqvist.
          </note>
          <note>
            Vitsen med hela socialtjänstens arbete skall naturligtvis vara
            att människor skall komma i gång och av egen kraft verka i livet.
            När jag jobbade som socialarbetare tyckte jag alltid att min målsättning
            var att avskaffa mig själv, att se till att jag över huvud taget
            inte behövdes. Men vägen dit kan knappast gå över snåla bidrag
            och ett ökat kontrollsystem, vilket detta faktiskt är fråga om.
          </note>
          <note>
            Jag menar att man skall hävda arbetslinjen och att man skall
            samarbeta med alla andra mydigheter i kommun, landsting och stat.
            Man skall göra allt för att ge människor möjlighet att med egen
            kraft verka i samhället och kunna försörja sig själva.
          </note>
          <note>
            Detta, Bengt Lindqvist, står inte i motsättning till en rimlig
            socialbidragsnorm. Det finns absolut ingenting som säger att arbetslinjen
            måste åtföljas av en sänkt socialbidragsnorm. En följd av arbetslinjen
            blir ett större bidragsberoende, och fler människor hamnar utanför
            det sociala skyddsnätet, vilket också själva socialtjänsten är
            en del av.
          </note>
          <note>
            Detta har ju lett till ett ökat socialbidragsberoende i Malmö.
            Men vi vet ju att också en rad faktorer inom den ekonomiska politiken,
            såsom skattereformen och bristen på arbeten, har gjort att fler
            människor i dag tvingas gå till socialbyrån. När de människor
            som nu ligger på marginalen får en ytterligare sänkning av sina
            bidrag endast utifrån det skälet att man skall spara, leder det
            också,
          </note>
          <note>
            Bengt Lindqvist, till att fler människor blir beroende av bidragen.
          </note>
          <note>
            Det finns en lång socialpolitisk erfarenhet som visar på att
            knappa bidrag leder till passivitet och till mygel, till att man
            försöker slingra sig hit och dit för att komma åt ännu litet mer.
            Avsikten med de generösa socialbidragen -- de bruttonormer som
            har införts -- är just att människor med större eget ansvar skall
            kunna hantera sin egen ekonomi, att de skall få ett större självförtroende
            och i och med detta växa och utvecklas vidare.
          </note>
          <note>
            Jag menar att det man gör i Malmö går stick i stäv emot de socialpolitiska
            intentionerna -- om dessa är sådana som Bengt Lindqvist beskriver
            dem. Jag menar att detta också går stick i stäv emot intentionerna
            i lagstiftningen. Om kommuner så medvetet bryter mot den lagstiftning
            som gäller måste vi som har stiftat lagarna ändå ha en skyldighet
            att reagera. Vi kan inte bara hänvisa till utredningar, utan vi
            måste göra något.
          </note>
          <note type="speaker">
            Anf. 13 Statsrådet BENGT LINDQVIST (s):
          </note>
          <note>
            Herr talman! I mitt förra inlägg vände jag mig till
          </note>
          <note>
            Gudrun Schyman i hennes egenskap av socialarbetare. Nu vill jag
            påminna om att hon faktiskt också är riksdagsledamot och att hon
            bör veta att det inte ankommer på henne och mig att ha en uppfattning
            om Malmös tillämpning av socialbidragsbestämmelserna. Det är rätten
            som skall avgöra om man i Malmö i och med de nya, sänkta normerna
            för socialbidragen kan sägas bedriva en verksamhet som står i
            strid med socialtjänstlagen. Detta skall som sagt prövas i enskilda
            fall, och efter vad jag förstår är den saken på gång.
          </note>
          <note>
            Låt mig ändå belysa var Malmö ligger i ''landsligan''
          </note>
          <note>
            i fråga om socialbidragsnormsnivån. I 124 av landets kommuner
            har man en norm som ligger mellan 100 och 114. Det har Malmö också
            nu;
          </note>
          <note>
            långtidsnormen ligger där på 111. I 133 kommuner ligger normen
            mellan 115 och 129. I det stora flertalet av landets kommuner
            ligger alltså normen mellan 100 och 129 % av basbeloppet -- detta
            är det mått som används --, och där någonstans ligger också Malmö.
            Malmö har alltså inte intagit någon alldeles extrem ståndpunkt
            i det fallet.
          </note>
          <note>
            Däremot har man en korttidsnorm som i varje fall vid första påseendet
            kan ge intryck av att vara väldigt låg. Korttidsnormen föreskriver
            att socialbidraget under de tre första månaderna skall vara 85
            % av basbeloppet. Såvitt jag förstår är vissa kostnader undantagna
            från korttidsnormen, och därmed är det svårt att bedöma hur detta
            kommer att utfalla i förhållande till lagstiftningens intentioner.
          </note>
          <note>
            Jag vill alltså varken angripa eller ge mitt stöd åt de normer
            som man har infört i Malmö. Rätten kommer att bedöma det enskilda
            fallet, och vi får se hur rätten bedömer just de här fallen.
          </note>
          <note type="speaker">
            Anf. 14 GUDRUN SCHYMAN (v):
          </note>
          <note>
            Herr talman! Jag får ge Bengt Lindqvist rätt i att vi naturligtvis
            inte här skall fälla domar över Malmö.
          </note>
          <note>
            Jag håller fullständigt med om detta. Men oberoende av vad som
            sker i Malmö menar jag att det måste vara ett brott mot socialtjänstlagen
            när kommuner beslutar om bidragsnormer som understiger existensminimum.
            Jag menar att vi då har ett ansvar att reagera.
          </note>
          <note>
            Jag kan alltså säga så litet mer allmänt, så att vi inte utpekar
            Malmö, där Bengt Lindqvists partikamrater i dag huserar och regerar.
          </note>
          <note>
            Malmös norm är faktiskt extrem, av det skälet att det ingår saker
            i den som inte ingår i den norm som socialstyrelsen har fastställt,
            nämligen husgeråd och resor. Den är alltså ännu mer extrem än
            vad man kan utsläsa av de siffror som redovisats. Jag förstår
            att vi inte kommer längre här genom att ta upp Malmö som exempel,
            men jag tycker att det är en beklagansvärd utveckling som nu pågår.
          </note>
          <note>
            Jag tycker också att det är en beklagansvärd utveckling att man
            i tider med ökande klassklyftor -- som det faktiskt är fråga om
            -- måste hänvisa människor som redan är illa ute att förlita sig
            till överklaganden i högre instanser. Det är nämligen det som
            socialarbetarna i Malmö gör. De säger: Tyvärr kan vi ingenting
            göra, för det är politikerna som har fattat beslut i frågan --
            var vänlig överklaga till kammarrätten eller regeringsrätten!
          </note>
          <note>
            Det är ju inte precis de röststarka grupperna som går till socialbyrån
            och som får det här rådet med en klapp på axeln. Som sagt tycker
            jag att det är en beklagansvärd utveckling.
          </note>
          <note>
            Jag skulle vilja, Bengt Lindqvist, avsluta med att tala om den
            översyn av socialtjänstlagen som skall göras. Vi var ett enigt
            socialutskott som föreslog detta, men jag vill påpeka att vi gjorde
            det från väldigt olika utgångspunkter. Att jag och vänsterpartiet
            i övrigt stödde det här förslaget beror på att vi har motionerat
            om att lagstiftningen måste ses över utifrån att ramlagstiftningen
            tydligen inte håller i tider av kärv ekonomi. När det går ett
            ekonomistiskt tänkande genom samhällets samtliga områden och det
            är budgetutfallet som räknas, när marknadsvärdet står mot människovärdet,
            ligger de människor illa till som har att lita till socialtjänstens
            generositet.
          </note>
          <note>
            Vad vi alltså vill med den här översynen är en förstärkning av
            socialtjänstlagen, en förstärkning av de intentioner som fanns
            när lagen kom till. Men jag är övertygad om, och oroad över, att
            många av de politiska partier som önskar den här översynen gör
            det utifrån helt olika utgångspunkter. Man vill nämligen försvaga
            socialtjänstlagen, därför att man tycker att den är för generös
            och att den inte ställer tillräckliga krav på människor. Det är
            en repressiv hållning som breder ut sig i dagens samhälle.
          </note>
          <note>
            Jag hoppas, Bengt Lindqvist, att socialdemokraterna i utredningen
            och i direktiven, som jag antar att Bengt Lindqvist själv kan
            diktera, mycket klart och tydligt uttalar att utgångspunkten är
            en förstärkning av lagen. Varje människa skall ha rätt att leva
            ett drägligt liv utan att behöva gå till socialbyrån och vända
            ut på både fickor och själ.
          </note>
          <note type="speaker">
            Anf. 15 Statsrådet BENGT LINDQVIST (s):
          </note>
          <note>
            Herr talman! Jag vill bara till sist för min del avrunda den
            här debatten med att påpeka det kända förhållandet att vi hela
            tiden, när vi har byggt upp välfärdssamhället, har kunnat notera
            att det finns grupper i samhället som inte får del av den standardutveckling
            som sker för det stora flertalet människor. Låginkomstutredningen
            i slutet av 60-
          </note>
          <note>
            talet belyste det här, och det blev nästan chockartat klart för
            oss att det förhöll sig på det här sättet.
          </note>
          <note>
            Självklart är det också så att de ekonomiska svårigheter som
            Sverige har haft sedan 1970-talet och framåt har inneburit att
            människor som är särskilt beroende av den gemensamma sektorn har
            känt av snålblåsten. En intressant diskussion kring de här människorna
            är ju hur vi kan vidareutveckla de generella systemen och hur
            vi på ett bättre sätt kan få dem att motsvara de behov som människorna
            utanför välfärden har. Jag menar då att det är arbetslinjen som
            skall gälla, och vi bör vidareutveckla den med utgångspunkt i
            de här människornas särskilda situation.
          </note>
          <note>
            Jag tycker kanske, om jag får vara en smula självkritisk, att
            en del av resonemangen kring arbetslinjen hittills mest har handlat
            om de människor som redan har ett arbete men som får svårigheter.
            Här handlar det om människor som kanske under mycket lång tid
            har stått helt utanför arbetsmarknaden.
          </note>
          <note>
            Det är inte, och det tror jag Gudryn Schyman och jag är överens
            om, med mindre välfärd utan med mer välfärd, med en bättre utvecklad
            välfärd, som vi kan nå de här grupperna. Det är inte med skattesänkningar
            utan det är genom att försvara den offentliga insatsen till stöd
            för människor som vi kan hoppas på att nå de här grupperna på
            ett ännu bättre sätt i framtiden.
          </note>
          <note>
            Till sist vill jag också säga att jag tror att det är tack vare
            den välfärdsinsats som vi har i Sverige som den här gruppen är
            mindre hos oss än den är i de flesta andra industrialiserade länder.
            Låt oss alltså tillsammans offensivt utnyttja de gemensamma resurserna
            för att göra situationen bättre för den här gruppen.
          </note>
          <note>
            5 § Svar på interpellation 1990/91:188 om åtgärder mot hembränning
          </note>
          <note type="speaker">
            Anf. 16 Statsrådet BENGT LINDQVIST (s):
          </note>
          <note>
            Herr talman! Karin Israelsson har frågat socialministern vilka
            snara åtgärder regeringen ämnar vidta för att få bukt med hembränningen.
          </note>
          <note>
            Arbetet inom regeringen är så fördelat att det är jag som skall
            svara på interpellationen.
          </note>
          <note>
            I regeringens proposition (1990/91:175) om vissa folkhälsofrågor
            som nyligen har överlämnats till riksdagen behandlas bl.a. den
            olovliga sprittillverkningen.
          </note>
          <note>
            Regeringen slår fast att hembränningen är ett stort alkoholpolitiskt
            problem. Det är samtidigt svårt att dra några säkra slutsatser
            om hembränningens omfattning och utveckling i Sverige. De olika
            undersökningar som genomförts indikerar en viss ökning från mitten
            av 1970-talet till början av 1980-
          </note>
          <note>
            talet. Under senare år tycks dock situationen ha varit relativt
            stabil.
          </note>
          <note>
            Till skillnad från Karin Israelsson anser regeringen att straffbestämmelserna
            i dag är så pass stränga att det inte finns skäl till ytterligare
            skärpning av påföljderna. Den som tillverkar sprit utan tillstånd
            kan straffas med upp till två års fängelse eller, om brottet är
            grovt, med fängelse i högst fyra år. Den som innehar aktivt kol
            eller annat renings- eller filtreringsmedel får inte överlåta
            detta, om han har insett eller bort inse att varan skulle komma
            att användas vid rening eller filtrering av olovligen tillverkad
            sprit. Den som bryter mot denna bestämmelse döms till böter eller
            fängelse i högst ett år.
          </note>
          <note>
            Regeringen ser det inte som möjligt att införa ett tillståndssystem
            för hantering av aktivt kol. Ett sådant system skulle medföra
            negativa konsekvenser, bl.a. i form av en omfattande byråkratisk
            kontrollapparat utan att ge större positiva effekter.
          </note>
          <note>
            Enligt regeringens bedömning bör de nuvarande reglerna kunna
            utgöra grund för aktiva insatser mot hembränningen. Regeringen
            avser emellertid att uppdra åt rikspolisstyrelsen att i samråd
            med socialstyrelsen undersöka möjligheterna att förstärka insatserna
            mot hembränningen.
          </note>
          <note>
            Regeringen anser också att det folkhälsoinstitut som föreslås
            inrättas bör uppmärksamma hembränningen i den opinionsbildande
            verksamheten.
          </note>
          <note type="speaker">
            Anf. 17 KARIN ISRAELSSON (c):
          </note>
          <note>
            Herr talman! Jag ber att få tacka statsrådet för svaret på min
            interpellation. I svaret betonas att hembränningen är ett stort
            alkoholpolitiskt problem. Där är vi helt överens. Det är nämligen
            anledningen till min interpellation.
          </note>
          <note>
            1989 gav riksdagen på förslag av socialutskottet regeringen i
            uppdrag att vidta åtgärder för att komma till rätta med bl.a.
            reglerna för hantering av aktivt kol. Fortfarande har inte någon
            åtgärd vidtagits, och i den folkhälsopolitiska propositionen finns
            få förslag som skulle kunna leda till aktiva åtgärder. Låt oss
            nu hoppas på riksdagsbehandlingen av detta ärende.
          </note>
          <note>
            Statsrådets svar innehåller en passus som jag vill citera: ''Den
            som innehar aktivt kol eller annat renings- eller filtreringsmedel
            får inte överlåta detta, om han har insett eller bort inse att
            varan skulle komma att användas vid rening eller filtrering av
            olovligen tillverkad sprit.''
          </note>
          <note>
            Jag vill påstå att sådana överlåtelser sker dagligen i vårt land.
            Man behöver bara besöka en butik som säljer, essenser som kan
            användas för att den hemtillverkade spriten skall kunna förvandlas
            till olika spritsorter. Även aktivt kol bjuds ut. Eller också
            kan man läsa de många sidorna med annonser i särskilda bilagor
            till kvällstidningarna.
          </note>
          <note>
            Där erbjuds stora partier med aktivt kol, och det är dessutom
            inte ovanligt att s.k. turbojäst erbjuds samtidigt. Ibland finns
            det även annonser som erbjuder delar till apparater, som rimligen
            inte kan vara annat än hembränningsapparater. Detta pågår alltså
            helt öppet. Många handelsmän erhåller erbjudande om förmånliga
            inköp av aktivt kol i lämpliga förpackningar.
          </note>
          <note>
            Det är nog bara på socialdepartementet som man fortfarande kan
            tro att detta sker för att tillföra aktivt kol till lämpliga hushållsapparater.
            Det vore intressant att höra regeringens uppfattning om vilka
            hushållsapparater som drvis med aktivt kol tillsammans med turbojäst.
            Varför görs inte något åt denna uppenbara marknad som snarare
            tillåter än fördömer hemtillverkning av sprit?
          </note>
          <note>
            Det måste ändå vara fel att lagen om hantering om aktivt kol
            inte kan följas upp av mera aktiva åtgärder. Det vore som om våra
            trafikregler inte följdes av vissa förbud och en tämligen betydande
            kontroll. Det försäljs åtskilliga ton aktivt kol som rimligen
            inte kan gå till annat än hemtillverkning av sprit. Det är få
            hushållsmaskiner som drivs med kol -- några få spisfläktar och
            akvarier, som knappast drar mer än några hekto per år. Om man
            ser på den försäljning som sker och till vilka grupper den riktas,
            måste man vara medvetet blåögd för att kunna bortförklara och
            godkänna denna försäljning som icke kriminell.
          </note>
          <note>
            Jag vill nog påstå att det är med regeringens goda minne som
            man hittills undvikit att åtgärda detta missförhållande.
          </note>
          <note>
            Nej, sanningen är väl att man från regeringens sida inte vill
            vidta några aktiva åtgärder för att komma till rätta med problemet.
            Inte ens vissheten om stora inkomstförluster tycks hjälpa, något
            som annars har varit vägledande i andra alkoholpolitiska sammanhang
            -- jag tänker då på
          </note>
          <note>
            Vin och spritcentralens exportverksamhet. Detta kan dessutom
            vara en belastning i EG-
          </note>
          <note>
            sammanhang när vi skall kräva att få behålla den svenska alkoholpolitiska
            modellen.
          </note>
          <note>
            När det gäller påföljden av brottet att bränna sprit hemma, anser
            jag inte att straffmöjligheterna är för dåliga. Man lägger över
            huvud taget inte ner någon större kraft på att komma åt dessa
            brottslingar och de döms ofta till en mycket mild påföljd. Detta
            uppfattas snabbt av allmänheten som ett tillstånd där hembränning
            inte är ett allvarligt brott, utan det verkar snarare vara en
            nödfallsåtgärd att komma åt brottslingar.
          </note>
          <note>
            En SIFO-undersökning från 1985 visar att 13 %
          </note>
          <note>
            druckit hembränd sprit någon gång under de föregående tolv månaderna.
            Bland 12--24-
          </note>
          <note>
            åringarna rörde det sig om 21 %, uppger CAN i en redovisning.
            Samtidigt redovisas att hemtillverkat vin 1988 utgjorde ca 25
            miljoner liter årligen, mot
          </note>
          <note>
            Systembolagets försäljning som uppgick till 90
          </note>
          <note>
            miljoner liter per år. Snabbvinssatserna försäljs ofta som rabatterbjudande
            vid storköp och någon ålderskontroll förekommer inte. Någon åtgärd
            mot detta finns inte heller med i förslaget till en förbättrad
            folkhälsa.
          </note>
          <note>
            Jag tolkar avslutningen på interpellationssvaret som ett uppvaknande.
            Regeringen ämnar nu ta tag i problemet. Rikspolisstyrelsen skall
            få ett uppdrag att tillsammans med socialstyrelsen undersöka möjligheten
            att förstärka insatserna mot hembränning. Det är nog i grevens
            tid, men detta borde ha kunnat göras betydligt tidigare om viljan
            hade funnits. Socialstyrelsens handlingsprogram och riksdagens
            uppdrag borde ha verkställts i vissa delar redan när regeringen
            fick förslaget på sitt bord. Det är synd att regeringens alkoholpolitiska
            inställning varit så splittrad, att man inte kunnat klarat av
            detta tidigare.
          </note>
          <note>
            Statsrådet avvisar mitt krav på en lincensbeläggning när det
            gäller försäljningen av aktivt kol med att det skulle bli för
            byråkratiskt och att det inte skulle ha några större positiva
            effekter.
          </note>
          <note>
            Jag tycker att man borde ha väntat med detta besked till dess
            man undersökt hela verksamheten.
          </note>
          <note>
            En licensbeläggning är kanske det enklaste sättet att komma till
            rätta med problemet. Jag vill inte på något sätt utesluta andra
            åtgärder, men dessa måste rimligen också föra med sig viss byråkrati.
            Jag anser att regeringen borde ha lämnat denna möjlighet öppen
            till dess man gjort en översyn av försäljningsmönstret.
          </note>
          <note>
            Jag vill avsluta med att fråga: När ämnar regeringen ge rikspolisstyrelsen
            och socialstyrelsen dessa uppdrag?
          </note>
          <note type="speaker">
            Anf. 18 Statsrådet BENGT LINDQVIST (s):
          </note>
          <note>
            Herr talman! Jag är väldigt glad över den lilla ljusning som
            fanns i slutet av Karin Israelssons bedömning av min folkhälsoproposition.
            Det finns ändå en gemensam syn på hembränningen som någonting
            totalt oacceptabelt och som man bestämt måste inskrida emot.
          </note>
          <note>
            Däremot är det ganska knepigt att finna skäl för att ytterligare
            skärpa lagstiftningen. Det handlar om att tillämpa de regler och
            bestämmelser som finns. Att olovligen tillverka sprit är förbjudet
            och straffsatserna stränga.
          </note>
          <note>
            Parallellen till trafikreglerna var ganska bra. Vi stiftar ju
            inte nya trafiklagar för att en del förseelser uppkommer, utan
            vi vill i de allra flesta fall då endast ha en skärpt tillämpning.
            Jag menar allvar med att polisen borde kunna göra mer inom ramen
            för gällande lagar. Om nu utbudet av aktivt kol och andra tillbehör
            till hembränning är så öppet -- vilket jag också tror att det
            är -- som Karin Israelsson säger, finns det ju verkligen anledning
            för polisen att mer intressera sig för den här speciella marknaden.
            Enbart litet mer synlighet från polisens sida skulle nog kyla
            ner en del av det intresse som annars kan finnas i samhället.
            Vi kan alltså göra betydligt mer än hittills genom att skärpa
            bevakningen av denna hantering.
          </note>
          <note>
            Med hjälp av folkhälsomedel, opinionsbildning och information
            kan vi nog också avdramatisera denna fråga samtidigt som vi skapar
            en reaktion mot hembränningen som sådan. Jag räknar med att det
            folkhälsoinstitut som vi har föreslagit skall kunna ta upp detta
            i sin verksamhet.
          </note>
          <note type="speaker">
            Anf. 19 KARIN ISRAELSSON (c):
          </note>
          <note>
            Herr talman! Jag tackar för fru statsrådets vidareutveckling
            av svaret. Precis som statsrådet tror också jag att det är fullt
            möjligt att använda lagstiftningen och att det inte finns skäl
            att skärpa straffsatserna. Problemet är att man hittar så få att
            tillämpa lagstiftningen på. Det finns betydligt fler som skulle
            kunna ställas inför domstol, om bara resurser hade givits att
            söka dem som begår dessa kriminella handlingar.
          </note>
          <note>
            För den som läser annonser av den här typen är det helt uppenbart
            vilka syften annonsörerna har.
          </note>
          <note>
            Också statsrådets svar ger vid handen att det rör sig om en kriminell
            handling som skall åtgärdas och som samhället skall visa att man
            inte skall acceptera. Det är ju där som bristerna funnits, och
            jag har i detta sammanhang kritiserat regeringen för en slapphet
            i handläggningen.
          </note>
          <note>
            Det krävs naturligtvis ökade informationsinsatser och sådana
            övriga åtgärder som aktivt arbetar med alkoholpolitiska frågor
            har begär för att man skall komma till rätta med alkoholbruket
            i stort.
          </note>
          <note>
            Det finns också stora pengar i lönnbränningsverksamheten på grund
            av de leveranser som går till restaurangnäringen. Där är det inte
            fråga om några oskyldiga tilltag i hemmiljö, utan där handlar
            det mer om fabrikstillverkning.
          </note>
          <note>
            Detta ger restaurangen en väldigt stor avans på alkoholförsäljningen.
            Här finns det också mycket av åtgärder som borde kunna vidtas.
          </note>
          <note>
            Jag tror att dagens debatt kan utgöra ett led i väckandet av
            den här frågan. Jag ser med glädje att även justitieministern
            är närvarande i kammaren.
          </note>
          <note>
            Hon kanske också får sig något ord till livs, som kan bidra till
            att man tillsammans med socialdepartementet försöker åstadkomma
            en förbättring.
          </note>
          <note>
            Jag fick inget svar på min fråga om när rikspolisstyrelsen skall
            få detta uppdrag, men jag hoppas att Bengt Lindqvist ger uppdraget
            med det snaraste, så att rikspolisstyrelsen tillsammans med socialstyrelsen
            kan åstadkomma förbättringar.
          </note>
          <note type="speaker">
            Anf. 20 Statsrådet BENGT LINDQVIST (s):
          </note>
          <note>
            Herr talman! Jag kan inte underlåta att göra ett litet påpekande.
            Uppdraget till rikspolisstyrelsen ingår i propositionen om folkhälsofrågor
            som regeringen har lagt fram. Mig veterligt -- och det beklagar
            jag verkligen -- har Karin Israelssons parti yrkat avslag på propositionens
            förslag. Annars är mitt svar att så snart propositionen har antagits
            av riksdagen, är det min avsikt att omedelbart ge rikspolisstyrelsen
            detta uppdrag. Jag hoppas därför att Karin Israelsson och hennes
            partikamrater kan tänka om och ge oss det stöd som vi behöver
            för att gå offensivt vidare i denna fråga.
          </note>
          <note type="speaker">
            Anf. 21 KARIN ISRAELSSON (c):
          </note>
          <note>
            Herr talman! Det är alldeles riktigt att vi har yrkat avslag
            när det gäller den åtgärd som innebar att man skulle instifta
            ett nytt institut, ett s.k.
          </note>
          <note>
            folkhälsoinstitut. Vi från centerpartiet tycker att det uppdrag
            som finns redovisat i propositionen lika väl hade kunnat gå till
            socialstyrelsen där man redan i dag har en väl fungerande organisation.
          </note>
          <note>
            Men centerpartiets synpunkter kanske vi kan utveckla i ett senare
            sammanhang.
          </note>
          <note>
            Vi säger ja till alla åtgärder som på något sätt kan medverka
            till att vi får en förändrad situation och som kan bidra till
            att den totala alkoholkonsumtionen minskar med 25 % fram till
            år 2000.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1990/91:185 om protestaktioner vid
            införsel av rågvete
          </note>
          <note>
            Anf. 22 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Sten Andersson i Malmö har frågat mig om jag är
            beredd att medverka till en lagändring i syfte att förhindra en
            upprepning av vad som utspelade sig i Malmö hamn under vintern
          </note>
          <note>
            1990 i samband med att lantbrukare förhindrade transport av rågvete
            från hamnen.
          </note>
          <note>
            Bakgrunden till Sten Anderssons fråga är i korthet följande.
            Den 23 januari 1990 fick polisen i Malmö kännedom om att lantbrukare
            förhindrade transport av rågvete från Malmö hamn. Rågvetet hade
            importerats från Polen. Transporttillstånd hade meddelats av lantbruksstyrelsen.
            Tillståndet överklagades av olika lantbruksorganisationer och
            enskilda lantbrukare till jordbruksdepartementet.
          </note>
          <note>
            Polisen beslöt att avvakta regeringens ställningstagande. Den
            25 januari beslöt regeringen att inte ta upp överklagandena till
            prövning. Vid ett sammanträde med berörda parter samma dag meddelade
            polisen att det inte förelåg hinder för transporten och att polisen
            var beredd att se till att ingen hindrade transporten. På grund
            av att de företag som skulle transportera rågvetet drog sig ur
            sina åtaganden kom transporten av detta från hamnen att ske först
            under slutet av maj förra året.
          </note>
          <note>
            I anledning av det inträffade frågade Sten
          </note>
          <note>
            Andersson chefen för civildepartementet om han var beredd att
            föreslå åtgärder för att konflikter av ifråganvarande slag skulle
            kunna stoppas på ett tidigare stadium. Civilministern besvarade
            frågan i riksdagen den 23 april i år. Svaret innebar i korthet
            att demonstrationsfriheten är grundlagsskyddad och att civilministern
            inte avsåg att vidta åtgärder för att inskränka denna rättighet.
          </note>
          <note>
            Sten Andersson aviserade i debatten att han avsåg att återkomma
            i ämnet med en interpellation. En sådan har nu ställts till mig.
          </note>
          <note>
            Jag delar givetvis Sten Anderssons uppfattning att sådana metoder
            -- som Sten Andersson beskrivit --
          </note>
          <note>
            kan kritiseras. Och självklart, Sten Andersson, har varken organisationer
            eller enskilda rätt att ställa sig över våra lagar.
          </note>
          <note>
            Givetvis är det djupt beklagligt att importören i detta fall
            drabbades av en avsevärd förlust på grund av att transporten hindrades
            på det sätt som skedde. Jag vill emellertid framhålla att det
            finns olika straffrättsliga regler som kan bli aktuella att tillämpa
            vid aktioner av det slag som Sten
          </note>
          <note>
            Andersson pekat på. Som exempel kan jag nämna bestämmelserna
            i brottsbalken om misshandel, olaga tvång, olaga hot, skadegörelse
            och ohörsamhet mot ordningsmakten. Dessutom finns det regler inom
            skadeståndsrätten som i situationer av den här typen kan berättiga
            den skadelidande till ekonomisk kompensation för den skada som
            vållats honom. Med dessa konstateranden har jag givetvis inte
            tagit ställning till vilka rättsregler som är tillämpliga i det
            fall som föranlett Sten Anderssons fråga.
          </note>
          <note>
            Som Sten Andersson har formulerat sin fråga, kan svaret givetvis
            inte bli annat än jakande. Men av de uppgifter som jag har hämtat
            in i ärendet har inte framkommit något som aktualiserar behov
            av lagändringar.
          </note>
          <note>
            Anf. 23 STEN ANDERSSON i Malmö (m):
          </note>
          <note>
            Herr talman! Fru statsråd! Jag tackar för svaret.
          </note>
          <note>
            Statsrådet säger i slutet av svaret att hon inte kan besvara
            min fråga annat än jakande. Men ministern säger att hon inte tänker
            aktualisera några lagändringar. Detta är faktiskt litet tveksamt.
            Skall man få lov att fortsätta med den verksamhet som
          </note>
          <note>
            LRF har bedrivit kan vi hamna i mycket knepiga situationer.
          </note>
          <note>
            Civilministern uppfattade tydligen min fråga som att jag ville
            angripa demonstrationsrätten. Men det vill jag inte för ett ögonblick
            göra. Men detta är faktiskt inte fråga om en demonstration, utan
            det är fråga om mycket annat, vilket jag skall återkomma till
            senare.
          </note>
          <note>
            Jag skall kortfattat beskriva vad som hände. I
          </note>
          <note>
            januari 1990 importerades ett polskt parti rågvete fullt lagligt.
            Det fanns ingenting att kritisera i detta förfarande. Men en del
            bönder i Skåne ansåg att detta stred mot deras förmåga att bibehålla
            sin sysselsättning.
          </note>
          <note>
            Importören av partiet hade skrivit kontrakt med ett lastbilsföretag
            som skulle transportera det till berörda gårdar i Skåne. Dagen
            efter ett sammanträffande som man hade haft med polisen i
          </note>
          <note>
            Malmö med alla intressenter inkl. LRF, där man kom överens om
            att det var okej med denna transport, meddelade åkeriföretaget
            att man på grund av de hot man blivit utsatt för från LRF om att
            man i framtiden inte skulle få transporter från lantmännen --
            man var också rädd för sina chaufförers säkerhet -- drog sig ur
            detta avtal.
          </note>
          <note>
            Nu kommer detta i och för sig att innebära en rättegång i Eslöv
            på fredag. Men det kommer kanske också att innebära att transportören
            kommer att få skadestånd från ett åkeriföretag som egentligen
            är oskyldigt, eftersom LRF vilar bakom allt detta. I detta fall
            har man alltså stått i vägen för lastbilar och dragit av bromsslangar
            på lastbilar.
          </note>
          <note>
            Det är ju mycket långt ifrån fråga om demonstrationer.
          </note>
          <note>
            Men detta kan man tydligen göra när det handlar om Polen, eftersom
            Polens utrikespolitiska värde i dag är minimalt. Men vad skulle
            hända vid en liknande aktion mot något som är importerat från
            ett annat land, t.ex. från USA eller England? I dag importerar
            vi t.ex. lågprisbilar från Korea. Dessa bilar är tillverkade med
            betydligt lägre kostnader än de bilar som tillverkas i Sverige.
            Jag skulle vilja se Volvoanställda eller Saabanställda ställa
            sig på kajen i Göteborg och säga att de inte ville ha dessa bilar
            i Sverige. Men att det blir ett våldsamt liv i
          </note>
          <note>
            Polen struntar man i.
          </note>
          <note>
            På tal om demonstrationer vill jag säga följande.
          </note>
          <note>
            Den 20 april skickade LRF ut ett pressmeddelande där det stod:
            Ca 150 lantbrukare blockerar -- icke demonstrerar -- sedan kl.
            7 i morse ett parti rågvete som har legat i Malmö hamn i tre månader.
          </note>
          <note>
            Blockaden leddes av ordföranden i LRF i Skåne,
          </note>
          <note>
            Arne Lyngö, som vid detta tillfälle också var ledamot i LRFs
            centrala styrelse. Han sade också:
          </note>
          <note>
            Så länge regeringen inte ändrar sin jordbrukspolitik kommer man
            att fortsätta den här blockaden. Och inget rågvete skall importeras
            till Sverige, utan det skall stoppas av oss lantbrukare.
          </note>
          <note>
            Detta, fru statsråd, får LRF hålla på med, och det finns ingen
            i dag befintlig lagstiftning enligt vilken de kan straffas.
          </note>
          <note>
            Vid ett tillfälle skulle en åkare från Blekinge hämta ett parti
            nere i Malmö. Strax innan han anlände till
          </note>
          <note>
            Malmö hamn fick han ett samtal från Arne Lyngö.
          </note>
          <note>
            Lyngö frågade honom vilka transporter han körde i vanliga fall.
            Åkaren svarade att han körde fodervaror och grönsaker åt Lantmännen.
            Lyngö sade då -- vilket står i en polisrapport -- att om åkaren
            befattar sig med detta parti kommer han inte att få några körningar
            för Lantmännen framöver. Detta finns alltså vidimerat i en polisrapport.
            Ändå anser åklagaren att det inte är möjligt att väcka åtal i
            detta fall. Man skall inte dra paralleller med maffian i andra
            länder, men detta liknar litet grand metoder som används i dessa
            sammanhang. LRF kan alltså bära sig åt hur som helst. Om de är
            kritiska mot svensk jordbrukspolitik, må det vara deras sak. Men
            då får de agera på det sätt som alla andra får hålla sig till.
          </note>
          <note>
            Här har det varit fråga om att direkt gå ut och blockera, och
            t.o.m. tvinga två småföretagare i konkurs, och kanske nu som efterspel
            tvinga ett lastbilsåkeri i konkurs därför att det kommer att få
            betala stora skadestånd när det har dragit sig ur ett redan tidigare
            tecknat avtal. Skall man få lov att göra så även framöver? Jag
            måste säga att jag och många andra är mycket förvånade över att
            statsrådet anser att den nu gällande lagstiftningen inte behöver
            ändras.
          </note>
          <note>
            Anf. 24 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Jag uppfattar att Sten Andersson är upprörd, men
            jag har litet svårt att få kläm på vad det är som Sten Andersson
            är upprörd över. Han säger att det inte finns någon lagstiftning
            som kan straffa RLF för vad RLF gör. Så räknar Sten
          </note>
          <note>
            Andersson upp en del ageranden från RLFs sida --
          </note>
          <note>
            att chaufförer hotas, att man ställer sig i vägen för lastbilar,
            att man drar av slangar, att man blockerar osv.
          </note>
          <note>
            Jag frågar mig: Vad i detta agerande ryms inte under någon av
            de bestämmelser som kan komma i fråga, t.ex. om misshandel, olaga
            tvång, olaga hot, skadegörelse, ohörsamhet mot ordningsmakten?
          </note>
          <note>
            Det finns säkert flera bestämmelser som man kan använda i sammanhanget.
          </note>
          <note>
            Sten Andersson anser tydligen att det förekommer något förkastligt
            agerande här som inte ryms inom den lagstiftning vi har i dag.
            Jag skulle vilja be Sten
          </note>
          <note>
            Andersson att precisera vilket detta agerande är och var bristen
            i lagstiftningen finns. I så fall är jag beredd att ta en diskussion
            om huruvida vi behöver en ändring av lagstiftningen. Men på grundval
            av de uppgifter som Sten Andersson hittills har lämnat kan inte
            jag finna att det saknas särskilda bestämmelser för att angripa
            sådant som är kriminellt beteende redan enligt brottsbalken.
          </note>
          <note>
            Anf. 25 STEN ANDERSSON i Malmö (m):
          </note>
          <note>
            Herr talman! Den importör som nu har gått i konkurs anmälde via
            sin advokat det inträffade till polisen. Jag har i min bänk ett
            tiotal polisrapporter med intervjuer med dem som varit inblandade.
          </note>
          <note>
            Alla talar hela tiden om de här exemplen som jag har tagit upp.
            Ändå väljer åklagaren att inte åtala.
          </note>
          <note>
            Det är det jag menar är en brist i lagstiftningen. Här kan man
            alltså gå ut och ställa sig i vägen för lastbilar och hindra deras
            verksamhet, man kan hindra enskilda småföretagare som följer alla
            regler till punkt och pricka, man kan sabotera bromsar på lastbilar,
            man kan öppet uttala att ''vi skall stoppa all import av rågvete
            så länge inte Sverige ändrar sin jordbrukspolitik''.
          </note>
          <note>
            Trots att detta finns vidimerat i polisrapporter, föranleder
            det inget åtal. Det är därför jag kritiserar statsrådet, när hon
            säger att hon inte anser att det är aktuellt att göra några förändringar
            i lagstiftningen. Kan man bära sig mer illa åt än
          </note>
          <note>
            RLF har gjort i det här fallet och ändå gå fri?
          </note>
          <note>
            Jag vill också, herr talman och fru statsråd, tillägga att exakt
            samma saker har hänt även på andra ställen i Sverige.
          </note>
          <note>
            Jag hade tänkt rubricera min interpellation med frågan: Står
            RLF -- Lantbrukarnas Riksförbund --
          </note>
          <note>
            över lagen? Med det svar jag har fått här i dag är det frågetecknet
            ännu inte uträtat.
          </note>
          <note>
            Anf. 26 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Nej, givetvis står inte RLF över lagen. De lagar
            vi har gäller också RLF.
          </note>
          <note>
            Jag har fortfarande svårt att få kläm på vad det är
          </note>
          <note>
            Sten Andersson är missnöjd med. Sten Andersson säger att åklagaren
            väljer att inte åtala, och då finns det brister i lagstiftningen.
            Vilka brister i lagen är det som gjorde att åklagaren valde att
            inte åtala?
          </note>
          <note>
            Jag saknar möjlighet att bedöma om det i det här enskilda fallet
            har gjorts felaktiga bedömningar från myndigheternas sida. Det
            skall i så fall åtgärdas på annat sätt än genom en diskussion
            i riksdagen om lagändringar.
          </note>
          <note>
            Anf. 27 STEN ANDERSSON i Malmö (m):
          </note>
          <note>
            Herr talman! Jag är fortfarande litet förvånad över den brist
            på förståelse som statsrådet här visar. De exempel som jag har
            tagit upp är av det slaget att vem som helst som man skulle fråga
            skulle tycka att detta borde utgöra grund för ett åtal. Man har
            alltså hindrat fullt laglig verksamhet. Men tydligen anser åklagaren
            att det inte finns någon möjlighet att framgångsrikt driva ett
            åtal. Det är alltså tillåtet att hindra småföretagares verksamhet,
            agera så att de drivs i konkurs. Lagen kan ingenting göra. Man
            kan stoppa, muta, hota de företagare -- åkare och importörer --
            som försöker följa den lagstiftning som finns. Det är de som blir
            lidande här. Men RLF
          </note>
          <note>
            lider ingen skada. Jag tycker att detta är ynkedom.
          </note>
          <note>
            Jag säger fortfarande, herr talman, att min rubrik är befogad.
            Men i stället för ett frågetecken skall det bli ett utropstecken.
            RLF står tydligen över lagen!
          </note>
          <note>
            Anf. 28 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Varför, Sten Andersson, fanns det inte möjlighet
            att framgångsrikt väcka åtal?
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1990/91:189 om giltigförklaring av
            vissa ogiltiga vigslar
          </note>
          <note>
            Anf. 29 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Alf Wennerfors har frågat mig hur jag ser på handläggningen
            av ett ärende om rätten att viga inom Södermalmskyrkan i Stockholm.
            Alf
          </note>
          <note>
            Wennerfors har också frågat mig hur jag kommer att agera för
            att de vigslar som förrättats inom
          </note>
          <note>
            Södermalmskyrkan och som är ogiltiga så snabbt som möjligt skall
            bli förklarade giltiga utan besvär för de inblandade paren.
          </note>
          <note>
            Låt mig först ge en kort beskrivning av bakgrunden till Alf Wennerfors
            frågor.
          </note>
          <note>
            Vigsel får sedan början av 50-talet förrättas inom pingströrelsen.
            Det är pingströrelsen som själv har att bestämma vilka inom rörelsen
            som skall få vara vigselförrättare. Det bestäms av en särskild
            nämnd, pingstförsamlingarnas vigselnämnd.
          </note>
          <note>
            Södermalmskyrkan var sedan lång tid tillbaka en församlingen
            inom pingströrelsen, och dess pastorer hade av vigselnämnden fått
            rätt att förrätta vigsel inom pingströrelsen. Som en följd av
            det hade länsstyrelsen utfärdat intyg åt dessa pastorer om att
            de var behöriga vigselförrättare. Sedan
          </note>
          <note>
            Södermalmskyrkan av vissa skäl inte längre ansågs vara en församling
            inom pingströrelsen, återkallade vigselnämnden, per den 1 juli
            1989, vigselrätten för församlingens pastorer. Vigselnämnden uppmanade
            i samband därmed församlingen att sända tillbaka de utfärdade
            behörighetsintygen.
          </note>
          <note>
            Församlingen vägrade emellertid att återlämna intygen. Då begärde
            vigselnämnden att länsstyrelsen skulle återkalla pastorernas behörighet
            att viga inom pingströrelsen.
          </note>
          <note>
            Länsstyrelsen ansåg dock att den inte kunde ingripa.
          </note>
          <note>
            Vigselnämnden förde då frågan till regeringen.
          </note>
          <note>
            Jag vill framhålla att det är pingströrelsen som har fått vigselrätten.
            Vem inom den rörelsen som får vara vigselförrättare är en sak
            som den rörelsen internt har att ta ställning till. Det sker,
            som jag redan har nämnt, genom att den s.k.
          </note>
          <note>
            vigselnämnden inom pingströrelsen bestämmer vilka som skall få
            vara vigselförrättare.
          </note>
          <note>
            Vad gäller Södermalmskyrkan har vigselnämnden beslutat att vigselrätten
            för Södermalmskyrkans pastorer skulle upphöra per den 1 juli 1989.
          </note>
          <note>
            Regeringen har inte haft någon rätt att överpröva det beslutet.
            Regeringen har i sitt beslut i ärendet bara konstaterat att vigselrätten
            för
          </note>
          <note>
            Södermalmskyrkans pastorer upphörde den 1 juli
          </note>
          <note>
            1989 till följd av att vigselnämnden har beslutat det.
          </note>
          <note>
            I anslutning till att regeringens beslut expedierades, skrev
            justitiedepartementet i februari i år till de berörda pastorerna
            i Södermalmskyrkan. Dessa informerades då bl.a. om att vigslar
            som kunde ha förrättats inom församlingen efter den 1 juli 1989
          </note>
          <note>
            inte är rättsligt giltiga. I brevet pekades därför på den möjlighet
            som finns för regeringen att i efterhand godkänna en sådan vigsel,
            och pastorerna uppmanades att underrätta de par som kunde vara
            berörda och att upplysa departementet om vilka dessa är.
          </note>
          <note>
            Någon positiv reaktion på brevet till
          </note>
          <note>
            Södermalmskyrkans pastorer har vi tyvärr ännu inte fått. Några
            av de vigda paren har ansökt om regeringens efterhandsgodkännande.
            Regeringen har redan hunnit fattat beslut om godkännande av två
            vigslar. Men de paren har, såvitt jag kan förstå, blivit informerade
            på andra vägar.
          </note>
          <note>
            I ett brev i mars 1991 till föreståndaren i
          </note>
          <note>
            Södermalmskyrkan framhöll jag att jag är ytterst angelägen om
            att de negativa effekterna för de drabbade paren undanröjs, och
            jag utlovade att ansökningar om efterhandsgodkännande skulle komma
            att behandlas i en positiv anda. Jag vädjade därför om att alla
            berörda parter skulle informeras om den uppkomna situationen och
            om möjligheterna att råda bot på den. Jag framhöll i det sammanhanget
            också att det enligt gällande regler endast är mannen eller kvinnan,
            eller, om någon av dem har avlidit, arvingarna till den avlidne
            som kan ansöka om efterhandsgodkännande.
          </note>
          <note>
            Tyvärr måste jag säga att jag fortfarande väntar på ett positivt
            svar på min vädjan till
          </note>
          <note>
            Södermalmskyrkan. Eftersom det endast är genom församlingens
            försorg som alla de berörda kan nås, hoppas jag fortfarande, för
            de drabbades skull, på församlingens medverkan. Får vi i justitiedepartementet
            bara reda på vilka personer som berörs, kan vi själva se till
            att hjälpa dem att få sina vigslar godkända i efterhand.
          </note>
          <note>
            Södermalmskyrkan har i en ansökan till regeringsrätten ansökt
            om rättsprövning av regeringens beslut. Saken är alltså på nytt
            föremål för rättslig prövning.
          </note>
          <note>
            Till slut vill jag ta upp en fråga som missuppfattats på flera
            håll -- så även av Alf Wennerfors. Det har påståtts att regeringen
            med retroaktiv verkan har tagit ifrån Södermalmskyrkans pastorer
            deras vigselrätt. Som har framgått av det jag har sagt, har regeringen
            inte fattat något eget beslut i sak, endast i sitt beslut förklarat
            att det är vigselnämndens beslut som gäller.
          </note>
          <note type="speaker">
            Anf. 30 ALF WENNERFORS (m):
          </note>
          <note>
            Herr talman! Olof Palme gjorde våren 1976 en kommentar om en
            politisk tavla som jag tror att många minns. Men jag skall naturligtvis
            inte gå in på den. Han sade: Monumentalt klantigt. Det är svårt
            att bedöma om detta är monumentalt klantigt, men klantigt är det.
          </note>
          <note>
            Att ingå äktenskap är något av det allra viktigaste som en människa
            kan göra i sitt liv. Att bestämma sig för vem man skall leva tillsammans
            med och ha ett långt samliv framför sig med, det är ett mycket
            allvarligt beslut. Jag tror, fru statsråd, att det är ännu allvarligare
            om man är aktiv kristen. Man vill kanske leva efter strängare
            regler än vad vi andra gör.
          </note>
          <note>
            Den 9 september 1989 gifte sig Monika och
          </note>
          <note>
            Andreas i Seglora kyrka. Pastor Bror Spetz vigde.
          </note>
          <note>
            Det var ett mycket vackert bröllop, ett oförglömligt minne för
            det unga brudparet och för alla som var där, inbegripet mig själv,
            fru statsråd. Jag råkar vara Monikas far.
          </note>
          <note>
            I dag har Monika och Andreas samt alla vi andra --
          </note>
          <note>
            föräldrar, släkt och vänner -- fått veta att denna vigsel inte
            är giltig. Häpnadsväckande, tycker vi. Så tycker även alla de
            övriga par som har blivit drabbade, liksom alla deras anhöriga
            och vänner.
          </note>
          <note>
            Det är inte bara häpnadsväckande. Det är upprörande, och de känner
            sig kränkta. Då kommer statsrådet här och säger: Skicka bara in
            ansökningar så skall vi behandla dem i positiv anda.
          </note>
          <note>
            I ett brev föreslog ett departementsråd ett nytt bröllop. Det
            nämner inte justitieministern i sitt svar.
          </note>
          <note>
            Herr talman! Jag tackar självfallet för svaret, men jag är besviken.
            På s. 1 i svaret, längst ned, talar fru statsrådet om länsstyrelsen
            och hur den har handlat. Fru statsrådet säger att: Länsstyrelsen
            ansåg dock att den inte kunde ingripa. Men statsrådet säger inte
            varför länsstyrelsen inte vill ingripa. Det tycker jag gott kunde
            ha stått i svaret.
          </note>
          <note>
            Länsstyrelsen ansåg nämligen inte att vigselnämnden kunde betraktas
            som en myndighet.
          </note>
          <note>
            Det var det första. Det andra, som också är mycket viktigt, är
            att vigselnämnden inte har sagt att de kriterier som gällde när
            pastorerna fick sin vigselrätt har upphört att finnas. De är fortfarande
            uppfyllda. Det är de skäl som länsstyrelsen har angivit. Jag tycker
            att det ligger väldigt mycket i dem.
          </note>
          <note>
            Nej, det enda som har sagts är att
          </note>
          <note>
            Södermalmskyrkan inte är ett med pingströrelsens övriga församlingar.
            Det skiljer alltså i tron eller kanske i läran, jag vet inte.
            Jag är själv inte pingstvän och jag är heller inte jurist. Det
            är mycket svårt för oss vanliga människor att begripa detta, inte
            minst såsom ni har handlagt ärendet.
          </note>
          <note>
            Justitieministern betraktar således vigselnämnden som en myndighet.
            Om det nu är så, skall jag be att få ställa några frågor: Hur
            gick det till när den s.k.
          </note>
          <note>
            myndigheten förberedde sig för sitt beslut? Vad hade den för
            beslutsunderlag? Var man och lyssnade på dessa pastorer? Hur många
            gånger i så fall? Vad omfattade beslutsunderlaget egentligen,
            var det tidningsurklipp, hörsägen eller bara vanligt svenskt skvaller?
            Kallades pastorerna till vigselnämnden för förhör eller diskussion?
            Hur fick
          </note>
          <note>
            Bror Spetz och de övriga pastorerna tillfälle att yttra sig,
            att försvara sig? De har inte begått något brott mot lagen. De
            har inte beskyllts för olämpligt uppträdande. Det enda det handlar
            om är tydligen nyanser i resp. församlings kristna tro.
          </note>
          <note>
            Bara för att en sådan här vigselnämnd har en uppfattning klämmer
            man till. Är det religionsfrihet? På dessa grunder drabbas alltså
            ett tjugotal unga äktenskap helt oförskyllt och med retroaktiv
            verkan. Det har i alla fall fått den effekten, även om jag inser
            innebörden av det som statsrådet påpekar i svaret angående retroaktiv
            verkan. Inser inte landets justitieminister och alla goda rådgivare
            på departementet att detta är orimligt? Jag hoppas att nu få svar
            på mina frågor om hur justitieministern ser på vigselnämnden som
            myndighet och handläggningen av ärendet.
          </note>
          <note>
            Mitt råd i övrigt är att regeringen snarast bör fatta ett beslut,
            så att detta kommer ur världen. Gör det inte för sent, med tanke
            på valet. Vi är väldigt många som följer hur det skall gå för
            de unga paren.
          </note>
          <note>
            Anf. 31 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Alf Wennerfors är mycket upprörd och jag kan dela
            hans upprördhet i sak, vad gäller de personer som trodde sig vara
            gifta, med all den civilrättsliga verkan som det har, och det
            visar sig att de inte är det, på grund av att de personer som
            vigde dem inte hade befogenheten att viga så att det får civilrättsliga
            effekter. Alf Wennerfors säger att det är ''monumentalt klantigt''.
            Jag antar att han med det menar att någon har betett sig monumentalt
            klantigt. Jag känner en viss osäkerhet om vem det är som har stått
            för denna monumentala klantighet. Var det pingströrelsen, då man
            inte längre ansåg att Södermalmskyrkan tillhörde pingströrelsen?
            Var det pastorerna i
          </note>
          <note>
            Södermalmskyrkan, som fortsatte att viga, trots att de inte längre
            tillhörde pingströrelsen och inte omfattades av den vigselrätt
            som pingströrelsen har? Var det länsstyrelsen, som gjorde misstaget
            att tro att det gick att överklaga vigselnämndens beslut, eller
            var det regeringen? I så fall skulle jag vilja att Alf Wennerfors
            preciserade på vilket sätt regeringen har varit monumentalt klantig.
            Var det för att regeringen följer de lagar vi har i vårt land?
          </note>
          <note>
            Skall regeringen inte vara underkastad de lagar som riksdagen
            har fattat beslut om?
          </note>
          <note>
            Alf Wennerfors frågar om vigselnämnden är en myndighet och utgår
            från att så är fallet. Givetvis är vigselnämnden ingen myndighet.
            Vigselnämnden är ett organ inom pingströrelsen, ett organ som
            kom till när pingströrelsen fick befogenheter att förrätta vigsel.
            Det är ett organ som kom till för att pingströrelsen skulle kunna
            utse de pastorer inom sin rörelse som skulle få vigselrätten.
          </note>
          <note>
            Jag tror att ett beklagligt misstag har skett och det är att
            länsstyrelsen trodde att vigselnämndens beslut gick att överklaga.
            Det var så jag tror att frågan kom upp i regeringen. Regeringen
            har klarlagt det rättsliga läget, att regeringen inte har någon
            som helst befogenhet att gå in i detta ärende.
          </note>
          <note>
            Enligt den lagstiftning som vi har kan regeringen göra två saker.
            Den ena saken som regeringen kan göra är att i efterhand godkänna
            de vigslar som har förrättats, så att dessa blir lagliga. Den
            andra saken som regeringen kan göra är att utdela rätten att förrätta
            vigslar. Det är alltså fullt möjligt att också andra som inte
            tillhör pingströrelsen får vigselrätt.
          </note>
          <note>
            Men då måste man ansöka därom, och det kommer då naturligtvis
            inte att vara fråga om en retroaktiv lagstiftning. Vi ägnar oss
            ju inte åt retroaktiva beslut, som Alf Wennerfors säkert vet.
          </note>
          <note>
            Alf Wennerfors avslutar sitt inlägg med att säga att regeringen
            måste fatta ett beslut, så att den här frågan kommer ur världen.
            Men i mitt svar redogjorde jag för hur angeläget det är för mig
            att regeringen har möjlighet att fatta beslut, så att den här
            frågan kommer ur världen. Departementet och jag själv har skrivit
            flera vädjande brev till personer inom Södermalmskyrkan som är
            involverade i detta och som är de enda som vet vilka enskilda
            personer som har drabbats när det gäller konsekvenserna av pingströrelsens
            inre schismer. Jag har inte fått något svar.
          </note>
          <note>
            Jag vill ställa en fråga till Alf Wennerfors, som tycks ha goda
            kontakter med Södermalmskyrkan: Är det orimligt att begära att
            pastorerna i
          </note>
          <note>
            Södermalmskyrkan talar om för regeringen vilka personer som är
            berörda av detta?
          </note>
          <note>
            Jag åtar mig att personligen ta kontakt med dessa individer och
            att göra det möjligt för dem att så smidigt som möjligt få förrättade
            vigslar godkända i efterhand, så att vigslarna blir lagliga. Det
            är det utrymme som lagstiftningen ger mig när det gäller att fatta
            beslut här. Men jag har hittills misslyckats när det gäller att
            få gehör från Södermalmskyrkan.
          </note>
          <note>
            Det gäller ju att agera så, att dessa stackars människor får
            sina vigslar godkända. Jag hoppas alltså att Alf Wennerfors kan
            hjälpa mig med det som jag hittills har misslyckats med.
          </note>
          <note type="speaker">
            Anf. 32 ALF WENNERFORS (m):
          </note>
          <note>
            Herr talman! Det är inte dåligt att justitieministern nu lovar
            att hon t.o.m. skall ta kontakt med berörda individer. Justitieministern
            kommer kanske t.o.m. att tala med dem om den här saken, och det
            är alltså inte dåligt.
          </note>
          <note>
            Det var bra att från justitieministern få beskedet att vigselnämnden
            inte är en myndighet. Men det är väl ändå ett slags myndighetsutövning
            som man håller på med. Det är i varje fall oklart för mig hur
            det förhåller sig, och jag tror att det är oklart för många andra
            också, inte minst för länsstyrelsen. I varje fall var det tidigare
            oklart för länsstyrelsen hur det här förhöll sig. Kanske råder
            det fortfarande oklarhet bland juristerna beträffande den här
            punkten. Hur kommer det sig att man inom vigselnämnden kan handlägga
            det här ärendet på det sätt som man har gjort? Jag har inte fått
            något svar på den frågan.
          </note>
          <note>
            Därför utgår jag från att det här är under all kritik.
          </note>
          <note>
            Om man utövar någonting som har ett så allvarligt syfte som i
            det här sammanhanget, borde det väl finnas ett rejält beslutsunderlag.
            Man borde alltså ha haft tillgång till en jurist som sett till
            att allt gick rätt till. Men så har det tydligen inte gått till.
            Jag ifrågasätter hanteringen här, och det är väl vad som tydligast
            kommer ut av den här interpellationsdebatten.
          </note>
          <note>
            Är det exempelvis tillfredsställande att ha en vigselnämnd inom
            den här frikyrkan vars beslut inte kan överklagas? Är det tillfredsställande
            att det förhåller sig på det sättet? Vi ser ju här att tredje
            person kan drabbas. Vad svarar justitieministern i det sammanhanget?
            Vore det inte idé att ändå överväga en annan ordning för detta?
          </note>
          <note>
            Anf. 33 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Vigselnämndens agerande är en form av myndighetsutövning.
            Det är helt klart. Men såvitt jag förstår finns det inte något
            egentligt beslut som vigselnämnden har fattat här och som kan
            överklagas, utan det här är en konsekvens av att pingströrelsen
            har vigselrätt. Vigselnämndens enda uppgift är att inom den egna
            rörelsen utpeka de personer som man bedömer vara lämpade att inneha
            vigselrätt.
          </note>
          <note>
            Det vi har gjort från statsmakternas sida är att vi har gett
            pingströrelsen som sådan rätt att förrätta vigslar, på det villkoret
            att man i särskild ordning pekar ut de personer inom den egna
            rörelsen som anses vara lämpade för uppdraget.
          </note>
          <note>
            Att det finns pastorer inom Södermalmskyrkan som tidigare hade
            vigselrätt men som inte längre har denna rätt är en konsekvens
            av att pingströrelsen inte längre anser att
          </note>
          <note>
            Södermalmskyrkan tillhör pingströrelsen. Härav följer automatiskt
            att den vigelsrätt som pingströrelsen har inte längre kan gälla
            pastorer som inte tillhör pingströrelsen.
          </note>
          <note>
            Jag tror att det vore fel om regeringen gick in och lade sig
            i detta med hur religiösa församlingar i vårt land agerar i fråga
            om interna angelägenheter. Det kan t.ex. gälla detta med att ha
            synpunkter på vilka församlingar som får vara medlemmar och vilka
            som inte får vara det. Om statsmakterna lade sig i detta tror
            jag att vi därmed skulle ta på oss ett ansvar som kunde vara mycket
            olyckligt just när det gäller att värna om religionsfrihet och
            föreningsfrihet. Jag tror att vi skall respektera de religiösa
            samfundens egen rätt att agera i fråga om inre angelägenheter.
          </note>
          <note type="speaker">
            Anf. 34 ALF WENNERFORS (m):
          </note>
          <note>
            Herr talman! Vad justitieministern sade i det senaste inlägget
            var mycket klokt. Det är bra att det blev sagt.
          </note>
          <note>
            Pingströrelsen består ju av många församlingar.
          </note>
          <note>
            Hur går det nästa gång en församling av vigselnämnden inom pingströrelsen
            inte anses ha den rätta tron? Vad gör vi då? Skall vi låta det
            vara på samma sätt även i fortsättningen? Jag vill ha svar även
            på dessa frågor.
          </note>
          <note>
            Är den här ordningen verkligen bra? Vi snuddar ju här vid religionsfrihetens
            principer. Vad säger fru statsrådet?
          </note>
          <note>
            Anf. 35 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Jag tror inte alls, om jag nu har fattat saken rätt,
            att det är vigselnämnden inom pingströrelsen som fattar beslut
            om vilka som skall tillhöra pingströrelsen eller inte. Det är
            naturligtvis pingströrelsen som sådan som avgör vilka församlingar
            som skall tillhöra pingströrelsen.
          </note>
          <note>
            Ärligt talat förstår jag inte riktigt Alf Wennerfors fråga. Skulle
            det vara en uppgift för statsmakterna att på något vis lägga sig
            i detta med vad en religiös organisation anser i frågan om vilka
            församlingar som uppfyller de krav som ställs på dem i religiöst
            eller annat avseende. Jag tycker att den frågan ligger långt utanför
            vad riksdagen och regeringen skall ägna sig åt.
          </note>
          <note>
            Andre vice talmannen anmälde att Alf Wennerfors anhållit att
            till protokollet få antecknat att han inte ägde rätt till ytterligare
            inlägg.
          </note>
          <note>
            Överläggningen var härmed avslutad.
          </note>
          <note>
            8 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1990/91:K97 till konstitutionsutskottet
          </note>
          <note>
            1990/91:U18 till utrikesutskottet
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            Motionerna
          </note>
          <note>
            med anledning av prop. 1990/91:150 Förslag till slutlig reglering
            av statsbudgeten för budgetåret
          </note>
          <note>
            1991/92, m.m. (kompletteringsproposition)
          </note>
          <note>
            1990/91:Fi36 av Carl Bildt och Bengt Westerberg
          </note>
          <note>
            (m, fp)
          </note>
          <note>
            1990/91:Fi37 av Olof Johansson m.fl. (c)
          </note>
          <note>
            1990/91:Fi38 av Lars Werner m.fl. (v)
          </note>
          <note>
            1990/91:Fi39 av Inger Schörling m.fl. (mp)
          </note>
          <note>
            1990/91:Fi40 av förste vice talman Ingegerd
          </note>
          <note>
            Troedsson m.fl. (m)
          </note>
          <note>
            1990/91:Fi41 av Anne Wibble m.fl. (fp)
          </note>
          <note>
            1990/91:Fi42 av Margit Gennser och Nils Fredrik
          </note>
          <note>
            Aurelius (m)
          </note>
          <note>
            1990/91:Fi43 av Anders G Högmark m.fl. (m)
          </note>
          <note>
            1990/91:Fi44 av Gullan Lindblad m.fl. (m)
          </note>
          <note>
            1990/91:Fi45 av Lars Tobisson m.fl. (m)
          </note>
          <note>
            1990/91:Fi46 av Leo Persson m.fl. (s)
          </note>
          <note>
            1990/91:Fi47 av Inger Schörling m.fl. (mp)
          </note>
          <note>
            1990/91:Fi48 av Inger Schörling m.fl. (mp)
          </note>
          <note>
            1990/91:Fi49 av Bo Lundgren m.fl. (m)
          </note>
          <note>
            1990/91:Fi50 av Anne Wibble m.fl. (fp)
          </note>
          <note>
            1990/91:Fi51 av Jan-Erik Wikström m.fl. (fp, m, c)
          </note>
          <note>
            1990/91:Fi52 av Sigge Godin m.fl. (fp)
          </note>
          <note>
            1990/91:Fi53 av Lars Norberg m.fl. (mp)
          </note>
          <note>
            1990/91:Fi54 av Elver Jonsson m.fl. (fp)
          </note>
          <note>
            1990/91:Fi55 av Anne Wibble m.fl. (fp)
          </note>
          <note>
            1990/91:Fi56 av Bengt Hurtig och Bertil Måbrink
          </note>
          <note>
            (v)
          </note>
          <note>
            1990/91:Fi57 av Lars Werner m.fl. (v)
          </note>
          <note>
            1990/91:Fi58 av Barbro Sandberg (fp)
          </note>
          <note>
            1990/91:Fi59 av Ingbritt Irhammar m.fl. (c)
          </note>
          <note>
            1990/91:Fi60 av Elving Andersson m.fl. (c, s)
          </note>
          <note>
            1990/91:Fi61 av Jan Hyttring och Stina Gustavsson
          </note>
          <note>
            (c)
          </note>
          <note>
            1990/91:Fi62 av Görel Thurdin m.fl. (c)
          </note>
          <note>
            1990/91:Fi63 av Karin Israelsson m.fl. (c)
          </note>
          <note>
            1990/91:Fi64 av Agne Hansson m.fl. (c)
          </note>
          <note>
            1990/91:Fi65 av Börje Hörnlund m.fl. (c)
          </note>
          <note>
            1990/91:Fi66 av Görel Thurdin m.fl. (c)
          </note>
          <note>
            1990/91:So96 av Sten Svensson m.fl. (m)
          </note>
          <note>
            1990/91:So97 av Sten Svensson m.fl. (m)
          </note>
          <note>
            1990/91:So98 av Daniel Tarschys m.fl. (fp)
          </note>
          <note>
            1990/91:So99 av Hans Göran Franck och Lars
          </note>
          <note>
            Leijonborg (s, fp)
          </note>
          <note>
            1990/91:So100 av Inger Hestvik och Berit
          </note>
          <note>
            Oscarsson (s)
          </note>
          <note>
            1990/91:So101 av Karin Starrin och Kjell Ericsson
          </note>
          <note>
            (c)
          </note>
          <note>
            1990/91:So102 av Marianne Jönsson m.fl. (c, fp)
          </note>
          <note>
            1990/91:So103 av Ulla Tillander m.fl. (c)
          </note>
          <note>
            1990/91:So104 av Reynoldh Furustrand (s)
          </note>
          <note>
            1990/91:Ub191 av Ann-Cathrine Haglund m.fl. (m)
          </note>
          <note>
            1990/91:Ub192 av Mats Lindberg m.fl. (s)
          </note>
          <note>
            1990/91:Ub193 av Mats Lindberg m.fl. (s)
          </note>
          <note>
            1990/91:Ub194 av Siw Persson och Kjell-Arne
          </note>
          <note>
            Welin (fp)
          </note>
          <note>
            1990/91:Ub195 av Carl Bildt och Bengt Westerberg
          </note>
          <note>
            (m, fp)
          </note>
          <note>
            1990/91:Ub196 av Britta Bjelle (fp)
          </note>
          <note>
            1990/91:Ub197 av Björn Samuelson m.fl. (v)
          </note>
          <note>
            1990/91:Ub198 av Larz Johansson m.fl. (c)
          </note>
          <note>
            med anledning av prop. 1990/91:175 Vissa folkhälsofrågor
          </note>
          <note>
            1990/91:So72 av Charlotte Cederschiöld (m)
          </note>
          <note>
            1990/91:So72 av Sten Andersson i Malmö och
          </note>
          <note>
            Birger Hagård (m)
          </note>
          <note>
            1990/91:So73 av Sten Svensson m.fl. (m)
          </note>
          <note>
            1990/91:So74 av Sten Svensson m.fl. (m)
          </note>
          <note>
            1990/91:So75 av Bengt Kronblad (s)
          </note>
          <note>
            1990/91:So76 av Barbro Sandberg (fp)
          </note>
          <note>
            1990/91:So77 av Göran Magnusson m.fl. (s)
          </note>
          <note>
            1990/91:So78 av Mats Lindberg och Lena Boström
          </note>
          <note>
            (s)
          </note>
          <note>
            1990/91:So79 av Gudrun Norberg och Isa
          </note>
          <note>
            Halvarsson (fp)
          </note>
          <note>
            1990/91:So80 av Bengt Kindbom (c)
          </note>
          <note>
            1990/91:So81 av Anita Modin m.fl. (s)
          </note>
          <note>
            1990/91:So82 av Magnus Persson och Kristina
          </note>
          <note>
            Svensson (s)
          </note>
          <note>
            1990/91:So83 av Daniel Tarschys m.fl. (fp)
          </note>
          <note>
            1990/91:So84 av Isa Halvarsson (fp)
          </note>
          <note>
            1990/91:So85 av Jan Hyttring och Kjell Ericsson (c)
          </note>
          <note>
            1990/91:So86 av Sven-Gösta Signell m.fl. (s)
          </note>
          <note>
            1990/91:So87 av Barbro Westerholm m.fl. (fp, s, m, c, v, mp)
          </note>
          <note>
            1990/91:So88 av Gunnar Björk m.fl (c, s, m, fp, v, mp)
          </note>
          <note>
            1990/91:So89 av Björn Samuelsson och Gudrun
          </note>
          <note>
            Schyman (v)
          </note>
          <note>
            1990/91:So90 av Lars Werner m.fl. (v)
          </note>
          <note>
            1990/91:So91 av Karin Israelsson m.fl. (c)
          </note>
          <note>
            1990/91:So92 av Karin Israelsson m.fl. (c, m, fp)
          </note>
          <note>
            1990/91:So93 av Margareta Winberg m.fl. (s)
          </note>
          <note>
            1990/91:So94 av Elver Jonsson och Hans Lindblad
          </note>
          <note>
            (fp)
          </note>
          <note>
            1990/91:So95 av Anita Stenberg m.fl. (mp)
          </note>
          <note>
            med anledning av prop. 1990/91:181 Sjuklön m.m.
          </note>
          <note>
            1990/91:Sf51 av Gösta Lyngå m.fl. (mp)
          </note>
          <note>
            1990/91:Sf52 av Gullan Lindblad m.fl. (c)
          </note>
          <note>
            1990/91:Sf53 av Karin Israelsson m.fl. (c)
          </note>
          <note>
            1990/91:Sf54 av Lars Werner m.fl. (v)
          </note>
          <note>
            1990/91:Sf55 av Sigge Godin m.fl. (fp)
          </note>
          <note>
            med anledning av prop. 1990/91:189 Förslag till lag om byggnadsgaranti
          </note>
          <note>
            1990/91:Bo76 av Knut Billing m.fl. (m)
          </note>
          <note>
            1990/91:Bo77 av Sören Lekberg (s)
          </note>
          <note>
            1990/91:Bo78 av Agne Hansson m.fl. (c)
          </note>
          <note>
            konstitutionsutskottets betänkanden
          </note>
          <note>
            1990/91:KU32 Grundlagsfrågor
          </note>
          <note>
            1990/91:KU40 Kollektivanslutning och organisationsanslutning
          </note>
          <note>
            finansutskottets betänkanden
          </note>
          <note>
            FiU23 Tioöresmyntet m.m.
          </note>
          <note>
            1990/91:FiU25 Utveckling av offentlig sektor
          </note>
          <note>
            1990/91:FiU27 Riksbankens förvaltning år 1990
          </note>
          <note>
            1990/91:FiU28 Offentlig upphandling
          </note>
          <note>
            skatteutskottets betänkande
          </note>
          <note>
            1990/91:SkU35 Dubbelbeskattningsavtal med
          </note>
          <note>
            Frankrike
          </note>
          <note>
            lagutskottets betänkande
          </note>
          <note>
            1990/91:LU31 Export av farliga varor
          </note>
          <note>
            utrikesutskottets betänkande
          </note>
          <note>
            1990/91:UU7 Vissa åtgärder mot Sydafrika
          </note>
          <note>
            kulturutskottets betänkande
          </note>
          <note>
            1990/91:KrU29 Filmstöd
          </note>
          <note>
            jordbruksutskottets betänkande
          </note>
          <note>
            1990/91:JoU27 Stödet till jordbruket och livsmedelsindustrin
            i norra Sverige, m.m.
          </note>
          <note>
            näringsutskottets betänkanden
          </note>
          <note>
            1990/91:NU32 Hinder för export av farliga varor
          </note>
          <note>
            1990/91:NU34 Ombildning av sparbanker till bankaktiebolag
          </note>
          <note>
            bostadsutskottets betänkande
          </note>
          <note>
            1990/91:BoU16 Bostadsbidrag för år 1992
          </note>
          <note>
            10 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 7 maj
          </note>
          <note>
            1990/91:601 av Berith Eriksson (v) till statsrådet
          </note>
          <note>
            Maj-Lis Lööw om utlänningslagen och FNs barnkonvention:
          </note>
          <note>
            I familjeanknytningsärenden har tillämpningen av utlänningslagen
            blivit så restriktiv att den kommer i konflikt med artikel 9 i
            FNs barnkonvention.
          </note>
          <note>
            Invandrarverket och regeringen avvisar enligt fast praxis en
            förälder som saknar uppehållstillstånd i
          </note>
          <note>
            Sverige trots att hustru och barn har permanent uppehållstillstånd
            här. Man hävdar att ansökan måste göras från hemlandet även om
            det är beläget på andra sidan jordklotet.
          </note>
          <note>
            Jag vill därför fråga statsrådet:
          </note>
          <note>
            Avser regeringen att vidta några åtgärder för att praxis i anknytningsärenden
            där den avvisade har barn med uppehållstillstånd i Sverige skall
            bringas i överensstämmelse med FNs barnkonvention?
          </note>
          <note>
            den 8 maj
          </note>
          <note type="speaker">
            1990/91:602 av Hans Göran Franck (s) till justitieministern om
            Stockholms tingsrätt:
          </note>
          <note>
            På regeringens uppdrag har statskontoret utrett vissa organisatoriska
            frågor rörande Stockholms tingsrätt. Statskontorets förslag innebär
            en ny organisation och ledningsstruktur för tingsrätten.
          </note>
          <note>
            Det föreslås också bl.a. en förändrad avdelningsoch rotelindelnig
            av den brottmålsdömande verksamheten. Det föreslås också att en
            översyn görs av den centrala administrationen och de administrativa
            stödfunktionerna med en ny ansvars- och beslutsordning för tingsrätten.
          </note>
          <note>
            Det finns en utbrett negativ inställning till förslaget bland
            domarna. Även en stor del av annan personal, särskilt på brottmålsavdelningarna
            har en kritisk inställning.
          </note>
          <note>
            Jag vill fråga justitieministern:
          </note>
          <note>
            Vilka åtgärder avser statsrådet vidta för att på lämpligt sätt
            tillgodose de krav och synpunkter som framställts av domare och
            annan personal vid
          </note>
          <note>
            Stockholms tingsrätt?
          </note>
          <note>
            1990/91:603 av Jan Strömdahl (v) till statsrådet
          </note>
          <note>
            Maj-Lis Lööw om muntlig handläggning i asylärenden:
          </note>
          <note>
            En asylsökande har normalt rätt till muntlig handläggning hos
            invandrarverket. Bara om en sådan skulle sakna betydelse för ärendet
            får invandrarverket avslå en begäran om det. I dag är situationen
            den att invandrarverket praktiskt taget aldrig på eget initiativ
            ordnar muntlig handläggning, och så gott som undantagslöst avslår
            yrkanden från asylsökande om sådan handläggning.
          </note>
          <note>
            Trots detta avslås asylansökningar i stor omfattning på grund
            av bristande trovärdighet. Denna praxis torde strida mot regeringsformens
            11 kap. 1 §
          </note>
          <note>
            3 stycket som lyder ''Den offentliga makten utövas under lagarna''.
          </note>
          <note>
            Jag vill mot denna bakgrund fråga invandrarministern vilka åtgärder
            regeringen är beredd att vidta för att invandrarverket skall iaktta
            reglerna i 11 kap. 1 § utlänningslagen om muntlig handläggning.
          </note>
          <note>
            11 § Kammaren åtskildes kl. 13.57.
          </note>
          <note>
            Förhandlingarna leddes av andre vice talmannen.
          </note>
        </div>
      </body>
    </text>
  </TEI>
</teiCorpus>
