<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--61</head>
          <docDate when="1991-02-12">1991-02-12</docDate>
        </div>
      </front>
      <body>
        <div>
          <note>
            Välkomsthälsning till gästande lettiska delegationen
          </note>
          <note type="speaker">
            Anf. 1 TALMANNEN:
          </note>
          <note>
            Vår riksdag gästas denna vecka av en delegation från det lettiska
            parlamentet. Jag hälsar delegationen från Lettland välkommen till
            Sverige och Sveriges riksdag.
          </note>
          <note>
            1 § Justering av protokoll
          </note>
          <note>
            Justerades protokollet för den 6 februari.
          </note>
          <note>
            2 § Svar på fråga 1990/91:364 om åtgärder mot doping
          </note>
          <note>
            Anf. 2 Socialminister INGELA THALÉN
          </note>
          <note>
            (s):
          </note>
          <note>
            Herr talman! Lennart Brunander har frågat mig när regeringens
            proposition om skärpt lagstiftning mot dopinghandel och utökning
            av det kriminaliserade området kommer.
          </note>
          <note>
            Frågan bereds för närvarande i regeringskansliet.
          </note>
          <note type="speaker">
            Anf. 3 LENNART BRUNANDER (c):
          </note>
          <note>
            Herr talman! Jag tackar för svaret, även om det var så kort som
            ett svar kan bli -- sex ord.
          </note>
          <note>
            Jag hade själv kunnat räkna ut att frågan bereds i regeringskansliet.
            En utredning om skärpt lagstiftning mot doping blev klar för mer
            än ett halvår sedan. Min fråga gällde egentligen hur länge regeringen
            tänker bereda denna fråga innan det kommer ett förslag.
          </note>
          <note>
            Missbruket av doping i Sverige ökar. Det går att se på olika
            sätt; framför allt tar tullen mer och mer i beslag. Vi har nu
            inte en lagstiftning som är tillräckligt skärpt för att klara
            denna situation.
          </note>
          <note>
            Utredningen hade i uppdrag att lägga förslag om detta, och gjorde
            också så. Utredningens förslag har varit ute på remiss, och de
            flesta, för att inte säga alla, remissinstanser har varit positiva
            till förslaget. Idrottens representanter är också positiva. De
            är nu besvikna för att det inte händer något. De lägger själva
            ner ett stort arbete för att stoppa missbruket av dopingpreparat.
          </note>
          <note>
            Nu sprids nyttjandet av dessa preparat inte bara till idrottare
            och elitidrottsmän utan också till motionärer. Det är djupt allvarligt,
            och det är mycket svårt att hantera om det inte finns en lagstiftning
            som är tillräckligt stark. Sverige har skrivit på en internationell
            konvention, där man åtar sig att vidta åtgärder för att förbättra
            situationen, bl.a. genom att skärpa lagstiftningen.
          </note>
          <note>
            Jag skulle vilja ha ett litet mer preciserat besked från statsrådet
            om hur länge regeringen tänker bereda frågan och när vi kan förvänta
            oss att få ett förslag.
          </note>
          <note>
            Anf. 4 Socialminister INGELA THALÉN
          </note>
          <note>
            (s):
          </note>
          <note>
            Herr talman! Lennart Brunander har alldeles rätt när han säger
            att detta är en besvärlig fråga. Det är ett alldeles riktigt konstaterande
            att idrotten har gjort fantastiska framsteg. Därmed kan man säga
            att idrotten på sitt sätt har bidragit till att förbättra situationen.
            Brunanders beskrivning av situationen i övrigt är också helt korrekt.
          </note>
          <note>
            Frågan bereds i regeringskansliet, och det är svårt att just
            för dagen säga om vi kan komma med ett förslag under våren. Men
            det är min förhoppning att vi så snart som möjligt i samband med
            att vi kommer att behandla en del andra frågor också kommer att
            lyfta fram frågan om doping.
          </note>
          <note type="speaker">
            Anf. 5 LENNART BRUNANDER (c):
          </note>
          <note>
            Herr talman! Det är bra att statsrådet håller med mig i min beskrivning.
            Men jag tycker att det skulle vara litet mer angeläget för regeringen
            att komma fram med ett förslag. Vari ligger bekymren som skulle
            förhindra att man går fram snabbare? En utredning har lagt fram
            ett förslag, där det finns en klar beskrivning av en skärpning
            av lagstiftningen och på vilket sätt den skulle kunna gå till.
            Det är förslag som har accepterats av tillfrågade remissinstanser.
            Varför tvekar regeringen att lägga fram ett förslag redan nu?
          </note>
          <note>
            Anf. 6 Socialminister INGELA THALÉN
          </note>
          <note>
            (s):
          </note>
          <note>
            Herr talman! Det är inte fråga om tveksamhet från regeringens
            sida. Frågan är ännu inte riktigt färdigberedd. Lennart Brunander
            beskriver situationen översiktligt. Hade jag också kunnat beskriva
            den så översiktligt skulle jag ha gjort det.
          </note>
          <note>
            Det finns fortfarande en del frågor som behöver beredas ytterligare,
            och det arbetet pågår inom regeringskansliet. I övrigt är jag
            helt överens med
          </note>
          <note>
            Brunander om att frågan bör behandlas skyndsamt.
          </note>
          <note>
            Så förfar vi också. Det är min uppfattning att vi så snart som
            möjligt skall komma med ett förslag. Det är också min förhoppning
            att vi skall kunna göra det i anslutning till att vi tar fram
            ett antal andra frågor på angränsande områden.
          </note>
          <note type="speaker">
            Anf. 7 LENNART BRUNANDER (c):
          </note>
          <note>
            Herr talman! Statsrådet säger att man skall arbeta skyndsamt
            och att en del frågor fortfarande inte är färdigberedda. Hade
            inte utredningen ett bra förslag? Jag erkänner gärna att jag inte
            kan frågan så väl att jag kan beskriva allt det som borde tas
            upp. Jag kan kanske inte heller bedöma om utredningsförslaget
            var till fyllest i alla delar. Men uppenbarligen tycker inte regeringen
            det.
          </note>
          <note>
            Remissinstanserna tyckte att förslaget var bra. Vad är det mer
            regeringen vill göra, eller vad tvekar regeringen om?
          </note>
          <note>
            Överläggningen var härmed avslutad.
          </note>
          <note>
            3 § Svar på fråga 1990/91:372 om kompensation till pensionärer
            för pris- och hyreshöjningar
          </note>
          <note>
            Anf. 8 Socialminister INGELA THALÉN
          </note>
          <note>
            (s):
          </note>
          <note>
            Herr talman! Oskar Lindkvist har frågat mig om vilka åtgärder
            regeringen ämnar vidta för att kompensera speciellt pensionärer
            utan ATP för pris- och hyreshöjningarna.
          </note>
          <note>
            De kraftiga hyreshöjningar som beslutats har medfört ökade levnadsomkostnader
            vilket framför allt medfört ekonomiska svårigheter för pensionärer
            med låg eller ingen ATP. I kommuner med relativt sett låga kommunala
            bostadstillägg
          </note>
          <note>
            (KBT) har hyreshöjningarna ibland lett till att dessa pensionärsgrupper
            fått svårigheter att klara sig ekonomiskt. Mot denna bakgrund
            har inom socialdepartementet pågått ett arbete med att analysera
            hur framför allt hyreshöjningarna slår för pensionärer bosatta
            i olika kommuner. Såväl hyreshöjningarna som KBT-nivåerna varierar
            mellan kommunerna. Regeringen kommer inom kort att ta ställning
            till vilka åtgärder som kan behöva sättas in för att förbättra
            dessa pensionärers ekonomiska situation.
          </note>
          <note type="speaker">
            Anf. 9 OSKAR LINDKVIST (s):
          </note>
          <note>
            Herr talman! Jag tackar socialministern för svaret på min fråga.
            Jag är naturligtvis helt nöjd med de arbeten som pågår i socialdepartementet,
            och jag utgår ifrån att det kommer att ske något så snabbt som
            det över huvud taget är möjligt.
          </note>
          <note>
            Jag har tagit upp denna fråga eftersom det är en stor politisk
            fråga. Det är många pensionärer som har råkat i svårigheter. Vi
            fick höra för någon vecka sedan av statsministern att det är 50
            000--60 000
          </note>
          <note>
            pensionärer som har råkat i ekonomiska svårigheter på grund av
            att de inte är tillräckligt skyddade i den viktiga skatteomläggningen.
          </note>
          <note>
            Med all respekt för de uppgifter som åligger socialdepartementet
            är jag som gammal och erfaren politiker i den svenska riksdagen
            ledsen och besviken över att räkneexperterna är så dåliga i finansdepartementet.
            Det går alltså att skapa ett förslag till en skatteomläggning,
            som gynnar och är fördelaktig för de stora inkomsttagarna och
            kanske på sikt är viktig för den svenska skattemoralen.
          </note>
          <note>
            Men man lyckas samtidigt skapa en skatteomläggning med räkneexempel
            som innebär att de ekonomiskt sämst ställda pensionärerna, de
            som har byggt upp det svenska samhället, råkar i sådana svårigheter
            att de måste söka socialhjälp hos kommunerna.
          </note>
          <note>
            Jag förlitar mig på att Ingela Thalén och hennes medhjälpare
            skyndar på ärendet. Det är viktigt att det sker något och att
            det sker snabbt.
          </note>
          <note>
            Anf. 10 Socialminister INGELA THALÉN
          </note>
          <note>
            (s):
          </note>
          <note>
            Herr talman! Det är riktigt som Oskar Lindkvist säger att en
            grupp av de sämst ställda pensionärerna uppenbarligen har drabbats
            i denna omläggning.
          </note>
          <note>
            Jag vill ändå påminna om att det inför omläggningen gjordes beräkningar
            som sedermera har visat sig vara korrekta att den genomsnittliga
            kostnadsökningen på en artonmånadersperiod var
          </note>
          <note>
            18 %. KBT, statsbidrag och pensionstillskott var på drygt 22
            %. Men egentligen är det ointressant vilka nationella generella
            beräkningar som är gjorda, om verkligheten ändå visar att ett
            antal av de pensionärer som uppbär kommunalt bostadstillägg inte
            får en tillräcklig inkomst efter det att hyrorna har höjts och
            att bostadstilläggen har betalats ut.
          </note>
          <note>
            Det är naturligtvis det som är skälet till att det nu görs särskilda
            insatser.
          </note>
          <note type="speaker">
            Anf. 11 OSKAR LINDKVIST (s):
          </note>
          <note>
            Herr talman! Det som socialministern sade är alldeles korrekt.
            Där har vi hela problemet.
          </note>
          <note>
            Jag är irriterad, lika väl som andra ledamöter av denna kammare,
            beroende på att de felberäkningar och felbedömningar som har gjorts
            drabbar framför allt de grupper i det svenska samhället som är
            förtjänta av att få en bra behållning i denna viktiga skatteomläggning.
          </note>
          <note>
            Efter hand som reformen fortskrider är jag övertygad om att det
            kommer att uppstå nya problem som kanske också kommer att belasta
            dessa pensionärsgrupper. Vad finns det för bevakning i socialdepartementet?
            Jag har ett avsevärt större förtroende för socialdepartementet
            och socialministern än för finansdepartementet och finansministern
            i denna fråga. Det är ju därifrån som beräkningarna har kommit.
            Vad finns det för beredskap i socialdepartementet för nya upptäckter,
            som kan innebära ökade svårigheter för dessa grupper?
          </note>
          <note>
            Anf. 12 Socialminister INGELA THALÉN
          </note>
          <note>
            (s):
          </note>
          <note>
            Herr talman! Egentligen skulle finansministern få lov att vara
            här själv. Jag tror att han har en alldeles egen förmåga att svara
            för både sig själv och de beräkningar som är gjorda.
          </note>
          <note>
            En av de punkter som lyftes fram mycket tidigt när skattereformen
            skulle genomföras var just det faktum att effekterna av en så
            utomordentligt stor reform som denna kan innebära att det uppstår
            skevheter i själva omläggningen och att det kan uppkomma skevheter
            när reformen är genomförd.
          </note>
          <note>
            Därför har en grupp tillsatts som skall följa upp detta mycket
            noga och också följa upp de fördelningspolitiska effekterna. Inom
            socialdepartementet finns den utredning som sysslar med kostnadsfrågor
            för handikappade och för andra men också följer utvecklingen för
            bostadskostnaderna utomordentligt noggrant.
          </note>
          <note>
            Därutöver kommer en särskild utredning att tillsättas för att
            se över hela systemet för kommunala bostadstillägg. Den utredningen
            tillsätts i den månad som kommer.
          </note>
          <note type="speaker">
            Anf. 13 OSKAR LINDKVIST (s):
          </note>
          <note>
            Herr talman! Jag kan till sist lova socialministern att jag i
            egenskap av ledamot av denna kammare mycket nära kommer att följa
            utvecklingen. Jag hoppas att jag inte skall behöva ställa flera
            frågor på området utan att socialministern kommer till riksdagen
            med klara besked om hur problemet skall lösas för de berörda pensionärerna.
          </note>
          <note>
            Överläggningen var härmed avslutad.
          </note>
          <note>
            4 § Svar på fråga 1990/91:390 om arbetsskadeförsäkringen
          </note>
          <note>
            Anf. 14 Socialminister INGELA THALÉN
          </note>
          <note>
            (s):
          </note>
          <note>
            Herr talman! Sigge Godin har frågat mig vilka åtgärder regeringen
            avser att vidta vad gäller arbetsskadeförsäkringen under innevarande
            år.
          </note>
          <note>
            Regeringen har i det åtgärdsprogram för att stabilisera ekonomin
            som förelades riksdagen i höstas aviserat en mera fullständig
            samordning av sjuk- och arbetsskadeförsäkringarna. Ett viktigt
            motiv till detta var och är att arbetsskadeförsäkringen av många
            rehabiliteringsaktörer ansetts som rehabiliteringshindrande. Den
            arbetsskadade vill i många fall ha ersättningsfrågan löst innan
            han är beredd att medverka i en rehabilitering.
          </note>
          <note>
            Regeringen har emellertid vid sina diskussioner med arbetsmarknadens
            parter funnit att det finns såväl tekniska som avtalsmässiga komplikationer
            med en sådan samordning. Eftersom parterna uttryckt önskemål om
            ytterligare beredning av frågan har regeringen ansett att en samordning
            bör senareläggas. Regeringens avsikt är dock att genomföra den
            aviserade samordningen.
          </note>
          <note type="speaker">
            Anf. 15 SIGGE GODIN (fp):
          </note>
          <note>
            Herr talman! Jag ber att få tacka socialministern för svaret.
          </note>
          <note>
            Arbetsskadeförsäkringens utformning och praxis är i särklass
            den största enskilda orsaken till långvariga sjukskrivningar och
            förtidspensioneringar. Det säger alla experter.
          </note>
          <note>
            Gång efter gång har regeringen lovat att ta itu med detta. Bl.a.
            den 23 februari i fjol sades detta.
          </note>
          <note>
            Överenskommelsen med folkpartiet i april talade också om en sammanläggning
            av sjukförsäkringen och arbetsskadeförsäkringen. Men alla överenskommelser
            står sig tydligen inte. I varje fall inte denna.
          </note>
          <note>
            Eftersom alla myndigheter kommer till samma slutsats, förstår
            jag riksförsäkringsverkets chef som var besviken över att ingenting
            sker. Nu har regeringen haft tio månader på sig att arbeta, och
            det är tydligt att det är andra än regeringen som bestämmer vilka
            överenskommelser som skall hållas eller ej.
          </note>
          <note>
            Vilka signaler tror socialministern att sådant här ger till människor
            som behöver rehabilitering, dvs.
          </note>
          <note>
            att man ena gången tycker si och andra gången så?
          </note>
          <note>
            Vad tänker regeringen göra under det kommande året? Det var min
            fråga som jag inte har fått svar på. Hur ser regeringen på den
            praxis som har utvecklats på området? Det vore intressant att
            få veta.
          </note>
          <note>
            Anf. 16 Socialminister INGELA THALÉN
          </note>
          <note>
            (s):
          </note>
          <note>
            Herr talman! Först och främst är min uppfattning att det förslag
            som har gått till lagrådet om rehabiliteringsersättning, om utomordentligt
            skärpta krav när det gäller tidsordningen för när man skall lämna
            i från sig en rehabiliteringsutredning, när en rehabiliteringsplan
            skall upprättas, frågan om djupare läkarintyg --
          </note>
          <note>
            frågor som riksdagen så småningom skall ta ställning till --
            är en utomordentligt viktig och tydlig signal till dem som behöver
            och har rätt till rehabilitering.
          </note>
          <note>
            Vidare har vi Sigge Godins fråga vad socialdepartementet tänker
            göra omedelbart. Först kommer en beredning att tillsättas tillsammans
            med parterna. Jag vill understryka att samtalet med samtliga parter
            -- det är inte fråga om en LO-
          </note>
          <note>
            påtryckning -- har inkluderat återkommande täta samtal med folkpartiets
            företrädare. Man har där haft stor förståelse för situationen.
          </note>
          <note>
            När det gäller praxis och utveckling av praxis är detta mer dubbelbottnat.
            Å ena sidan är det viktigt att de som är arbetsskadade och får
            skador bedömda som arbetsskador hålls skadeslösa. Å
          </note>
          <note>
            andra sidan är det uppenbart -- den uppfattningen delar nog både
            Sigge Godin och jag med företrädare för samtliga partier -- att
            utvecklingen av praxis har glidit i väg på ett sätt som inte är
            lyckligt. Därför kommer frågan om utvecklingen av praxis att finnas
            med i den beredning som skall titta på detta.
          </note>
          <note>
            Anledningen till att en beredning tillsätts är att lagen om arbetsskadeförsäkring
            och avtalen på marknaden, dvs. trygghetsförsäkringsavtalen, är
            skrivna och tecknade samtidigt. De är skrivna och tecknade på
            ett sådant sätt att förutsättningarna för avtalsförsäkringarna
            rycks undan när lagen ändras.
          </note>
          <note>
            Min bedömning var att dessa avtal skulle kunna omförhandlas och
            förnyas. Nu har det visat sig att det inte går. Det hänger i sin
            tur samman med arbetsmarknadssituationen under våren,
          </note>
          <note>
            Rehnbergavtal osv. I dessa samtal har jag bara kunnat konstatera
            att det krävs mer tid för beredning.
          </note>
          <note type="speaker">
            Anf. 17 SIGGE GODIN (fp):
          </note>
          <note>
            Herr talman! Det hela är märkligt. Ni har haft tio månader på
            er men har inte funderat över frågan.
          </note>
          <note>
            Vi hade klart för oss i våras att detta som socialministern talar
            om är knäckfrågan i ärendet.
          </note>
          <note>
            Det har alla känt till, och det måste även regeringen ha gjort.
          </note>
          <note>
            Det är väl riktigt att man skall försöka hålla människor skadeslösa,
            men man skall väl se till att de kommer tillbaka till arbetet.
            Risken är annars att de aldrig kommer tillbaka till arbetslivet.
          </note>
          <note>
            Socialministern säger att man skall se över utvecklingen av praxis.
            Har regeringen ingen uppfattning i den frågan redan i dag? Det
            är också en knäckfråga som vi har arbetat med år ut och år in.
            Hur ser regeringen på praxis själv? Det skulle vara intressant
            att få veta.
          </note>
          <note>
            Anf. 18 Socialminister INGELA THALÉN
          </note>
          <note>
            (s):
          </note>
          <note>
            Herr talman! Jag tror inte att vare sig Sigge Godin eller jag,
            kan utan att ta till oss den kunskap som finns hos arbetsmarknadens
            parter, myndigheter och läkare, kan göra en bedömning av hur utvecklingen
            av praxis ser ut. Jag har den bestämda uppfattningen att ju djupare
            man går in i detta problemkomplex, desto svårare är det faktiskt
            att ha en översiktlig och alldeles entydig inställning.
          </note>
          <note>
            Det finns många olika typer av problem som behöver lösas. Sigge
            Godin har inte rätt när han säger att det största problemet med
            de långtidssjukskrivna är arbetsskadeförsäkringen.
          </note>
          <note>
            Det största problemet är den arbetsmiljö ur vilka dessa människor
            slås ut.
          </note>
          <note type="speaker">
            Anf. 19 SIGGE GODIN (fp):
          </note>
          <note>
            Herr talman! När det gäller arbetsmiljön har folkpartiet mycket
            mer radikala åsikter än vad regeringen har. Men vi får finna oss
            i vad majoriteten bestämmer i kammaren.
          </note>
          <note>
            I denna fråga om arbetsskadeförsäkringen har det påpekats av
            riksdagen, socialförsäkringsutskottet, socialutskottet, riksdagens
            revisorer och parterna på arbetsmarknaden att det inte går att
            fortsätta på detta sätt. Då behöver man faktiskt inte så lång
            tid för att konstatera att det finns knäckfrågor. Jag undrar därför:
            Har inte regeringen någon uppfattning om hur praxis skall behandlas?
          </note>
          <note>
            Anf. 20 Socialminister INGELA THALÉN
          </note>
          <note>
            (s):
          </note>
          <note>
            Herr talman! Det finns en utvärdering i revisorernas utredning
            om arbetsskadeförsäkringen. Denna utvärdering handlar om praxisutvecklingen.
            Om jag inte minns alldeles fel, blev utvärderingen klar 1988.
            Efter den tidpunkten har det skett en förändring. Huruvida denna
            förändring är stark eller inte går inte att avgöra innan man har
            gått igenom hur praxisutvecklingen när det gäller arbetsskador
            ser ut.
          </note>
          <note>
            Det är självklart att en del av det som har skett inte är positivt,
            samtidigt som annat kan konstateras vara effekter av nya sjukdomar
            och nya typer av skador.
          </note>
          <note>
            Vi konstaterade mycket tidigt att avtalen måste göras om. Men
            parterna kunde inte klara ut detta.
          </note>
          <note>
            När man till sist finner att en part inte är villig att teckna
            sådana avtal som håller de arbetsskadade skadeslösa, måste en
            minister lyssna till parternas uppfattning. Jag kan inte stå för
            ett införande av en lag, som innebär att tre miljoner löntagare
            står utan trygghetsförsäkringsavtal.
          </note>
          <note type="speaker">
            Anf. 21 SIGGE GODIN (fp):
          </note>
          <note>
            Herr talman! Jag blev litet förvånad över socialministerns uttalande.
            Vi har ju kommit överens i den här frågan.
          </note>
          <note>
            Jag var väldigt glad över att det nu skulle ske någonting, framför
            allt för de människor som är skadade, som inte kan komma tillbaka
            och som får vänta på rehabilitering år efter år och därför inte
            är motiverade.
          </note>
          <note>
            Problemet och knäckfrågan är just att det är människor som drabbas.
            Jag trodde att det två parterna var överens i frågan, men för
            en dryg vecka sedan fick vi besked om att socialministern och
            regeringen inte har för avsikt att lägga fram detta förslag nu.
            Det skall hux flux i stället beredas enligt ett beslut som fattades
            på ett möte i Sollefteå.
          </note>
          <note>
            Anf. 22 Socialminister INGELA THALÉN
          </note>
          <note>
            (s):
          </note>
          <note>
            Herr talman! Sigge Godin sade att beskedet kom hux flux. Jag
            föreslår att Sigge Godin tar ett samtal med sin partiledare. Det
            är inte fråga om att jag hux flux har meddelat någon någonting
            sådant. Jag har haft ett antal samtal med samtliga arbetsmarknadens
            parter, där jag har redogjort för de problem som sammanhänger
            med de arbetsskadade.
          </note>
          <note>
            Signalerna till de arbetsskadade är entydiga.
          </note>
          <note>
            Oavsett om man är sjuk av arbetsskada eller av någon annan orsak,
            skall man få möjlighet till rehabilitering, som sätts in avsevärt
            tidigare än det är möjligt med nuvarande system. Detta är såväl
            ekonomiska som organisatoriska och praktiska möjligheter som ger
            en tydlig signal till samtliga som är sjuka och skadade och som
            är sjukskrivna, oavsett vilken orsak som ligger bakom.
          </note>
          <note type="speaker">
            Anf. 23 SIGGE GODIN (fp):
          </note>
          <note>
            Herr talman! Det är självklart att jag talar med min partiledare
            innan jag går upp i en sådan här debatt.
          </note>
          <note>
            Han har redovisat de samtal som ni har fört.
          </note>
          <note>
            Anledningen till att folkpartiet är så intresserat av att göra
            någonting är framför allt att människor skadas, att de passiviseras,
            att deras hälsa står på spel och att det blir en oerhört stor
            produktionsminskning i näringslivet. Kostnaderna är orimliga.
            Underskottet i arbetsskadefondens budget är nu 14 miljarder och
            det ser ut att växa till uppemot 50 miljarder.
          </note>
          <note>
            Socialministern vet hur många grupper i vårt samhälle som får
            stå tillbaka därför att det inte finns pengar. Detta är skälet
            till att vi i folkpartiet driver denna fråga så hårt.
          </note>
          <note>
            Anf. 24 Socialminister INGELA THALÉN
          </note>
          <note>
            (s):
          </note>
          <note>
            Herr talman! Det är riktigt att det finns många grupper i vårt
            samhälle som behöver samhällets solidaritet i olika situationer.
            Dessa grupper är inte betjänta av att vi i ren iver genomför en
            samordning. Effekterna blir då bara att nya grupper ställs utanför
            arbetsmarknadens solidaritet. Jag anser att en samordning av sjuk-
            och arbetsskadepenningen skall genomföras fullt ut. Då krävs emellertid
            besked om huruvida parterna är beredda att teckna sådana avtal
            som fyller ut det som inte omfattas av den nya sjuk- och arbetsskadeförsäkringen.
          </note>
          <note type="speaker">
            Anf. 25 SIGGE GODIN (fp):
          </note>
          <note>
            Herr talman! Förslaget om sjuklönen skall nu beredas. Denna beredning
            får ta fyra veckor, eftersom det är bråttom. När jag då frågade
            socialministern hur lång tid arbetsskadeförsäkringen skall beredas
            -- den skall visserligen beredas tillsammans med arbetsmarknadens
            parter -- och vad som utöver detta skall ske under kommande år,
            fick jag inte något svar. Socialministern och regeringen måste
            ha någon uppfattning om när detta arbete skall vara klart. Är
            det klart om en vecka, två månader, två år eller hur lång tid
            rör det sig om?
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1990/91:403 om jordbruket och EG
          </note>
          <note type="speaker">
            Anf. 26 Statsrådet ANITA GRADIN (s):
          </note>
          <note>
            Herr talman! Marianne Jönsson har frågat mig om regeringen avser
            att tillsätta en arbetsgrupp för att se över vilka åtgärder som
            krävs inom jordbruket vid ett närmande till EG.
          </note>
          <note>
            Riksdagen behandlade frågan om Sverige och den västeuropeiska
            integrationen i december 1990.
          </note>
          <note>
            Därvid beslutade riksdagen bl.a. att uttala sig för
          </note>
          <note>
            ''att arbetet med att på olika sätt belysa konsekvenserna av
            ett medlemskap i EG inleds så snart som möjligt''.
          </note>
          <note>
            Detta arbete har påbörjats inom regeringskansliet i de arbetsgrupper
            som tillsatts för att behandla frågor som rör den västeuropeiska
            integrationen.
          </note>
          <note>
            En av dessa arbetsgrupper har ansvar för samtliga frågor som
            rör jordbruk, livsmedel och fiske. I
          </note>
          <note>
            arbetsgruppen ingår företrädare för berörda departement och myndigheter.
            Till arbetsgruppen har knutits en referensgrupp där bl.a. LRF
            och konsumentintressena är representerade. Det finns därför inget
            behov av att tillsätta en ny arbetsgrupp för jordbruksfrågorna.
          </note>
          <note>
            Vi överväger för närvarande formerna för och uppläggningen av
            det fortsatta arbetet, och vi kommer inom kort att informera berörda
            organisationer.
          </note>
          <note>
            Resultatet av det arbete som nu inletts kommer att presenteras
            i en ny ''grönbok'' i form av en översiktlig redovisning av läget
            i EG och i Sverige på berörda områden. Enligt planerna skall den
            komma ut kring halvårsskiftet. Jag räknar dessutom med att kunna
            följa upp ''grönboken''
          </note>
          <note>
            under hösten med en skriftlig redovisning av de
          </note>
          <note>
            EG-regler som är relevanta vid ett medlemskap.
          </note>
          <note type="speaker">
            Anf. 27 MARIANNE JÖNSSON (c):
          </note>
          <note>
            Herr talman! Tack för svaret. Jag kan förstå att jag inte kan
            få mitt önskemål om en arbetsgrupp tillgodosett när det enligt
            statsrådet redan finns en sådan inom departementet. Jag har förgäves
            försökt spåra och efterhöra några livstecken från denna arbetsgrupp.
            Jag förstår nu att detta arbete skall intensifieras och att det
            skall dras upp riktlinjer för det fortsatta arbetet.
          </note>
          <note>
            Det är utomordentligt viktigt att denna näring, som under det
            senaste året har fått ta konsekvenserna av det beslut som riksdagen
            fattade den 9 juni i fjol, nu får klart för sig vilka spelregler
            som gäller. Det var ett stort och viktigt beslut som fattades.
            Man bröt därmed en 60-årig tradition och ersatte den med någonting
            annat. Beslutet fattades med GATT
          </note>
          <note>
            som utgångspunkt. Det sades inte många ord i debatten -- jag
            läste igenom det tjocka protokollet i går kväll -- om EG. Ändå
            vet vi att GATT-
          </note>
          <note>
            förhandlingarna kan leda till att EG tvingas ändra sin politik
            inom jordbruksområdet. På sistone har flera sådana förslag diskuterats
            och dessa diskussioner har vi här i Sverige kunnat ta del av.
          </note>
          <note>
            Inte minst finansministerns kryptiska ord här den
          </note>
          <note>
            10 januari om att gränsskyddet kanske skulle sänkas i ljuset
            av GATT fladdrar som ett spöke för oss inom jordbruket.
          </note>
          <note>
            Jag är väldigt nyfiken -- jag förstår att jag inte kan få reda
            på uppläggningen och reglerna -- på vilka organisationer som skall
            få reda på uppläggningen och formerna. Det skulle jag gärna vilja
            veta.
          </note>
          <note type="speaker">
            Anf. 28 Statsrådet ANITA GRADIN (s):
          </note>
          <note>
            Herr talman! Jordbruket blir en mycket viktig del i de förhandlingar
            som skall komma till stånd i samband med en medlemsansökan, eftersom
            i stort sett hela jordbrukspolitiken är utesluten från de
          </note>
          <note>
            EG--EFTA-förhandlingar som i dag pågår.
          </note>
          <note>
            Skälet till att den här arbetsgruppen, som arbetar med de förslag
            om jordbruksprodukter som ligger på bordet med anledning av EG--EFTA-
          </note>
          <note>
            förhandlingarna, inte har den nya uppläggningen för det fortsatta
            arbetet är att man nu inom EG
          </note>
          <note>
            väldigt intensivt diskuterar hur EGs nya jordbrukspolitik skall
            utformas. I förra veckan var de av EGs jordbruksministrar som
            har beslutat sig för att reformera jordbrukspolitiken mycket engagerade
            i detta, bl.a. mot bakgrund av de konflikter som föreligger och
            de diskussioner som förs inom GATT.
          </note>
          <note>
            Enligt det förslag som skall läggas fram får de stora producenterna
            betydligt mindre stöd, medan de mindre producenterna får större
            stöd. Det direkta prisstödet när det gäller andra områden skall
            minskas. På så sätt försöker man förändra sin jordbrukspolitik.
            Det är ju också jordbrukspolitiken som vi så småningom skall diskutera
            tillsammans med EG.
          </note>
          <note>
            Om det är svårt att ta reda på hur den här arbetsgruppen ser
            ut, kan jag till Marianne Jönsson överlämna en lista över deltagarna
            och även över vilka personer och organisationer som ingår som
            referensgrupp.
          </note>
          <note type="speaker">
            Anf. 29 MARIANNE JÖNSSON (c):
          </note>
          <note>
            Herr talman! Jag är tacksam för detta besked. Det behövs spridas
            mycket ljus över detta område. Den här näringen är hårt pressad.
            Så här i början av denna omställningsperiod på fem år är det viktigt
            att man får spelreglerna klara för sig, så att man inte behöver
            göra två omställningar för att uppfylla EGs krav.
          </note>
          <note>
            I detta sammanhang är jag väldigt nyfiken på inställningen inom
            departementet. Vems normer skall gälla? Jag har en bestämd känsla
            av att vi inte har någonting att skämmas för när det gäller den
            svenska jordbrukspolitiken. Vi har mycket att tillföra den europeiska
            politiken och traditionen när det t.ex. gäller våra regler om
            etik på djurskyddsområdet.
          </note>
          <note>
            Enligt min uppfattning fick vi tidigare nästan underordna oss
            EG. Jag minns då det restes krav på att vi skulle bygga om våra
            slakterier efter EGs standard. Vems normer skall vi underkasta
            oss?
          </note>
          <note type="speaker">
            Anf. 30 Statsrådet ANITA GRADIN (s):
          </note>
          <note>
            Herr talman! Vi har självfallet ingenting att skämmas för när
            det gäller det svenska jordbruket.
          </note>
          <note>
            Det är därför som vi har kunnat spela en brobyggarroll i GATT-förhandlingarna.
            Vi har försökt att göra många insatser för att skapa ett globalt
            system. Som jag ser det är det väldigt allvarligt att just jordbruket
            sätter käppar i hjulet för att vi i de framtida förhandlingarna
            över huvud taget skall kunna slå vakt om ett globalt, internationellt
            handelssystem. Effekterna kan i stället bli protektionism, vilket
            alltid brukar drabba sådana små länder som t.ex. Sverige.
          </note>
          <note>
            Vid en framtida förhandling om medlemskap i EG
          </note>
          <note>
            måste vi först få klart för oss vad det är för jordbrukspolitik
            som vi skall förhandla om, men det vet vi inte förrän EG har presenterat
            sitt förslag.
          </note>
          <note type="speaker">
            Anf. 31 MARIANNE JÖNSSON (c):
          </note>
          <note>
            Herr talman! Jag måste fråga vad statsrådet menade med att jordbruket
            sätter käppar i hjulet.
          </note>
          <note>
            Vi har ställt oss bakom den nya jordbrukspolitiken och omställningen
            har börjat. Min uppfattning är att vi måste få veta spelreglerna,
            så att man inte behöver genomföra två omställningar. Vad menas
            med att jordbruket sätter käppar i hulet?
          </note>
          <note type="speaker">
            Anf. 32 Statsrådet ANITA GRADIN (s):
          </note>
          <note>
            Herr talman! Med uttrycket ''sätta käppar i hjulet''
          </note>
          <note>
            menar jag att det är så låst kring jordbruksförhandlingarna i
            GATT, att man inte kommer fram till något av de andra områdena.
            Det är ändå 15 områden, varav jordbruket är ett, som det skall
            förhandlas om.
          </note>
          <note>
            På grund av osämjan beträffande jordbruksområdet har man svårt
            att komma överens om regler för andra områden, såsom tjänstehandeln,
            tullarna, immaterialrätten, och spelreglerna över huvud taget.
            Det är tråkigt, tycker jag.
          </note>
          <note>
            Vi måste förhandla om de regler som skall gälla den dag då det
            föreligger ett färdigt förslag om jordbruket. Övergångstiden är
            fem år och för det svenska jordbruket blir den aktuella tidpunkten
          </note>
          <note>
            1994. Den mest optimistiska tidtabellen för ett svenskt medlemskap
            i EG anger 1995 som tidpunkt. Således måste ett nytt system avlösa
            det som tidigare har tillämpats för svenskt jordbruk.
          </note>
          <note type="speaker">
            Anf. 33 MARIANNE JÖNSSON (c):
          </note>
          <note>
            Herr talman! Då är min fråga till statsrådet: Blir det här en
            ''grönbok'' av den typ som skall komma?
          </note>
          <note type="speaker">
            (Statsrådet ANITA GRADIN (s):
          </note>
          <note>
            Nej.)
          </note>
          <note>
            Det är alltså inte fråga om en sådan. Jag har studerat rubrikerna
            i faktasamlingen Fakta
          </note>
          <note>
            Europa. Inför den stora omställningsperioden måste jordbruket
            snabbt ha tillgång till fakta för att man skall veta vad det är
            man skall ställa om till.
          </note>
          <note>
            I fjol utgavs ett dokument med titeln Svensk miljöpolitik i ett
            västeuropeiskt perspektiv. I dag finns en produkt om jämställdhetsarbetet.
            Margot
          </note>
          <note>
            Wallström uttalade i senaste numret av tidningen
          </note>
          <note>
            Från riksdag och departement att svensk jämställdhet är ett föredöme
            i Europa. Det skulle vara mycket roligt om man på baksidan av
            Från riksdag och departement kunde läsa att svensk jordbrukspolitik
            är ett föredöme för Europa.
          </note>
          <note>
            Min innerliga förhoppning är att detta arbete intensifieras.
            Jag vet att det är svårt, men det är också ett huvudintresse.
            Det är viktigt med fasta spelregler, inte minst i vårt land där
            hela bygder är beroende av jordbruk.
          </note>
          <note type="speaker">
            Anf. 34 Statsrådet ANITA GRADIN (s):
          </note>
          <note>
            Herr talman! Det mest angelägna just nu är EES-
          </note>
          <note>
            förhandlingarna, vilka har största prioritet, så att det föreligger
            ett färdigt avtal till försommaren.
          </note>
          <note>
            Det är för de områden som ingår i EES-
          </note>
          <note>
            förhandlingarna som det har upprättats
          </note>
          <note>
            ''grönböcker'', dvs. sammanställningar över de regler som skall
            gälla. Dessa ''grönböcker'' är betydligt tjockare än de skrifter
            som har utgivits, som Marianne Jönsson säkert har sett.
          </note>
          <note>
            ''Grönböckerna'' innehåller EGs relevanta regler ur bl.a. vitboken.
            Skrifterna däremot har tagits fram om de områden som nu är föremål
            för förhandlingar.
          </note>
          <note>
            Jag har sagt att vi nu måste börja förbereda hur vi skall arbeta
            inför en kommande medlemskapsförhandling. Där måste vi gå igenom
            vad EGs jordbrukspolitik innebär, en politik som i dag är utesluten
            från de förhandlingar och diskussioner som pågår.
          </note>
          <note type="speaker">
            Anf. 35 MARIANNE JÖNSSON (c):
          </note>
          <note>
            Herr talman! Jag är medveten om att det enbart ingår handelspolitik
            i EES-förhandlingarna. Vi behöver få besked om jordbrukspolitiken
            i dess helhet. Det ser vi otåligt fram emot. Detta måste finnas
            med i bilden inför den omställning som är på gång.
          </note>
          <note>
            Jag ber att än en gång få tacka statsrådet för svaret.
          </note>
          <note>
            Jag skall med stort intresse följa det fortsatta arbetet.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1990/91:382 om källsorteringen av hushållsavfall
          </note>
          <note>
            Anf. 36 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Annika Åhnberg har frågat mig vad regeringen avser
            att göra för att undanröja svårigheter i samband med källsortering
            av hushållsavfall. Som svårigheter nämns dels vikten av att definiera
            begreppet källsortering för kommunernas avfallsplanering, dels
            avsättningen för insamlat material.
          </note>
          <note>
            I samband med den omställning som krävs för att nå målen för
            källsortering av avfall kommer en del problem på vägen att behöva
            lösas. Vår målsättning är att dessa hinder skall övervinnas för
            att vi skall få till stånd en bättre avfallshantering där källsorteringen
            är själva nyckeln till ett bättre omhändertagande.
          </note>
          <note>
            Från den 1 januari i år har kommunerna rätt att föreskriva om
            källsortering enligt renhållningslagen. I den miljöproposition
            som skall presenteras på måndag kommer ett förslag som innebär
            att kommunerna ges rätt att differentiera sina avfallstaxor för
            att stimulera till en ökad sortering och minimering av den totala
            volymen avfall. Kommunernas arbete med källsortering är en process
            som måste utvecklas successivt och anpassas efter dels vunna erfarenheter,
            dels olika förutsättningar i olika kommuner. Vi måste därför vara
            uthålliga och inte låta oss avskräckas av problem som uppstår
            under en utvecklingsfas.
          </note>
          <note>
            Enligt de ändringar i renhållningslagen som antogs av riksdagen
            i maj förra året och som trädde i kraft den 1 januari i år är
            naturvårdsverket central tillsynsmyndighet för avfallsfrågor.
            I denna roll skall verket bl.a. följa utvecklingen på avfallsområdet
            och hela tiden se till att den från miljösynpunkt bästa hanteringen
            av avfallet tillämpas. Till verkets viktigaste uppgifter hör då
            att ge kommunerna stöd i deras arbete på avfallsområdet, så att
            en hög ambitionsnivå kan hållas inom alla kommuner bl.a. när det
            gäller källsortering. Jag har inhämtat att naturvårdsverket i
            detta syfte inom kort kommer att ge ut allmänna råd för den kommunala
            avfallsplaneringen.
          </note>
          <note>
            När det gäller avsättning av insamlat material kan det periodvis
            och i vissa regioner finnas problem.
          </note>
          <note>
            Även avsättningsmarknader behöver tid för att växa fram och utvecklas.
            Regeländringar och ekonomiska styrmedel kan användas för att skapa
            marknadsförutsättningar. Samtidigt är den viktigaste förutsättningen
            för att en återvinningsmarknad skall uppstå och fungera att en
            tillräckligt stor och kontinuerligt tillgänglig mängd material
            sorteras ut. En någorlunda jämn och förutsägbar kvalitet är också
            en förutsättning.
          </note>
          <note type="speaker">
            Anf. 37 ANNIKA ÅHNBERG (v):
          </note>
          <note>
            Herr talman! Jag ber att få tacka för svaret på min fråga. Jag
            tycker kanske att miljöministern är onödigt pessimistisk i sitt
            svar när hon säger att det gäller att vi är uthålliga och att
            målsättningen måste vara att vi övervinner svårigheterna. Visst
            måste målsättningen vara denna, men egentligen har vi stor anledning
            att känna mycket stor optimism inför det här beslutet om att gå
            över till källsortering.
          </note>
          <note>
            Det har ofta förvånat mig att det har väckt så liten uppmärksamhet
            i den offentliga debatten. Enligt min uppfattning är detta en
            av de viktigaste åtgärder som vi har vidtagit. Den kommer, när
            den förverkligas, att förbättra miljön. Det är viktigt att försöka
            jämna ut vägen och få bort en del svårigheter.
          </note>
          <note>
            Det är oerhört angeläget för kommunerna att redan i starten av
            arbetet veta hur man definierar källsortering. Räcker det om man
            har litet glassortering eller papperssortering? Vad menar man
            egentligen från samhällets sida när man pratar om källsortering?
            Jag vet inte vad som kommer att ingå i naturvårdsverkets allmänna
            råd och om det kommer att finnas en definition av begreppet källsortering
            där. Jag vill gärna framhålla att jag tycker detta är mycket angeläget.
          </note>
          <note>
            Miljöministern säger också att kommunerna får rätt att differentiera
            avgifterna. Det tycker jag är bra. Det är ett avsteg från självkostnadsprincipen,
            men i det här fallet tror jag att det är nödvändigt. I
          </note>
          <note>
            initialskedet kan det tyvärr vara så att det som på sikt är det
            bästa för miljön och naturen är förenat med kostnader. Genom att
            sänka kostnaden för det källsorterade avfallet får man kanske
            inte full täckning, men jag tror att det är nödvändigt att gå
            den vägen när det gäller att åstadkomma en källsortering.
          </note>
          <note>
            Jag tror att det finns ett grundläggande problem när det gäller
            avsättningen och marknaden för de återvunna produkterna. Vi måste
            vara uppmärksamma på detta. När vi ålägger kommunerna att källsortera,
            kommer köparna av återvinningsmaterialet att veta att råvaran
            finns där till vilket pris som helst. Detta försätter kommunerna
            i en svår situation. Det blir inte några marknadsmässiga relationer.
            Kommunerna måste bli av med det återvunna materialet. Det blir
            köparens marknad. Säljaren, dvs. kommunerna, har mycket litet
            att säga till om. Eftersom återvinning nu skall bli en grundläggande
            del i verksamheten, måste man stimulera kommunerna till ett systematiskt
            samarbete kring detta med att få avsättning för sina återvinningsprodukter
            i bolagsform eller på annat sätt.
          </note>
          <note>
            Anf. 38 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Jag är personligen inte alls pessimistisk, utan
            i likhet med Annika Åhnberg optimistisk. Jag tycker att detta
            är ett slags vändning i systemet som vi har åstadkommit. Det är
            mycket positivt och hör framtiden till. Jag är övertygad om att
            vi kommer att klara av detta. Jag skickade ut signalen om att
            inte ge upp utan fortsätta med det här arbetet till andra som
            uttalar sig mer pessimistiskt.
          </note>
          <note>
            Förslaget med differentierade avgifter skall inte avvika från
            självkostnadsprincipen i den meningen att kommunen skall få göra
            sig vinst på den här verksamheten. Man skall däremot kunna få
            sätta avgifterna olika beroende på hur de olika aktörerna klarar
            av det här betinget. Det handlar om hushållen, industrin, byggbranschen
            och även vissa kommunala verksamheter. Det handlar också om t.ex.
            Mc Donalds.
          </note>
          <note>
            När det gäller förpackningar kommer vi i propositionen att ta
            ett annat grepp, än det man hittills diskuterat, i syfte att underlätta
            för det här systemet att fungera, nämligen att lägga ett helhetsansvar
            på producenterna och handeln.
          </note>
          <note>
            Dessa skall själva ha ansvar för att klara av system för återvinning
            och återföring av allt förpackningsavfall. Detta är en mycket
            stor del av marknaden. Den innefattar även t.ex.
          </note>
          <note>
            glasåtervinningssystemet som vi har problem med.
          </note>
          <note>
            Det innefattar för övrigt återigen Mc Donalds.
          </note>
          <note>
            Vi tror att vi på ett kostnadseffektivt och bra sätt kommer att
            lösa många av de problem som Annika
          </note>
          <note>
            Åhnberg tar upp genom att ta ett helhetsgrepp med litet andra
            utgångspunkter än hittills. Det kommer dessutom att överensstämma
            med det system som nu börjar utvecklas i EG.
          </note>
          <note type="speaker">
            Anf. 39 ANNIKA ÅHNBERG (v):
          </note>
          <note>
            Herr talman! Det som miljöministern säger om ett helhetsförslag
            och om att lägga ansvaret hos producenten och handeln gläder mig.
            Det stämmer väl överens med förslag som vi i vänsterpartiet har
            lagt fram flera gånger, bl.a. med utgångspunkt i det arbete som
            påbörjats i Tyskland. Där har man ju kommit en bra bit längre
            på väg i en sådan process.
          </note>
          <note>
            Jag ser verkligen fram emot att få tal del av det här förslaget.
            Jag tror att detta är en mycket viktig del i vårt arbete för att
            förbättra miljön.
          </note>
          <note>
            Avslutningsvis vill jag återknyta till begreppet källsortering.
            Jag har inte riktigt fått ett klart svar på om det kommer att
            finnas en definition på begreppet källsortering. Jag vill gärna
            än en gång understryka att det är avgörande för kommunerna att
            veta hur man skall hantera hela det här problemet och vad som
            ingår i begreppet källsortering.
          </note>
          <note>
            Anf. 40 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Får jag återigen understryka att det här är fråga
            om att vi utvecklar system som fungerar bättre och bättre. Kommunerna
            skall under det här året inventera allt avfall som genereras i
            kommunen, även från industrin och byggbranschen. På grundval av
            det skall man lägga fram en avfallsplan. Meningen är att man den
            vägen skall kunna sortera upp det man har. Man skall även kunna
            lägga fram en plan för hur man skall hantera det. Det kommer naturligtvis
            att vara litet olika i olika kommuner. Naturvårdsverket skall
            hjälpa till. Deras riktlinjer har i själva verket varit färdiga
            en tid, men naturvårdsverket och
          </note>
          <note>
            Kommunförbundet är inte riktigt överens om hanteringen. Vi hoppas
            att det ganska snart skall bli klart.
          </note>
          <note>
            Jag tror inte att kommunerna i detalj vill ha skrivet på näsan
            vad de skall göra. De vill ha hjälp och stöd, men även viss frihet
            att utforma system som fungerar utifrån hur det ser ut i Flen,
            Uppsala eller
          </note>
          <note>
            Göteborg.
          </note>
          <note type="speaker">
            Anf. 41 ANNIKA ÅHNBERG (v):
          </note>
          <note>
            Herr talman! När det gäller konflikten mellan
          </note>
          <note>
            Kommunförbundet och naturvårdsverket kan bara sägas att den bästa
            förutsättningen för att det här arbetet skall komma i gång är
            att de två viktiga instanserna är något så när överens om hur
            tagen skall tas.
          </note>
          <note>
            Jag uppfattar det här svaret som att man inte kommer att definiera
            begreppet källsortering. Jag anser inte heller att man redan från
            starten skall ha en definitiv definition av begreppet för all
            framtid.
          </note>
          <note>
            Man skulle åtminstone kunna starta med en miniminivå. Sedan skulle
            man låta processen fortgå med att utveckla definitionen. Det borde
            åtminstone från början finnas klart sagt att detta och detta måste
            ingå för att man skall kunna säga att en kommun har startat källsortering.
          </note>
          <note>
            Anf. 42 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Jag tror egentligen inte att vi är osams, Annika
            Åhnberg. Vi kommer båda att följa utvecklingen och på olika sätt
            hjälpa till att påverka den, så att det blir ett bra och fungerande
            system.
          </note>
          <note>
            Låt oss inte tvista om ord i det sammanhanget, utan låt oss se
            till att det fungerar bra i verkligheten.
          </note>
          <note>
            Överläggningen var härmed avslutad
          </note>
          <note>
            7 § Svar på fråga 1990/91:392 om halogenlampor
          </note>
          <note>
            Anf. 43 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Annika Åhnberg har frågat mig om regeringen avser
            att vidta åtgärder för att öka säkerheten vid användandet av halogenlampor.
          </note>
          <note>
            Enligt statens strålskyddsinstituts instruktion skall institutet
            skaffa sig noggrann kännedom om de risker som är förenade med
            strålning och med uppmärksamhet följa utvecklingen inom berörda
            områden.
          </note>
          <note>
            Från strålskyddsinstitutet har jag inhämtat att halogenglödlampor
            avger små men onödiga mängder ultraviolett strålning. Vid normal
            användning orsakar de varken akuta hud- eller ögonskador, och
            enligt vad man i dag vet, heller inte allvarliga långsiktiga skadeeffekter.
          </note>
          <note>
            Onödig UV-strålning från belysningsarmaturer är lätt att skärma
            av eller väsentligt reducera. I
          </note>
          <note>
            samband med fortsatt produktuveckling av halogenlampor och belysningsanläggningar
            är det önskvärt att belysningsbranschen leder utvecklingen mot
            belysningar med mindre ultraviolett strålning. Strålskyddsinstitutet
            anser emellertid inte att det är nödvändigt att ge ut särskilda
            föreskrifter om detta.
          </note>
          <note>
            Befintliga armaturer anses inte utgöra en hälsorisk eller motivera
            särskilda åtgärder.
          </note>
          <note>
            Den samlade bedömningen från ansvarig myndighet är att UV-strålning,
            som vid överexponering kan orsaka såväl akuta skador som risk
            för sena skador, inte är skadlig i den omfattning halogenlampor
            avger.
          </note>
          <note type="speaker">
            Anf. 44 ANNIKA ÅHNBERG (v):
          </note>
          <note>
            Herr talman! Jag ber att få tacka för svaret även på denna fråga.
            Jag känner fortfarande stor osäkerhet och tvekan efter det här
            svaret. Jag är på inget sätt expert på det här området. Det är
            kanske just därför som jag ställer den här frågan.
          </note>
          <note>
            Miljöministern känner säkert till att det pågått en ganska intensiv
            diskussion om de här lamporna och om deras farlighet. Det är klart
            att den här diskussionen -- företrädesvis i massmedia --
          </note>
          <note>
            skrämmer och oroar människor, mig också. Den har också lett till
            att en del företag har dragit in sina halogenlampor som inte har
            ett skyddsglas, medan andra har sagt att det inte är någon fara.
          </note>
          <note>
            Det finns en statlig myndighet som har till uppgift att tala
            om hur samhället ser på de här sakerna och vilka typer av skydd
            som eventuellt kan behövas.
          </note>
          <note>
            Den myndigheten uttalar sig ganska nonchalant, åtminstone mycket
            oklart, och sätter i första rummet frågan om hårdare restriktioner
            när det gäller dessa lampor möjliagen skulle kunna utgöra tekniska
            handelshinder. Samtidigt vet man att det finns andra länder, t
            ex Australien, England och
          </note>
          <note>
            USA, där man inte tillåter sådana lampor utan skyddsglas just
            av hänsyn till säkerheten för människor. Då blir man ganska missnöjd
            med den här attityden från en svensk myndighet. Om man anser att
            det inte finns några som helst risker och att det inte behövs
            några föreskrifter, vare sig om hur man skall använda lampan eller
            om skyddsglas behövs tycker jag att man åtmintone skall begära
            en ordentlig redovisning av vilka fakta man grundar sitt ställningstagande
            på. Det är otillfredsställande med den oklarhet som nu råder.
            Jag ifrågasätter dessutom själva ståndpunkten att det inte föreligger
            någon risk.
          </note>
          <note>
            Anf. 45 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Jag tycker att det är bra att Annika
          </note>
          <note>
            Åhnberg har tagit upp den här frågan, dels därför att jag förstår
            att den debatt som har varit oroar människor, dels därför att
            vi för en mycket berättigad diskussion i många likartade frågor
            om var gränsen för s.k. lågdosstrålning egentligen går när det
            gäller skadlighet. SSI har arbetat med de här frågorna i tolv
            år. Det var för tolv år sedan de först gav riktvärden, och de
            är så utformade att man skall undanröja varje risk för hälsofara
            för människor.
          </note>
          <note>
            En sådan här diskussion är alltid besvärlig, men om man jämför
            effekterna av dessa lampor med dem man utsätts för i andra sammanhang
            för att göra det hela begripligare, motsvarar -- som armaturerna
            med halogenlampor vanligen är utformade --
          </note>
          <note>
            strålningen från en 50 W-lampa under åtta timmar på en halvmeters
            avstånd en timmes vistelse i högsommarsol. Det gäller alltså risken
            för människan. Det som kan inträffa är på sin höjd en lätt hudrodnad,
            inte den typ av skador man kan få vid oförsiktigt solbad. På liknande
            sätt förhåller det sig med risken för ögonskador. Att man förser
            dem med skyddsglas beror på risken för att papper skall fatta
            eld på grund av värmen eller på risken för brännskador, men inte
            strålskador.
          </note>
          <note type="speaker">
            Anf. 46 ANNIKA ÅHNBERG (v):
          </note>
          <note>
            Herr talman! Användningsområdet för de här lamporna har delvis
            förändras under de tolv åren sedan strålskyddsinstitutet började
            titta på det här problemet. I dag är det mycket vanligare att
            man har halogenlampor i arbetsbelysningar, dvs. att man har dem
            ganska nära ansiktet och kroppen.
          </note>
          <note>
            Man har dem som skrivbordsbelysningar t.ex. Då kanske man i högre
            grad utsätter sig för den strålningen än vad man har gjort tidigare.
            Om jag har förstått diskussionen rätt, grundar sig de som känner
            stor oro på nya undersökningar som har gjorts i England. Dessa
            skulle visa att den här strålningen faktiskt är farligare än vad
            man på många håll tidigare har trott. Jag tror nog att det fortfarande
            finns anledning till oro.
          </note>
          <note>
            Anf. 47 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Jag kan försäkra Annika Åhnberg att jag kommer att
            följa de här frågorna mycket noga.
          </note>
          <note>
            Både strålskyddsinstitutet och arbetsmiljöinstitutet arbetar
            kontinuerligt med de här frågorna. Det pågår bl.a. just nu ett
            arbete med att ta fram kriterier för arbetsmiljöer för att hantera
            den typ av nya problem eller användningsområden som
          </note>
          <note>
            Annika Åhnberg tog upp. Vi kommer inte att lägga dessa papper
            i någon låda och sluta att uppmärksamma problemet. Tvärtom måste
            vi naturligtvis följa utvecklingen och se till att vi inte passerar
            någon gräns som vi inte bör passera.
          </note>
          <note type="speaker">
            Anf. 48 ANNIKA ÅHNBERG (v):
          </note>
          <note>
            Herr talman! Jag är glad över att miljöministern har den ambitionen
            att man skall raska på med det här arbetet. Det är en situation
            där många undrar hur de skall ställa sig, hur de skall agera.
            Det gäller bl.a. företagen som säljer lamporna och människorna
            som har dessa lampor. De undrar om de kan använda dem eller inte.
            Visst är det en fråga som brådskar.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1990/91:357 om musikstiftelser och militärmusik
          </note>
          <note type="speaker">
            Anf. 49 Utbildningsminister BENGT GÖRANSSON (s):
          </note>
          <note>
            Herr talman! Lola Björkquist har frågat mig vilka åtgärder regeringen
            tänker vidta för att inte den svenska blåsartraditionen skall
            riskera att gå i graven genom ett försvarspolitiskt beslut.
          </note>
          <note>
            Regeringen uppdrog i mars 1990 åt chefen för armén att redovisa
            försvarsmaktens erfarenheter av den nu gällande ordningen angående
            musiktjänst inom försvarsmakten. Chefen för armén skulle vidare
            utreda försvarsmaktens behov av tjänstemusik, lämna förslag till
            hur den lämpligast bör produceras samt bedöma kostnaderna härför.
          </note>
          <note>
            Chefen för armén överlämnade i början av november 1990 sina förslag
            i rapporten
          </note>
          <note>
            Musikutredning 1990. Förslagen innebär väsentliga förändringar
            i förhållande till nuvarande organisation. Bl.a. föreslås att
            försvarets anknytning till Stockholmsmusiken inom Svenska rikskonserter
            samt till länsmusikstiftelserna i
          </note>
          <note>
            Östergötlands län och Göteborgs och Bohus län --
          </note>
          <note>
            Musik i Väst -- skall upphöra. Vidare föreslås att nya avtal
            skall träffas med övriga berörda landsting som bättre tillgodoser
            försvarets behov när det gäller musik i försvaret.
          </note>
          <note>
            Musikutredningen har remitterats av chefen för armén och remissvaren
            har fogats till rapporten. I
          </note>
          <note>
            några av remissvaren påpekas bl.a. att man anser att utredningen
            varit alltför begränsad och inte beaktat de kulturpolitiska aspekterna
            såsom vilken effekt förslaget skulle få för blåsmusikverksamheten
            i dess helhet i landet.
          </note>
          <note>
            Vidare saknas enligt några remissvar en analys av konsekvenserna
            för de länsmusikstiftelser som --
          </note>
          <note>
            om förslaget genomförs -- skulle gå miste om sitt uppdrag för
            försvaret och därmed en inkomstkälla.
          </note>
          <note>
            Utredningens förslag och remissvaren bereds för närvarande i
            regeringskansliet. I beredningsarbetet behandlas såväl försvarspolitiska
            som kulturpolitiska aspekter på denna fråga.
          </note>
          <note type="speaker">
            Anf. 50 LOLA BJÖRKQUIST (fp):
          </note>
          <note>
            Herr talman! Jag ber att få tacka statsrådet för svaret. Jag
            visste i och för sig att man nu har tagit upp detta i utbildningsdepartementet.
            Jag ställer frågan därför att det under hela förra året var ganska
            tyst kring detta. Utredningen gjordes mycket snabbt. Man arbetade
            ungefär fyra månader. Musikerna hade fått uppgift om att det skulle
            gå fort och att avtalen kanske skulle sägas upp redan till den
            1 januari i år. Om två år skulle deras situation se helt annorlunda
            ut.
          </note>
          <note>
            Jag är bekymrad över att den här traditionen går i graven. Hemma
            i Östergötland kommer man inte att kunna ha den här traditionen
            kvar med så få musiker. Det skulle röra sig om 6--8 musiker till
            en kostnad av ungefär 2 miljoner. Jag tycker att det är orättvist
            om man nu tänker sig att dra bort de här pengarna utan vidare,
            eftersom de län som inte blev tilldelade försvarsmusik fick ersättning
            för de musiker som de tog över.
          </note>
          <note>
            Jag vill fråga statsrådet om han inte håller med mig om att man
            måste värna om den här traditionen.
          </note>
          <note>
            Det gör man inte om man går på det förslag som arméchefen har
            förordat med en professionell musikkår i Stockholm.
          </note>
          <note type="speaker">
            Anf. 51 Utbildningsminister BENGT GÖRANSSON (s):
          </note>
          <note>
            Herr talman! Jag kan inte nu säga vilket förslag som kan komma
            på grundval av den här utredningen. Jag är angelägen om att understryka
            att vi för närvarande bereder frågan. Jag är mycket angelägen
            om att hävda de kulturpolitiskt viktiga punkterna.
          </note>
          <note>
            Jag vill emellertid understryka att när man talar om behovet
            av att slå vakt om blåsmusiken ute i landet är det naturligtvis
            inte bara krigsmakten som kan göra detta. Det krävs även att man
            hos berörda orkestrar har en stark vilja att bevara just denna
            musik. En del av de synpunkter som har framkommit under utredningens
            gång handlar om att man från försvarets sida inte har tyckt att
            man månat tillräckligt om detta. Det finns alltså anledning att
            väga in alla dessa synpunkter när man tar ställning till hur man
            skall hantera den här frågan framöver.
          </note>
          <note type="speaker">
            Anf. 52 LOLA BJÖRKQUIST (fp):
          </note>
          <note>
            Herr talman! Jag vet att utredningen menar att det har varit
            mycket krångligt. När jag läser utredningen får jag uppfattningen
            att det beror på att musikerna inte alltid har kunnat spela i
            enlighet med avtalen. Men jag har tagit reda på hur det är på
            min hemort. Där beror det inte på att musikerna inte har ställt
            upp vid de avtalade tillfällena, utan det är militären själv som
            av olika anledningar inte har ansett sig behöva ha musik vid de
            tillfällen som de har beställt sådan.
          </note>
          <note>
            För att litet grand klargöra vad det handlar om vill jag säga
            att denna tradition startade redan på 1500-
          </note>
          <note>
            talet. Efter hand har orkesterverksamheten byggts ut. På 1800-talet
            hade man mycket stora orkestrar.
          </note>
          <note>
            I början av 1900-talet fanns det 60 kårer i landet.
          </note>
          <note>
            Efter vissa reformer minskade antalet efter hand.
          </note>
          <note>
            Men 1944 ökade åter antalet. Därefter har man successivt skurit
            ned antalet musikkårer, och nu handlar det alltså om en.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1990/91:396 om doktoranders ekonomiska situation
          </note>
          <note type="speaker">
            Anf. 53 Utbildningsminister BENGT GÖRANSSON (s):
          </note>
          <note>
            Herr talman! Birger Hagård har frågat skolministern vilka åtgärder
            denne ämnar vidta för att befria dem som innehar doktorandtjänst
            från skyldighet att återbetala studiemedel under tiden fram till
            doktorsexamen. Eftersom frågan gäller systemet med doktorandtjänster,
            ankommer det på mig att besvara frågan.
          </note>
          <note>
            Genom 1990 års forskningspolitiska beslut tillfördes studiefinansieringen
            i forskarutbildningen 100 milj.kr. för omvandling av två tredjedelar
            av samtliga utbildningsbidrag till doktorandtjänster. Samtidigt
            uttalades att resterande utbildningsbidrag borde omvandlas till
            doktorandtjänster under den därefter kommande treårsperioden från
            1993 till 1996.
          </note>
          <note>
            Denna reformering av studiefinansieringen i forskarutbildningen
            innebär en övergång till ett system som länge har efterfrågats
            av de studerande.
          </note>
          <note>
            Att få en doktorandtjänst har av de forskarstuderande ansetts
            som ett erkännande av att de utför ett viktigt arbete inom högskolan.
          </note>
          <note>
            Doktoranderna avlönas enligt gällande statligt avtal och har
            en lönenivå som är i paritet med vad ett arbete utanför högskolan
            kan tänkas ge.
          </note>
          <note>
            Jag finner således inte anledning att ändra de regler om återbetalningsskyldighet
            av studiemedel som har beslutats av riksdagen.
          </note>
          <note>
            Så när som på att det rör sig om tidsbegränsade tjänster finns
            det i framtiden inget som skiljer doktoranders sociala villkor
            från vad som gäller för andra kategorier på arbetsmarknaden. Att
            vi har nått därhän ser jag som en stor framgång för de forskarstuderande.
            Jag vill inte medverka till att vrida klockan tillbaka när det
            gäller synen på de forskarstuderande. Det tror jag inte heller
            att
          </note>
          <note>
            Birger Hagård vid närmare eftertanke är benägen att göra.
          </note>
          <note type="speaker">
            Anf. 54 BIRGER HAGÅRD (m):
          </note>
          <note>
            Herr talman! Jag ber att få tacka statsrådet
          </note>
          <note>
            Göransson för svaret och vill samtidigt be om tillgift för att
            den här frågan kom att ställas till skolminister Göran Persson.
            Jag hoppas att statsrådet Göransson tror mig när jag säger att
            det ingalunda var min avsikt att försöka befordra skolministern
            till utbildningsminister. Detta var en lapsus calami, ett pennans
            misstag som blev begånget.
          </note>
          <note>
            Jag tackar som sagt var för svaret, men jag finner det hela litet
            väl byråkratiskt. Det är ingalunda fråga om att vrida klockan
            tillbaka om man säger att de som har doktorandtjänster också bör
            vara befriade från återbetalning av de studiemedel som de har
            uppburit under sin grundutbildningstid. De som hade utbildningsbidrag
            slapp att göra det. De som har doktorandtjänster är fortfarande
            under utbildning, och det är också fråga om tidsbegränsade tjänsteinnehav.
            Detta innebär alltså att de som antas till doktorandtjänst samtidigt
            får vara med om att betala en extraskatt, en akademikerskatt på
            4 %, och det rör sig om 600 kr.
          </note>
          <note>
            i månaden. Den ena handen tar alltså tillbaka vad den andra ger.
            Tror utbildningsministern verkligen att det här kan stimulera
            till ett ökat intresse hos våra ungdomar att ägna sig åt forskarutbildning?
          </note>
          <note>
            Jag är tyvärr inte säker på att så är fallet.
          </note>
          <note type="speaker">
            Anf. 55 Utbildningsminister BENGT GÖRANSSON (s):
          </note>
          <note>
            Herr talman! I grunden är detta inte en fråga om en byråkratisk
            syn eller inte utan en fråga om hur vi betraktar anställningsförhållanden.
            Det som vi åstadkommer genom att omvandla utbildningsbidragen
            till doktorandtjänster är att de som doktorerar i realiteten är
            anställda och då behandlas som andra anställda. I den andra riktningen
            är det många som argumenterar för en form av studielön. Men vi
            har hittills inte tagit ställning till förmån för en sådan utan
            sagt att det där är fråga om lån under tiden som de studerande
            deltar i utbildning så att säga på egen risk. Jag tycker därför
            att det finns fog för att man har skilda system, dvs. att man
            betraktar doktoranden som anställd. Man stärker hans ställning
            i högskolesystemet genom att behandla honom på det sättet.
          </note>
          <note type="speaker">
            Anf. 56 BIRGER HAGÅRD (m):
          </note>
          <note>
            Herr talman! Jag är helt överens med utbildningsministern om
            att man i och för sig har förstärkt doktorandernas ställning när
            man har infört doktorandtjänsterna. Vi har varit eniga om att
            göra detta. Att man tryggar studiefinansieringen betyder mycket.
            Däremot är det också uppenbart att vi har stora svårigheter. Vi
            utexaminerar, som jag skrev i min fråga, ungefär 1 000 per år,
            och vi skulle behöva omkring 2 000 kring sekelskiftet. Vi behöver
            alltså stimulansåtgärder av olika slag. Vi från moderata samlingspartiet
            har också föreslagit att man skall göra avskrivningar när dessa
            personer är färdiga med sin doktorsexamen. Men det här blir alltså
            en extra börda som ju knappast kan verka stimulerande för dem
            som vill ägna sig åt forskarutbildning.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1990/91:365 om en utredning om trädgårdsnäringen
          </note>
          <note type="speaker">
            Anf. 57 Jordbruksminister MATS HELLSTRÖM (s):
          </note>
          <note>
            Herr talman! Lennart Brunander har frågat mig när vi får en trädgårdsnäringsutredning.
          </note>
          <note>
            Under senare år har förslag om en förnyad utredning av trädgårdsnäringen
            avböjts av riksdagen.
          </note>
          <note>
            Vid jordbruksutskottets behandling i höstas av motioner om trädgårdsnäringen
            uttalade utskottet bl.a. att en ny trädgårdsnäringsutredning bör
            övervägas när en inom lantbruksstyrelsen pågående kartläggning
            av ekonomin inom trädgårdsnäringen slutförts och sedan resultatet
            av nu pågående internationella överläggningar inom GATT och om
            ett EEA-avtal, eller EES-avtal, blivit överblickbart.
          </note>
          <note>
            Lantbruksstyrelsens utredning om ekonomin inom trädgårdsnäringen
            beräknas vara klar i mars i år.
          </note>
          <note>
            GATT-förhandlingarna är ännu inte slutförda.
          </note>
          <note>
            Förhandlingar om ett EEA-avtal, eller EES-avtal, pågår för närvarande.
            Det är därvid viktigt att representanter för trädgårdsnäringen
            har ett fortsatt samråd med regeringskansliet om frågor som avser
            EG-integrationen. Det kommer vidare att behövas ett förberedelsearbete
            i samband med en eventuell medlemsansökan till EG.
          </note>
          <note>
            Med hänvisning härtill och till utskottets uttalande anser jag
            att ett ställningstagande till en samlad trädgårdsnäringsutredning
            bör anstå. Många av de frågor som är viktiga för trädgårdsnäringen
            avser en rad skilda samhällsområden där det ofta är viktigt att
            ett ställningstagande kan göras snabbt.
          </note>
          <note>
            Det krävs därför ett kontinuerligt samråd mellan jordbruksdepartementet
            och trädgårdsnäringen.
          </note>
          <note type="speaker">
            Anf. 58 LENNART BRUNANDER (c):
          </note>
          <note>
            Herr talman! Jag tackar jordbruksministern för svaret. Som det
            står i svaret diskuterade vi i höstas i jordbruksutskottet frågan
            om trädgårdsnäringen.
          </note>
          <note>
            Då var vi överens om att det finns behov av en ny trädgårdsnäringsutredning.
          </note>
          <note>
            Under de drygt tio år som gått sedan vi fick en trädgårdsnäringspolitik
            har mycket förändrats.
          </note>
          <note>
            Samhällsekonomin ser helt annorlunda ut, och många andra saker
            har förändrats. Det är också andra saker som ligger framför oss
            i det internationella samröret på trädgårdsnäringens område och
            på andra områden som gör att frågorna i dag ser helt annorlunda
            ut. Mot denna bakgrund var vi överens om att en utredning borde
            tillsättas.
          </note>
          <note>
            Då utgick vi från att lantbruksstyrelsens kartläggning skulle
            vara klar i december och att
          </note>
          <note>
            GATT- och EG-förhandlingarna också skulle klaras av under denna
            tidsperiod. Nu vet vi att så inte blev fallet. Men trädgårdsnäringens
            ekonomiska problem och övriga bekymmer har för den skull inte
            blivit bättre. Osäkerheten har inte blivit mindre. Därför finns
            det anledning att snabbt tillsätta en utredning som också arbetar
            snabbt.
          </note>
          <note>
            Därtill kommer naturligtvis, som jordbruksministern säger, de
            kontakter som måste tas mellan näringen och jordbruksdepartementet.
          </note>
          <note>
            Jordbruksministern, som ansvarigt statsråd för detta område,
            måste naturligtvis ha dessa kontakter även om en utredning tillsätts,
            eftersom det hela tiden finns många olika frågor som måste lösas.
            Såvitt jag vet har dessa kontakter inte varit så särskilt frekventa
            under senare tid. Det har åtminstone inte kommit ut så mycket
            av dem. Jag skulle vilja veta vad det är som hindrar att man nu
            tillsätter en utredning som startar ett arbete för att ha ett
            resultat klart när alla dessa frågor börjar klaras ut?
          </note>
          <note type="speaker">
            Anf. 59 Jordbruksminister MATS HELLSTRÖM (s):
          </note>
          <note>
            Herr talman! Det är väldigt många frågor när det gäller trädgårdsnäringen
            som det är viktigt att både utreda och överlägga om. Så är det
            nu, och så kommer det kanske ännu mer att vara i framtiden.
          </note>
          <note>
            Jag vill understryka att det här är en näring som är mycket diversifierad.
            Begreppet trädgårdsnäring omfattar allt ifrån krukväxter, småplantor,
            snittblomster, köksväxter under glas, frilandsodlade grönsaker,
            frukt och bär, plantskolor, osv. Det är en näring med många små
            företag och många olika problem, och många har problem.
          </note>
          <note>
            Det finns nu ett antal aktuella frågor som vi diskuterar med
            näringen och som behöver lösas.
          </note>
          <note>
            Jag skall nämna några av dem. Det gäller skördeskadeskyddet för
            trädgårdsnäringen, som jag avser att återkomma till riksdagern
            om. Det gäller frågan om arbetskraftsinvandring, dvs. att odlarna
            under skördesäsongen på somrarna har behov av att på ett enklare
            sätt än tidigare få hjälp av utländsk arbetskraft. Detta handlar
            om att underlätta för odlarna när det gäller t.ex. byråkrati.
          </note>
          <note>
            Det gäller vidare många miljöfrågor som är viktiga för näringen.
            Energiskattefrågorna när det gäller växthusen är också en fråga
            som nu utreds separat, och man undersöker möjligheten att minska
            dessa skatter. Det handlar också om hela växtförädlingsfrågan,
            som är litet annorlunda för trädgårdsnäringen än för t.ex. de
            stora spannmålsintressena. Det gäller också plantskolornas roll.
            Sedan har vi de internationella förhandlingarna, EES-avtalet,
            och
          </note>
          <note>
            Medelhavsländernas önskemål och krav i fråga om detta. Vi har
            effekterna av ett eventuellt EG-
          </note>
          <note>
            medlemskap, osv.
          </note>
          <note>
            Alla dessa frågor är oerhört viktiga. Men jag är inte säker på,
            och detta vill jag varken säga ja eller nej till, att det bästa
            är att samla dessa mycket viktiga frågor i en gammaldags utredning
            av den typ som vi hade förr i världen och som sedan sitter och
            långrotar och så småningom kommer fram till något resultat som
            kanske är överkört av verkligheten. Vi arbetar nu för tiden på
            ett sådant sätt att vi har ganska goda och ofta förekommande överläggningar
            som vi är beredda att ställa upp på med trädgårdsnäringen. Detta
            och vissa separata utredningar kan vara ett alternativ.
          </note>
          <note type="speaker">
            Anf. 60 LENNART BRUNANDER (c):
          </note>
          <note>
            Herr talman! Jag delar kanske inte jordbruksministerns uppfattning
            om att kontakterna mellan departementet och näringen i dag fungerar
            så bra och att man därigenom löser så många problem. Då skulle
            de bekymmer som vi i dag ser inte finnas. Då skulle man ha löst
            dessa problem.
          </note>
          <note>
            Jordbruksministern argumenterar här mycket starkt för behovet
            av en utredning. Han har redogjort för alla de områden som behöver
            klaras ut. Det behöver göras på ett sådant sätt att man tar hänsyn
            till varandras situation och frågornas inbördes förhållanden.
            Alla dessa problem kan nämligen inte lösas vart och ett för sig,
            utan dessa problem måste lösas tillsammans i ett sammanhang, i
            varje fall måste man ta hänsyn till hur olika saker påverkar trädgårdsnäringen.
          </note>
          <note>
            En utredning behöver inte alls långrota.
          </note>
          <note>
            Jordbruksministern kan i dag tillsätta en utredning och bestämma
            att den skall vara klar om ett år och att den då skall uppvisa
            ett resultat. Detta förhindrar inte att man under tiden har kontakter,
            tvärtom. Sådana kontakter behövs naturligtvis också för de akuta
            göromålen. Jag skulle önska att det som jordbruksutskottet ändå
            var överens om sker, nämligen att en trädgårdsnäringsutredning
            tillsätts. Om jordbruksministern har en annan uppfattning, vilket
            bl.a. framgår av en intervju i tidningen Trädgårdsvärlden, skulle
            jag vilja veta vilka motiv som finns för att inte tillsätta en
            utredning.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1990/91:371 om statsbidrag till fiskevårdsföreningar
          </note>
          <note type="speaker">
            Anf. 61 Jordbruksminister MATS HELLSTRÖM (s):
          </note>
          <note>
            Herr talman! Börje Hörnlund har frågat mig om motiven till förslaget
            att slopa bidragen till fiskevårdsområden i strid mot riksdagens
            tidigare beslut.
          </note>
          <note>
            Riksdagen beslutade förra året i enlighet med regeringens förslag
            att det i fortsättningen inte längre bör lämnas statsbidrag till
            kostnader för bildande av fiskevårdsområden. Dock bör de som har
            ansökt om ombildning före den 1 september
          </note>
          <note>
            1990 medges statsbidrag även om förrättningen inte är avslutad
            den 31 december 1990.
          </note>
          <note>
            Bakgrunden till det senare datumet är riksdagens beslut våren
            1981 om en övergångsbestämmelse som ger möjlighet för de frivilligt
            bildade fiskevårdsföreningarna att sälja fiskekort längst till
            utgången av år 1990 fastän de inte representerade samtliga delägare
            i ett samfällt fiske. Föreningarna har alltså haft tio år på sig
            för att vidta de åtgärder som behövs.
          </note>
          <note>
            Enligt fiskeristyrelsen har 875 ansökningar om bildande av fiskevårdsområden
            kommit in före den
          </note>
          <note>
            1 september 1990. De allra flesta av dessa har kommit in under
            det senaste året. Med hittills tillämpade bidragsregler innebär
            detta att sammanlagt drygt 27 milj.kr. skulle erfordras i statsbidrag.
            Det finns dock anledning att utgå från att processen kommer att
            fortgå under ett antal år framöver, inte minst med tanke på arbetsbelastningen
            på lantmäterimyndigheten, vilken ansvarar för förrättningen.
          </note>
          <note>
            Mot bakgrund av behovet att kraftigt reducera statsutgifterna
            föreslår regeringen i årets budgetproposition, som ett led i åtgärdsprogrammet
            för att stabilisera den svenska ekonomin m.m., att anslaget för
            bidrag till fiskevårdsåtgärder och till förrättningskostnaderna
            för bildande av fiskevårdsområden skall slopas.
          </note>
          <note>
            Med utgångspunkt i de statsfinansiella förutsättningarna avser
            jag att ta initiativ till en genomgång av de möjligheter som står
            till buds så att de nyanmälda fiskevårdsområdesbildningarna skall
            kunna finansieras.
          </note>
          <note>
            Då Börje Hörnlund, som framställt frågan, anmält att han var
            förhindrad att närvara vid sammanträdet, medgav talmannen att
            Lennart
          </note>
          <note>
            Brunander i stället fick delta i överläggningen.
          </note>
          <note type="speaker">
            Anf. 62 LENNART BRUNANDER (c):
          </note>
          <note>
            Herr talman! Jag tackar även för detta svar. Det är riktigt,
            som jordbruksministern säger, att det i fjol fattades beslut om
            att gränsen för att få statsbidrag för att bilda fiskevårdsområde
            skulle sättas vid den
          </note>
          <note>
            1 september 1990. Det innebar i sig att kraven skärptes jämfört
            med det beslut som fattades 1980
          </note>
          <note>
            eller 1981. Då sade man att det skulle ske under
          </note>
          <note>
            1990, och det skulle i så fall gälla t.o.m. den 31
          </note>
          <note>
            december. Det var en diskussion som vi förde i fjol.
          </note>
          <note>
            Men nu blir beslutet alltså den 1 september, och vi får naturligtvis
            rätta oss efter det. Men det gör inte regeringen, utan regeringen
            säger att det inte blir några mer pengar. Och det är detta som
            vi nu har att diskutera här i kammaren.
          </note>
          <note>
            Jag skulle vilja fråga vad som menas med det sista stycket i
            svaret där det sägs:
          </note>
          <note>
            ''Med utgångspunkt i de statsfinansiella förutsättningarna avser
            jag att ta initiativ till en genomgång av de möjligheter som står
            till buds så att de nyanmälda fiskevårdsområdesbildningarna skall
            kunna finansieras.''
          </note>
          <note>
            Innebär det att medel kommer att ges till detta så att staten,
            samhället, kan ikläda sig det ansvar som man har åtagit sig tidigare?
          </note>
          <note type="speaker">
            Anf. 63 Jordbruksminister MATS HELLSTRÖM (s):
          </note>
          <note>
            Herr talman! Svaret på den frågan är ja. Det är precis detta
            som står i svaret, nämligen att jag skall ta initiativ till en
            genomgång så att de nyanmälda fiskevårdsområdena skall kunna finansieras.
            De åtaganden, som riksdagen beslöt om att staten skall ställa
            upp med när det gäller dem som anmäler sig före den 1 september,
            skall självfallet infrias. Det kan däremot naturligtvis inte ske
            inom ramen för det gamla anslaget, som av besparingsskäl har upphört,
            utan vi kommer att gå igenom andra finansieringsmöjligheter. Men
            staten skall självfallet stå för tidigare gjorda utfästelser när
            det gäller de fiskevårdsområdesbildningar som anmälts i tid. Därför
            är svaret på den frågan ja.
          </note>
          <note type="speaker">
            Anf. 64 LENNART BRUNANDER (c):
          </note>
          <note>
            Herr talman! Jag får inte detta att gå ihop.
          </note>
          <note>
            Jordbruksministern säger att detta naturligtvis inte kan ske
            med det anslag som faanns, eftersom det av besparingsskäl nu är
            borttaget. Skall något annat anslag inrättas för att man skall
            få fram dessa pengar? På vilket sätt spar man då pengar? Man skapar
            ju mest bara oro bland människor som tror att de har blivit lurade.
            Men det är naturligtvis bra om jordbruksministern kan slå fast
            att dessa människor inte skall bli lurade, att staten skall stå
            för sitt ansvar och att dessa pengar tas fram. Är det så jag skall
            tolka jordbruksministern?
          </note>
          <note type="speaker">
            Anf. 65 Jordbruksminister MATS HELLSTRÖM (s):
          </note>
          <note>
            Herr talman! Svaret är ja.
          </note>
          <note>
            Överläggningen var härmed avslutad.
          </note>
          <note>
            12 § Meddelande om svar på interpellation
          </note>
          <note>
            1990/91:119
          </note>
          <note type="speaker">
            Anf. 66 Jordbruksminister MATS HELLSTRÖM (s):
          </note>
          <note>
            Herr talman! Jag vill på Rune Molins vägnar meddela att han inte
            inom den föreskrivna tiden kommer att kunna besvara Karin Starrins
            interpellation om ökad sysselsättning i Gävleborgs län. Anledningen
            är att interpellationssvaren fick avbrytas den 17 januari då utrikesministern
            lämnade information om det aktuella läget i
          </note>
          <note>
            Gulfkrisen.
          </note>
          <note>
            Rune Molin har kommit överens med Karin Starrin om att interpellationen
            skall besvaras torsdagen den 21 februari.
          </note>
          <note>
            13 § Svar på fråga 1990/91:378 om försenade hyresbetalningar
            på grund av dröjsmål vid handläggning av bostadsbidragsärenden
            m.m.
          </note>
          <note>
            Anf. 67 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Jan Strömdahl har frågat mig om jag kan utlova att
            hyresgästerna hålls skadeslösa när förseningar av hyresbetalningar
            beror på samhällets beslut och om detta kan ske t.ex. genom en
            snabbehandling av hyresrättskommitténs förslag till ändring av
            hyreslagens förverkanderegler.
          </note>
          <note>
            Regeringen beslutade i september 1989 att tillkalla en kommitté
            för att se över hyreslagstiftningen.
          </note>
          <note>
            Kommittén kommer bl.a. att pröva reglerna om förverkande av hyresrätt
            vid dröjsmål med obetydliga belopp, enstaka betalningsförsummelser,
            tillfälliga betalningssvårigheter eller andra förhållanden som
            framstår som bagatellartade eller ursäktliga. Enligt min mening
            tar de nuvarande bestämmelserna i hyreslagen om hyresrättens förverkande
            inte i tillräcklig grad hänsyn till sådana förhållanden.
          </note>
          <note>
            Hyreslagskommittén beräknar att avge ett betänkande om hyreslagen
            före utgången av år
          </note>
          <note>
            1991. Någon möjlighet att tidigarelägga detta finns inte. Däremot
            har jag haft kontakt med SABO och
          </note>
          <note>
            Sveriges fastighetsägareförbund och förvissat mig om att organisationerna
            kommer att rekommendera sina medlemmar att övergångsvis ge hyresgästerna
            ett skäligt rådrum med hyresbetalningar i de fall bristande betalningar
            beror på tillfälliga faktorer som hyresgästerna inte kan lastas
            för. Jag utgår vidare från att kommunerna kommer att använda de
            vägar som står öppna för att bistå dem som behöver överbrygga
            tillfälliga betalningssvårigheter.
          </note>
          <note type="speaker">
            Anf. 68 JAN STRÖMDAHL (v):
          </note>
          <note>
            Herr talman! Jag är glad att höra av bostadsministern att vi
            är överens om att den nuvarande hyreslagstiftningen inte är bra
            när det gäller förverkande på grund av betalningsförsening och
            liknande. Vi är också överens om att det behövs en ändring.
          </note>
          <note>
            Anledningen till att jag har tagit upp denna fråga är ju den
            att hyreshöjningarna till följd av skatteomläggningen har blivit
            betydligt större än vad som var väntat eller aviserat från regeringens
            sida. Det är också klart att flera grupper i samhället, framför
            allt personer med de lägsta inkomsterna och pensionerna, inte
            har fått en tillräcklig kompensation i form av skattelättnader,
            bostadsbidrag och bostadstillägg. Samtidigt vet vi att vissa av
            de här människorna kanske redan tidigare har haft svårigheter
            med betalning av hyran. Därför har de kanske redan ett
          </note>
          <note>
            ''straffregister'', eftersom fastighetsägarna sedan många år
            tillbaka noga registrerat när betalningarna kommit in.
          </note>
          <note>
            De utlovade kompensationerna kommer att dröja.
          </note>
          <note>
            Vi vet att det är en mycket lång kö till socialbyråerna, och
            det är inte omöjligt att många kommer i kläm, och betalar man
            inte hyran i tid kan man bli av med sin lägenhet.
          </note>
          <note>
            Eftersom hyresrättskommittén har behandlat den här delen av sitt
            arbete har jag hoppats att bostadsministern skulle kunna be hyresrättskommittén
            om ett delbetänkande och därigenom lyfta fram just den här frågan
            som har behandlats i kommittén.
          </note>
          <note>
            Anf. 69 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Först vill jag slå fast att beträffande den del
            av hyreshöjningarna som härrör från skatteomläggningen kommer
            genomsnittet att ligga ungefär vid den nivå som vi tidigare räknade
            med.
          </note>
          <note>
            Eftersom de ordinarie hyreshöjningarna kommer att läggas ovanpå
            det som skattereformen gav, blir naturligtvis den sammanlagda
            hyreshöjningen ganska stor. Statsministern har ju också i ett
            meddelande i denna kammare klargjort att kompensation skall lämnas
            till de pensionärer som råkar i svårigheter. Framför allt gäller
            det pensionärer med enbart folkpension och pensionstillskott.
          </note>
          <note>
            Jan Strömdahl frågade om det inte skulle vara möjligt att tidigarelägga
            hyresrättskommitténs betänkande i denna del. Om kommittén hade
            gjort så, skulle ju det hela ha behandlats i en remissomgång.
            Därefter skulle det ha skrivits en lagtext, varefter lagrådet
            hade haft att behandla saken, innan riksdagen kunnat ta ställning.
            Därför tror jag inte att det är möjligt att lösa akuta frågor
            den vägen. Jag har i stället valt att ta kontakt med
          </note>
          <note>
            SABO och fastighetsägarna för att höra efter om de är beredda
            att gå ut med en rekommendation. Vi har fått besked om att man
            kommer att ge medlemmarna en rekommendation. I svaret har jag
            skrivit att det bör ges ett skäligt rådrum beträffande hyresbetalningar
            i de fall då utebliven betalning beror på faktorer som hyresgästerna
            inte kan lastas för. Vid kontakter med Kommunförbundet har vi
            också fått det besked som jag redovisade i frågesvaret.
          </note>
          <note type="speaker">
            Anf. 70 JAN STRÖMDAHL (v):
          </note>
          <note>
            Herr talman! Bostadsministern och jag är inte riktigt överens
            när det gäller bedömningen av hyreshöjningarnas storlek till följd
            av skatteomläggningen. Jag har läst pressmeddelanden där bostadsministern
            har sagt att det skulle bli 10-procentiga hyreshöjningar till
            följd av skatteomläggningen. I verkligheten har det blivit bortåt
            20 %. Till detta skall då läggas de s.k.
          </note>
          <note>
            vanliga hyreshöjningarna. Detta innebär att det åtminstone i
            de större städerna -- det är litet olika i olika delar av landet
            -- är fråga om ungefär 30-
          </note>
          <note>
            procentiga hyreshöjningar. Att jag tyckte att det kunde vara
            en framkomlig väg om man finge lagändringen på riksdagens bord
            berodde på att även den rättsliga processen tar tid. Ärendena
            skall behandlas av hyresnämnderna, och dessa kan ta sådana sociala
            hänsyn som situationen kräver.
          </note>
          <note>
            Sedan går det hela vidare till bostadsdomstolen.
          </note>
          <note>
            Detta tar så pass lång tid att ett lagförslag kanske kunde ha
            hanterats av riksdagen.
          </note>
          <note>
            Anf. 71 Bostadsminister ULF LÖNNQVIST
          </note>
          <note>
            (s):
          </note>
          <note>
            Herr talman! Vi skulle alltså inte ha kunnat lösa akuta problem
            med en lagändring, eftersom riksdagen inte skulle ha hunnit fatta
            beslut under våren.
          </note>
          <note>
            När det gäller skatteomläggningen vidhåller jag vad jag tidigare
            sagt om ett genomsnitt på ca 60 kr./m2.
          </note>
          <note>
            Räknar man med de siffror som jag har redovisat och tar ut en
            hyra för 11 månader, en hyra som egentligen täcker en 12-månadersperiod,
            ligger det hittills redovisade genomsnittet när det gäller skattereformen
            ungefär vid den nivå som jag tidigare har angivit.
          </note>
          <note>
            Jag har som sagt haft kontakter med SABO och fastighetsägare
            för att belysa problemet. Därvid har jag fått klart för mig att
            organisationerna är beredda att hjälpa till på det sätt som jag
            har redovisat i svaret.
          </note>
          <note type="speaker">
            Anf. 72 JAN STRÖMDAHL (v):
          </note>
          <note>
            Herr talman! Jag får i alla fall tacka för beskedet, som jag
            kommer att sprida till hyresnämnder och organisationer som kan
            behöva känna till det.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1990/91:374 om STIM-
          </note>
          <note>
            pengar och gudstjänstmusik
          </note>
          <note>
            Anf. 73 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Filip Fridolfsson har frågat mig om jag, mot bakgrund
            av den oro som förslaget om avgiftsbeläggning på gudstjänstmusiken
            har väckt, avser att föreslå lagstiftning i enlighet med upphovsrättsutredningens
            förslag.
          </note>
          <note>
            Enligt upphovsrättslagen får utgivna verk fritt framföras offentligt
            vid gudstjänst.
          </note>
          <note>
            Upphovsrättsutredningen har föreslagit att denna inskränkning
            i upphovsmännens ensamrätt skall avskaffas. Förslaget har remissbehandlats
            och remissutfallet är blandat.
          </note>
          <note>
            Förslaget är endast en liten del i den översyn av upphovsrättslagen
            som utredningen har gjort och som nu övervägs i justitiedepartementet.
            Som brukligt är inför större reformer på upphovsrättens område
            skall dessutom samråd ske med de övriga nordiska länderna, innan
            förslag till lagstiftning föreläggs riksdagen. Samrådet, som nu
            pågår, syftar till att om möjligt åstadkomma gemensamma nordiska
            lösningar.
          </note>
          <note>
            Jag är mot den bakgrunden inte beredd att nu ta ställning till
            om upphovsrättsutredningens förslag på den här punkten bör genomföras
            eller ej. Men jag kan försäkra Filip Fridolfsson om att jag känner
            till vad man i kyrkokretsar anser om förslaget.
          </note>
          <note>
            Dessa synpunkter kommer att vägas in vid bedömningen av förslaget.
          </note>
          <note type="speaker">
            Anf. 74 FILIP FRIDOLFSSON (m):
          </note>
          <note>
            Herr talman! Jag tackar för svaret.
          </note>
          <note>
            Skälet till att jag ställde frågan är att det enligt min mening
            är fråga om en barock lagstiftning. Får en statlig utredning som
            den vill skall alla kyrkor och samfund vara skyldiga att betala
            STIM-avgift på gudtjänstmusik. Man kan ju tänka sig vilken byråkrati
            det skulle bli fråga om. Det går väl an när allt är bestämt i
            förväg, men gudstjänstlivet präglas på många håll av stor frihet.
            Skulle någon sitta i kyrkan och registrera de olika lovsångerna,
            skulle det bli en absurd situation, lovsånger som vid många möten
            sjungs spontant. De flesta sångerna skulle drabbas av STIM-avgifter.
            Inte bara
          </note>
          <note>
            ''Löftena kunna ej svika'' och ''Han har öppnat pärleporten''
            skulle drabbas utan många andra sånger.
          </note>
          <note>
            Förslaget har väckt stor oro bland framför allt frikyrkofolk,
            och det vet tydligen också justitieministern. Svaret visar med
            all önskvärd tydlighet att frågan är känslig. Justitieministern
            har inte tagit ställning. Jag skall gärna erkänna, herr talman,
            att jag hade tänkt ta i ordentligt, så tokig tycker jag att den
            här idén är. Men svaret var i stort sett mycket vänligt och förstående.
            Jag skulle ändå vilja råda justitieministern att tänka sig mycket
            noga för, innan det läggs fram en proposition i det här ärendet.
          </note>
          <note>
            Många upphovsmän har offentligt deklarerat att gudstjänstmusiken
            bör vara fri. Hyser justitieministern någon sympati för deras
            uppfattning? Det är ju en offentlig debatt.
          </note>
          <note>
            En slutfråga: Har justitieministern varit på ett riktigt väckelsemöte
            någon gång? Om inte, gör några studiebesök! Jag är, herr talman,
            övertygad om att justitieministern kommer att bli helt och fullt
            omvänd, i varje fall i STIM-avgiftsfrågan. Men andra ord: Inga
            STIM-avgifter på kyrkomusiken.
          </note>
          <note>
            Anf. 75 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Jag kan försäkra Filip Fridolfsson att vi skall
            tänka oss noga för.
          </note>
          <note type="speaker">
            Anf. 76 FILIP FRIDOLFSSON (m):
          </note>
          <note>
            Herr talman! Jag tolkar svaret som att förslaget kommer att hamna
            i papperskorgen, vilket i mycket hög grad kommer att glädja åtminstone
            frikyrkornas folk, var så säkra!
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1990/91:391 om en ny vapenlagstiftning
          </note>
          <note>
            Anf. 77 Justitieminster LAILA FREIVALDS
          </note>
          <note>
            (s):
          </note>
          <note>
            Herr talman! Karl-Erik Persson har frågat mig om det kommer någon
            proposition angående en ny vapenlagstiftning.
          </note>
          <note>
            Jag räknar med att komma till skott i vår. Svaret på frågan är
            alltså ja.
          </note>
          <note type="speaker">
            Anf. 78 KARL-ERIK PERSSON (v):
          </note>
          <note>
            Herr talman! Jag får tacka justitieministern för ett utförligt
            svar.
          </note>
          <note>
            Anledningen till min fråga är bl.a. den stora oron inom den svenska
            jägarkåren och bland skyttarna.
          </note>
          <note>
            SOU 1989:44 skulle ligga till grund för en ny vapenlagstiftning,
            men de berörda remissinstanserna har kommit med en förödande kritik.
            De är rädda för att regeringen lägger fram en proposition som
            grundar sig på utredningen. Jag förstår att justitieministern
            i dag kanske inte vill avslöja vad propositionen kommer att innehålla.
          </note>
          <note>
            Det vore emellertid bra om man i departementet toge hänsyn till
            remissvaren och kanske innan propositionen läggs fram kunde avslöja
            några av tankarna bakom det hela och minska oron inom jägarkåren.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1990/91:383 om skolhälsovården
          </note>
          <note type="speaker">
            Anf. 79 Statsrådet GÖRAN PERSSON (s):
          </note>
          <note>
            Herr talman! Margitta Edgren har frågat mig på vilket sätt jag
            ämnar garantera att skolhälsovården även i fortsättningen kommer
            att bli en integrerad del av skolans verksamhet.
          </note>
          <note>
            I enlighet med riksdagens beslut med anledning av propositionen
            om ansvaret för skolan har vissa kapitel i skollagen ändrats den
            1 januari 1991. I den proposition om gymnasieskolan och vuxenutbildningen
            som regeringen inom kort kommer att förelägga riksdagen avser
            jag att behandla de delar av skollagen som berör dessa skolformer.
            De delar som återstår av skollagen, bl.a. skolhälsovården, kommer
            att behandlas i en proposition som beräknas kunna överlämnas till
            riksdagen i slutet av mars. Regeringen återkommer således inom
            kort till riksdagen i denna fråga.
          </note>
          <note>
            Jag vill dock redan nu säga att jag anser att skolhuvudmannen
            även i fortsättningsvis skall vara skyldig att anordna skolhälsovård.
          </note>
          <note type="speaker">
            Anf. 80 MARGITTA EDGREN (fp):
          </note>
          <note>
            Herr talman! Tack för svaret som jag har tolkat på det viset
            att den nya skollagen kommer att innehålla en lagfäst skyldighet
            beträffande skolhälsovård. Detta gör mig faktiskt mycket glad.
          </note>
          <note>
            Egentligen är jag mer tacksam än vad jag kan ge uttryck för.
          </note>
          <note>
            Jag ställde frågan delvis därför att det pågår en debatt i Malmö,
            dels därför att man kunde läsa i en tidning om en aktuell undersökning
            i Göteborg som visar att även pojkar i skolan har järnbrist, vilket
            aldrig har kunnat påvisas tidigare eller över huvud taget aldrig
            existerat. Bristen beror på att barnen t.ex. slarvar med maten.
            När det finns skolhälsovård, en sjuksyster och en skoldoktor som
            känner barnen och svarar för en kontinuitet i verksamheten bidrar
            det till att hindra en sådan här utveckling. Vi har ju en gammal
            tradition på skolhälsovårdens område. Jag tror att man redan på
            1830-talet började bygga upp en skolhälsovård.
          </note>
          <note>
            Vi är överens om att det hade varit oerhört destruktivt att nu
            ta bort denna.
          </note>
          <note>
            Överläggningen var härmed avslutad
          </note>
          <note>
            17 § Svar på fråga 1990/91:385 om personalrekryteringen till
            skolverket
          </note>
          <note type="speaker">
            Anf. 81 Statsrådet GÖRAN PERSSON (s):
          </note>
          <note>
            Herr talman! Ann-Cathrine Haglund har frågat vilka åtgärder jag
            avser att vidta för att garantera att det nya skolverket kommer
            att tillföras personal som med kompetens och integritet kan utföra
            sina uppgifter.
          </note>
          <note>
            Jag vill först informera om läget vad gäller åtgärder för det
            nya skolverkets organisation m.m. inför starten den 1 juli 1991.
            Utredaren har den gångna veckan överlämnat sitt principförslag
            till organisation. Enligt förslaget skall verket bestå av en central
            del i Stockholm och en fältorganisation.
          </note>
          <note>
            Han föreslår vidare att skolverkets centrala del organiseras
            i tre huvudenheter, ett kansli och en verksstab. Verket bör få
            ansvaret att bestämma på vilket sätt fältverksamheten organiseras
            och i vilka geografiska områden den lokaliseras.
          </note>
          <note>
            Vad som nu närmast står för dörren är att regeringen skall besluta
            om organisationen.
          </note>
          <note>
            Ärendet är under beredning i regeringskansliet. Jag räknar med
            att kunna lämna regeringen ett förslag till beslut inom den närmaste
            veckan.
          </note>
          <note>
            Enligt förordningen (1989:166) om inrättande av tjänster inrättar
            regeringen tjänster som omfattas av chefslöneavtalet. Myndigheten
            inrättar, tillsätter och lönesätter övriga tjänster. Jag har fullt
            förtroende för att de personer som förordnas på tjänsterna i skolverket
            kommer att ha den kompetens som uppgiften fordrar.
          </note>
          <note>
            Anf. 82 ANN-CATHRINE HAGLUND
          </note>
          <note>
            (m):
          </note>
          <note>
            Herr talman! Enligt uppgift pågår just nu rekrytering till skolverket
            av chefer och andra nyckelpersoner utan att man har utannonserat
            och haft ett ordentligt förfarande. Skolministern motsäger mig
            inte på den punkten. Jag undrar: Är detta riktigt? Hur kan man
            i så fall garantera kompetens och integritet som är någonting
            nog så viktigt? Skolverket skall ju utöva tillsyn, och det är
            därför särskilt viktigt med kompetens och oväld.
          </note>
          <note>
            Kommunerna får ju ökad frihet varför tillsynen blir viktig. Det
            är angeläget att alla har respekt för skolverkets kompetens och
            integritet. SÖ har ju tillhört de mest kritiserade verken. Om
            skolverkets personal tillsätts i små, stängda rum utan offentlig
            annonsering och utan möjlighet för människor utanför verksamheten
            att söka, riskerar man att skolverket får samma rykte som skolöverstyrelsen.
          </note>
          <note>
            Handplockning kan också leda till att politiska värderingar får
            styra vid urvalet. Om skolministern inte kan garantera att tillsättningen
            sker utan politiska förtecken, blir faktiskt konsekvensen att
            de som får tjänster måste vara beredda att lämna sina arbeten
            vid ett eventuellt regeringsskifte. Vi moderater motsätter oss
            en fortsatt politisering av skolan. Hur kommer tillsättningen
            av cheferna vid skolverket att ske? Hur kommer tillsättningen
            av personal att gå till? Hur sker utannonseringen och när sker
            den? Kan skolministern garantera att politiska värderingar inte
            får spela en roll vid tillsättningen?
          </note>
          <note type="speaker">
            Anf. 83 Statsrådet GÖRAN PERSSON (s):
          </note>
          <note>
            Herr talman! Jag tycker att det är något trist att höra fru Haglund.
            Det är inte första gången man hör den här typen av våldsamma beskyllningar,
            egentligen i akt och mening att misskreditera. Jag är inte särskilt
            förvånad. Däremot är det faktiskt så, att vi har människor som
            har ansvaret för de här personalrekryteringarna. De måste naturligtvis
            sköta sitt arbete. Hur det skall gå till är reglerat. Jag förutsätter
            att de följer spelreglerna.
          </note>
          <note>
            Jag har inte fått några sådana signaler eller sådan information
            som gör att jag skulle ha någon som helst anledning att gå in
            och intervenera -- jag vet inte ens om jag skulle ha haft möjlighet
            till det -- i en process som är myndighetens egen. Jag utgår från
            att de som har fått förtroendet och ansvaret kommer att klara
            arbetet på ett sådant sätt att de också fyller de krav som den
            formella handläggningen ställer.
          </note>
          <note>
            Med denna kommentar, herr talman, är jag för min del inte beredd
            att gå djupare i denna diskussion i dag.
          </note>
          <note>
            Anf. 84 ANN-CATHRINE HAGLUND
          </note>
          <note>
            (m):
          </note>
          <note>
            Herr talman! Menar skolministern att alla tjänster vid det nya
            skolverket, förutom chefstjänsten, kommer att tillsättas efter
            ett offentligt förfarande, alltså med en utlysning av tjänsterna
            så att människor ute i verksamheten som har kompetens, intresse
            och som verkligen kan tillföra något nytt --
          </note>
          <note>
            det är väl det som är avsikten -- kan söka och även har en chans
            att få dessa tjänster? Eller kommer tjänsterna att tillsättas
            genom att man handplockar människor?
          </note>
          <note>
            Överläggningen var härmed avslutad.
          </note>
          <note>
            18 § Svar på fråga 1990/91:394 om arbetsmarknadsträningen och
            politiska sammanträden
          </note>
          <note type="speaker">
            Anf. 85 Arbetsmarknadsminister MONA SAHLIN (s):
          </note>
          <note>
            Herr talman! Margareta Gard har frågat mig om jag avser att vidta
            några åtgärder så att ungdomar i arbetsmarknadsträning -- finansierad
            i huvudsak med statsbidrag -- i framtiden inte kommer att delta
            i slutna politiska sammanträden på betald arbetstid.
          </note>
          <note>
            Vid den uppföljning som regelbundet sker av ungdomar i inskolningsplatser
            kan en arbetsmetod vara att samla dem gruppvis för utbyte av erfarenheter
            från deras olika arbetsplatser samt för ytterligare samhällsinformation.
            Härvid kan de olika ungdomsförbunden bjudas in som medverkande
            men även andra organisationer, t.ex.
          </note>
          <note>
            representanter för arbetsmarknadens parter.
          </note>
          <note>
            Dessa sammankomster är att jämföra med undervisning i en klassrumssituation
            på gymnasieskolan. Undervisningen i skolan är inte öppen för andra
            än för eleverna.
          </note>
          <note>
            Jag varken kan eller vill kommentera det enstaka tillfälle som
            åsyftas i frågan, men jag utgår ifrån att alla elever som var
            inbjudna också fick möjlighet att delta.
          </note>
          <note type="speaker">
            Anf. 86 MARGARETA GARD (m):
          </note>
          <note>
            Herr talman! Tack för svaret på min fråga. Det som arbetsmarknadsministern
            beskriver stämmer inte alls överens med det som jag har beskrivit
            i min fråga eller med verkligheten när detta möte ägde rum. Min
            kritik i denna fråga riktar sig mot för det första att ungdomarna
            i sina första kontakter med arbetslivet ges intrycket att man
            på betald arbetstid kan göra annat än att sköta sitt arbete. Det
            är att ge ungdomar fel signaler om arbetsmoralen.
          </note>
          <note>
            För det andra var det möte som ungdomarna hade inbjudits till
            av sådan karaktär att det vid ingången till lokalen hade utposterats
            en politruk som kontrollerade insläppet. Jag ställde mig frågan:
            Vad handlar det egentligen om? Ja, enligt de uppgifter som jag
            har fått om detta möte var det ren och skär partipropaganda inför
            det kommande valet. För det tredje lockade socialdemokraterna
            ungdomar till detta möte med skattebetalarnas pengar, pengar som
            är avsedda att träna ungdomar inför inträde i arbetslivet. Det
            är en viktig uppgift som skall hanteras med största respekt.
          </note>
          <note>
            Jag vill fråga om arbetsmarknadsministern är beredd att till
            sina partivänner ute i landet tala om att även statsbidrag är
            skattepengar, som måste hanteras med största respekt, och förklara
            allvaret i satsningarna på ungdomarnas träning för inträde i arbetslivet.
          </note>
          <note type="speaker">
            Anf. 87 Arbetsmarknadsminister MONA SAHLIN (s):
          </note>
          <note>
            Herr talman! Med förlov sagt framgår det inte av frågan exakt
            vad som hände. Det var därför jag betonade i mitt svar att jag
            tycker att det är bra att dessa ungdomar i inskolningsplatserna
            får information både av och om de politiska partierna och av och
            om arbetsmarknadens parter. Det är ett väldigt viktigt inslag
            och helt rätt signaler att dessa ungdomar erbjuds denna information,
            tillsammans med det de skall göra på arbetsplatsen, med arbetssökningsaktiviteter
            och den samhällsinformation som de har rätt att få.
          </note>
          <note>
            Det framgår inte av frågan om denna person, utanförstående det
            socialdemokratiska partiet, som
          </note>
          <note>
            Margareta Gard uttryckte det, var en ungdom.
          </note>
          <note>
            Hade den ungdomen blivit inbjuden men vägrats inträde till detta
            möte, då hade jag reagerat väldigt starkt. Men det framgår inte
            av frågan om detta var en helt annan person som inte alls hade
            något med denna inskolningsverksamhet att göra. Då förutsätter
            jag att de som har att sköta det här har skickat rätt signaler
            så att denna samhällsinformation, med en så bred uppslutning som
            möjligt av både partier och arbetsmarknadens parter, når alla
            ungdomar, att alla inbjuds och ingen vägras tillfälle att komma.
          </note>
          <note type="speaker">
            Anf. 88 MARGARETA GARD (m):
          </note>
          <note>
            Herr talman! Det kanske inte var någon ungdom direkt, men jag
            förutsätter att när man inbjuder ungdomar för information och
            diskussion är det öppna möten dit vem som helst kan komma och
            lyssna. Det får inte vara så att det står en människa utanför
            lokalen och kontrollerar vilka som går in och vilka som inte får
            gå in. I så fall kallar jag det helt enkelt interna partipolitiska
            möten. Det var vad som har beskrivits om detta möte.
          </note>
          <note>
            Jag tycker att det är fel att man gör på det sättet.
          </note>
          <note>
            Dessutom tycker jag att man måste vara mycket noga med att ge
            ungdomarna rätt signaler när det gäller arbetsträning, arbetstider
            och vad ungdomarna skall syssla med på en arbetsplats. Det är
            viktigt för framtiden.
          </note>
          <note type="speaker">
            Anf. 89 Arbetsmarknadsminister MONA SAHLIN (s):
          </note>
          <note>
            Herr talman! Jag vill protestera mot den beskrivning som Margareta
            Gard ger. Om
          </note>
          <note>
            Margareta Gard eller jag är i en gymnasieskola och har att föra
            fram våra resp. partiers information till eleverna i en klass
            eller i en skola, är det fråga om information till dessa elever
            och icke att betrakta som öppet möte dit man därmed måste bjuda
            in hela allmänheten i berörd kommun. Den situation som Margareta
            Gard beskriver i fråga om dessa inskolningsplatser är exakt densamma.
            Jag vidhåller att det är rätt signal att skicka till dessa ungdomar
            att de i denna inskolningsverksamhet skall tränas för arbetslivet
            och samhällslivet. Däri ingår också information om vad som händer
            och sker i samhället.
          </note>
          <note type="speaker">
            Anf. 90 MARGARETA GARD (m):
          </note>
          <note>
            Herr talman! Jag måste säga att jag inte tycker att det har gått
            till på ett sådant sätt att jag kan kalla det för ett öppet möte.
            Jag är medveten om att ungdomar måste få samhällsinformation,
            de måste följa med i det som händer i samhället, men det måste
            gå till på ett annat sätt -- det måste gå till öppet så att andra
            människor kan få insyn och kan vara med. Jag kan inte förstå vad
            det skall vara för någonting som är så hemligt att inte en utanförstående
            kan få vara med och lyssna.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1990/91:398 om nytt polishus i Gällivare
          </note>
          <note type="speaker">
            Anf. 91 Arbetsmarknadsminister MONA SAHLIN (s):
          </note>
          <note>
            Herr talman! Bengt Hurtig har frågat mig om regeringen är beredd
            att ta ett sådant initiativ att polishusbygget i Gällivare kommun
            kan komma till stånd.
          </note>
          <note>
            Gällivare kommun har i en skrivelse till regeringen begärt en
            tidigareläggning av polishusbygget, dels med hänsyn till arbetsmiljöförhållandena
            för polisen, dels med hänvisning till försvagningen på byggarbetsmarknaden.
            Kommunen har begärt att få uppvakta regeringen i denna fråga.
            Jag kommer att ta emot uppvaktningen.
          </note>
          <note>
            Det är i första hand arbetsmarknadsstyrelsens uppgift att fördela
            de arbetsmarknadspolitiska resurserna mellan länen med hänsyn
            till den aktuella arbetsmarknadssituationen. Det åvilar sedan
            länsarbetsnämnden att fördela resurserna med hänsyn till lokala
            behov och också att göra avvägningen mellan behov inom olika branscher.
          </note>
          <note>
            Med hänsyn till att frågan om polishusbygget i
          </note>
          <note>
            Gällivare för närvarande är under beredning och att kommunen
            ännu inte fått möjlighet att vid en uppvaktning framlägga sina
            synpunkter är jag inte beredd att nu uttala mig i ärendet.
          </note>
          <note>
            Talmannen konstaterade att frågeställaren ej var närvarande i
            kammaren och förklarade överläggningen avslutad.
          </note>
          <note>
            Ajournering
          </note>
          <note>
            Kammaren beslöt kl. 16.19 på förslag av talmannen att ajournera
            frågestunden till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            20 § Svar på fråga 1990/91:386 om det bundna biståndet
          </note>
          <note>
            Anf. 92 Statsrådet LENA HJELM-WALLÉN
          </note>
          <note>
            (s):
          </note>
          <note>
            Fru talman! Viola Furubjelke har frågat vad jag ämnar göra för
            att minska andelen bundet bistånd.
          </note>
          <note>
            Jag vill först klargöra att min principiella inställning är att
            biståndet skall vara bundet i så ringa grad som möjligt. Frihandelns
            principer bör råda också för det internationella biståndet.
          </note>
          <note>
            Mycket har redan gjorts för att begränsa det bundna biståndet.
            Andelen har minskat kraftigt under hela 80-talet. I jämförelse
            med övriga
          </note>
          <note>
            OECD-länder är därför den svenska bindningsgraden i dag mycket
            låg. Varubiståndet är nu till största delen obundet. Den del av
            biståndet som fortfarande är bunden består av konkurrenskraftiga
            varor och tjänster som direkt efterfrågas av mottagarlandet. BITS
            u-krediter finansierar t.ex. i princip enbart kontrakt som vunnits
            i internationell konkurrens. Därigenom minimeras snedvridande
            effekter av bindningen.
          </note>
          <note>
            I OECD pågår förhandlingar om förbättrade konkurrens- och biståndsregler
            för det bundna kreditbiståndet. Sverige spelar en pådrivande roll
            i dessa förhandlingar. På hemmaplan har regeringen tillsatt en
            utredning för att se över kreditinstrumentets roll i biståndet
            (Dir. 1990:85).
          </note>
          <note>
            En av de faktorer utredningen skall titta på gäller för- och
            nackdelarna med bindning.
          </note>
          <note>
            Som ett annat exempel på min strävan efter att effektivisera
            upphandlingen i biståndet vill jag också hänvisa till årets budgetproposition.
          </note>
          <note>
            Regeringen föreslår där att alla biståndsmyndigheter när det
            gäller det tekniska biståndet skall ha möjlighet att söka kompetens
            också från ett tredje land, vilket i realiteten innebär att bindning
            till svensk upphandling upphör i ytterligare ett område inom biståndspolitiken.
          </note>
          <note type="speaker">
            Anf. 93 VIOLA FURUBJELKE (s):
          </note>
          <note>
            Fru talman! Jag ber att få tacka biståndsministern för svaret.
            Skälet till att jag ställde denna fråga är att det står mycket
            litet om detta i budgetpropositionen, nämligen bara den mening
            som biståndsministern återger i sitt svar. Frågan om bundet resp.
            obundet bistånd har haft ett långt liv, och man möter den ofta
            på möten utanför det här huset.
          </note>
          <note>
            Det har på senare tid ofta figurerat sifferuppgifter i denna
            debatt innebärande att ungefär 15 % av biståndet är bundet, men
            att återflödet från biståndsutbetalningarna uppgår till ungefär
            50 %.
          </note>
          <note>
            Jag undrar med hänsyn till skrivningen i svaret om att det varit
            en sjunkande tendens för det bundna biståndet, huruvida dessa
            siffror äger giltighet också i dag.
          </note>
          <note>
            För övrigt sammanfaller min uppfattning med biståndsministerns,
            dvs. att det skall vara så litet bundet bistånd som möjligt och
            i så hög grad som möjligt obundet bistånd. Detta stämmer bäst
            överens med våra biståndsmål, t.ex. att biståndet skall främja
            politiskt och ekonomiskt oberoende.
          </note>
          <note>
            Jag tycker också att det är viktigt att vi har ett obundet bistånd
            till våra biståndsländer, så att det förvaltningsbistånd som vi
            ger -- och som syftar till att man skall träna sig i att själv
            upphandla samt i att värdera effekt, kvalitet och pris och på
            det sättet bli mer aktiv i biståndssammanhang -- kommer till sin
            rätt. Vi bör bygga under det med så mycket obundet bistånd som
            möjligt.
          </note>
          <note>
            Anf. 94 Statsrådet LENA HJELM-WALLÉN
          </note>
          <note>
            (s):
          </note>
          <note>
            Fru talman! Vi tycks vara överens om att det är bra med så litet
            bundet bistånd som möjligt. När man diskuterar det här handlar
            det mycket om hur man definierar bundet bistånd. Med den definition
            som vi har i Sverige och som innebär att som bundet bistånd klassificeras
            bistånd där det är förutbestämt att upphandling skall ske i Sverige,
            är det svenska bundna biståndet nu nere i 9 %. Jag tycker att
            det är en positiv tendens.
          </note>
          <note type="speaker">
            Anf. 95 VIOLA FURUBJELKE (s):
          </note>
          <note>
            Fru talman! Det är glädjande att höra att andelen har sjunkit
            ytterligare sedan jag fick mina sifferuppgifter. 9 % är naturligtvis
            inte mycket i ett internationellt perspektiv. För att Sverige
            skall kunna vara den pådrivande kraft som vi vill att vårt land
            skall vara i dessa sammanhang är det bra att vi föregår med gott
            exempel.
          </note>
          <note>
            Jag fäste mig särskilt vid en mening i svaret, nämligen den där
            det framhålls att den del av biståndet som fortfarande är bunden
            består av konkurrenskraftiga varor och tjänster, som direkt efterfrågas
            av mottagarlandet. Jag undrar varför biståndet då måste vara bundet.
            Om varorna och tjänsterna är konkurrenskraftiga och efterfrågade,
            skulle de klara sig väl även med ett obundet bistånd. Det skulle
            ändå bli så att svenska varor skulle komma biståndslandet till
            del.
          </note>
          <note>
            Anf. 96 Statsrådet LENA HJELM-WALLÉN
          </note>
          <note>
            (s):
          </note>
          <note>
            Fru talman! Det är alldeles riktigt att man kan resonera så.
            Det kan ändå finnas skäl att göra en sådan här bindning, ibland
            därför att det är alldeles självklart, men ibland också därför
            att det för de länder som vi samarbetar med är så naturligt att
            man vill köpa in varorna och tjänsterna i Sverige, att man inte
            ifrågasätter detta. Det finns också en del andra skäl i konkurrensen
            med andra länder.
          </note>
          <note>
            Ytterligare ett skäl är kanske att det när vi vill vara internationellt
            pådrivande i dessa sammanhang kan vara bra att börja från en viss
            position, varifrån vi kan erbjuda oss att gå ner i bindningsgrad,
            om också andra erbjuder sig att göra det. Det är en fördel att
            ha den positionen i internationella förhandlingar.
          </note>
          <note type="speaker">
            Anf. 97 VIOLA FURUBJELKE (s):
          </note>
          <note>
            Fru talman! Det är naturligtvis bra att vara föregångare i detta
            sammanhang. Allra bäst vore det om vi kunde leva upp till målet
            att inte alls ha något bundet bistånd.
          </note>
          <note>
            Jag vill återkomma till vad jag sade i mitt första inlägg om
            att aktivera mottagarländerna. Vi har ju ett ganska omfattande
            förvaltningsbistånd, som syftar till att utbilda tjänstemännen
            i statsapparaten, regeringstjänstemän och andra, i att sköta sådana
            här uppgifter på eget ansvar. Att man väljer svenska varor därför
            att man har svenska samarbetspartner är förståeligt, men kanske
            inte alltid det bästa. Vi skulle kanske kunna stimulera dessa
            tjänstemän att gå ut och söka produkterna på den öppna marknaden
            i stället.
          </note>
          <note>
            Anf. 98 Statsrådet LENA HJELM-WALLÉN
          </note>
          <note>
            (s):
          </note>
          <note>
            Fru talman! Låt mig bara bejaka vad Viola
          </note>
          <note>
            Furubjelke sade i detta avseende. Det är ett viktigt syfte i
            svenskt bistånd att stärka mottagarländernas administrationer,
            inte minst vad gäller upphandling, på ett så effektivt sätt som
            möjligt.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1990/91:395 om bistånd till
          </note>
          <note>
            Lettland
          </note>
          <note>
            Anf. 99 Statsrådet LENA HJELM-WALLÉN
          </note>
          <note>
            (s):
          </note>
          <note>
            Fru talman! Marianne Samuelsson har frågat mig om vilken hjälp
            regeringen planerar att ge till
          </note>
          <note>
            Lettland vad avser reningsverk till Riga.
          </note>
          <note>
            Miljösituationen i Lettland, liksom i övriga Öst-och
          </note>
          <note>
            Centraleuropa, är allvarlig. Därför har miljöfrågorna givits
            särskild prioritet i samarbetet.
          </note>
          <note>
            Det svenska stödet syftar till att stödja de östeuropeiska ländernas
            egna ansträngningar.
          </note>
          <note>
            Svenskt bistånd ges därför främst i form av erfarenhetsutbyte
            och kunskapsutveckling.
          </note>
          <note>
            Inriktningen av insatserna fastställs i samråd med berörda länder
            och republiker. I samverkan med en mängd myndigheter, företag
            och organisationer har
          </note>
          <note>
            BITS huvudansvaret för det bilaterala samarbetet.
          </note>
          <note>
            BITS har finansierat experthjälp till stöd för planering av reningsverk
            i Estland och Litauen. I
          </note>
          <note>
            Lettland har BITS lämnat stöd till en studie av lämpliga insatser
            för rening av industriavlopp.
          </note>
          <note>
            Denna studie kommer att ligga till grund för planering av rening
            av industriutsläpp på flera håll i Lettland.
          </note>
          <note>
            Vad beträffar reningsverk i Riga har de lettiska myndigheterna
            inte ansökt om svenskt stöd. Om en framställan om stöd för planering
            skulle göras, kommer BITS naturligtvis att ta ställning till en
            sådan begäran.
          </note>
          <note>
            Anf. 100 MARIANNE SAMUELSSON
          </note>
          <note>
            (mp):
          </note>
          <note>
            Fru talman! Jag tackar för svaret, som tyvärr bekräftar min oro
            för att det i huvudsak är erfarenhets- och kunskapsutbyte som
            Sverige vill ställa upp med och kanske inte så mycket den materiella
            hjälp som de här länderna faktiskt behöver.
          </note>
          <note>
            Jag försökte även i går få fram uppgifter om vad
          </note>
          <note>
            Sverige egentligen gör. När vi anslog dessa 300
          </note>
          <note>
            miljoner till hjälp till Östeuropa var ju tanken just att det
            var viktigt att satsa dem på miljön. Det svar jag i går fick på
            den fråga jag ställde när utrikesutskottet hade biståndsseminarium
            var att det var fråga om makroekonomiska studier i
          </note>
          <note>
            Baltikum tillsammans med Världsbanken. Det var alltså inte fråga
            om någon direkt och konkret hjälp.
          </note>
          <note>
            När vi träffade representanter för miljömyndigheterna i Lettland
            blev jag litet förvånad över att höra att man där hade haft sju
            stycken delegationer från BITS och att det inte hade resulterat
            i en enda krona i hjälp.
          </note>
          <note>
            Det är ju inte så att kunskaper saknas.
          </note>
          <note>
            Ordföranden i miljövårdskommittén, fru Albertina, har som forskare
            jobbat med miljösituationen i över 20 år, och hon har en stor
            kunskap på detta område. Man har också tagit fram ett miljövårdsprogram
            som innebär mycket aktiva insatser på miljövårdssidan. Problemet
            är naturligtvis att man inte har någon konvertibel valuta och
            att man inte från andra länder kan köpa in de tekniska delar som
            behövs.
          </note>
          <note>
            Jag är litet bekymrad över att den här verksamheten endast kommer
            att leda till att vi så att säga knyter våra egna kontakter och
            utvecklar vår egen kunskap om de baltiska länderna. På så sätt
            kan vi få mycket som är positivt för oss här hemma i Sverige,
            men de baltiska staterna kanske inte får den konkreta hjälp de
            behöver. Jag tycker att det är ett stort bekymmer.
          </note>
          <note>
            Anf. 101 Statsrådet LENA HJELM-WALLÉN
          </note>
          <note>
            (s):
          </note>
          <note>
            Fru talman! Jag tror att Marianne Samuelsson till en del har
            missuppfattat stödet. När jag talar om stöd är det inte fråga
            om något allmänt erfarenhetsutbyte som sätts in därför att vi
            från svensk sida har nytta av det. Det är miljöministerns ansvarsområde,
            och även där, i
          </note>
          <note>
            Östersjösammanhang, görs naturligtvis speciella insatser kontinuerligt.
            Vad det här är fråga om är biståndsfinansierat stöd, dvs. stöd
            på mottagarlandets, eller i detta sammanhang mottagarrepublikens,
            villkor, stöd som utgår från vad det andra landet önskar av oss.
          </note>
          <note>
            Vad de önskar är ofta just analyser, studier, eftersom de ännu
            inte har tillräcklig kapacitet för detta. Det är också sådant
            som vi ställer till deras förfogande. I detta sammanhang kan det
            naturligtvis också komma in frågor om viss utrustning som har
            direkt med det att göra. Men i första hand är det just kunskapsöverföringen
            som har efterfrågats och som vi också skall genomföra med dessa
            pengar, det bilaterala stöd vi nu talar om.
          </note>
          <note>
            På litet längre sikt, när de ekonomiska förändringarna i Sovjetunionen
            och i Baltikum har kommit så långt att man där har tillgång till
            medel från Världsbanken och från den Europeiska utvecklingsbanken,
            får man väl hoppas att de baltiska staterna även den vägen kan
            få resurser för nödvändig investering. Där är ju där, i dessa
            banker, som de stora investeringssummorna ligger.
          </note>
          <note>
            Det är ju också tänkt att de lönsamma investeringarna skall göras
            från den typen av institut.
          </note>
          <note>
            Anf. 102 MARIANNE SAMUELSSON
          </note>
          <note>
            (mp):
          </note>
          <note>
            Fru talman! Jag kan hålla med om att det kan behövas en hel del
            bankmedel och hjälp via bankerna för att ge de baltiska länderna
            möjlighet att satsa, men jag trodde ändå att det var tänkt att
            vi skulle ge en del konkret bistånd just till satsningar på exempelvis
            reningsverk. Från miljömyndigheterna där menar man att man direkt
            skulle kunna sätta i gång att bygga om man fick hjälp och stöd
            med sådant material som man inte själv kan tillverka i landet
            och som behövs för byggande av exempelvis reningsanläggningar.
          </note>
          <note>
            Jag menar att detta är något viktigt som man bör ta till vara.
            Om de inte har gjort någon ansökan, får vi väl uppmuntra dem att
            lägga in en sådan. Jag är emellertid litet orolig för att det
            är fråga om en svängning. Jag har nämligen också läst vad som
            har skrivits i Nordiska ministerrådets handlingar angående Nordiska
            investeringsbanken. Också där finns en liten antydan om att situationen
            nu är mycket krånglig och att detta kanske borde tas upp i Världsbanken
            i stället för i Nordiska investeringsbanken.
          </note>
          <note>
            Anf. 103 Statsrådet LENA HJELM-WALLÉN
          </note>
          <note>
            (s):
          </note>
          <note>
            Fru talman! Låt mig göra alldeles klart att det besked vi har
            givit är precis detsamma som har givits hela tiden. Det är bara
            att gå tillbaka och se vad såväl jag och regeringen som riksdagen
            har sagt i denna fråga. Det rör sig om grunderna för
          </note>
          <note>
            Östeuropabiståndet, det tekniska biståndet,och det handlar om
            att överföra kunskap, teknologi, osv., och det är det som har
            efterfrågats av oss.
          </note>
          <note>
            Att med gåvobistånd till länder göra stora investeringar menar
            jag skulle vara fel. Om det, som i detta fall, är investeringar
            som på sikt också kommer att vara lönsamma måste andra pengar
            än gåvobiståndspengar användas. Jag tror faktiskt också att regeringarna
            i de baltiska republikerna har insikt om detta.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1990/91:399 om biståndet till de östeuropeiska
            länderna
          </note>
          <note>
            Anf. 104 Statsrådet LENA HJELM-WALLÉN
          </note>
          <note>
            (s):
          </note>
          <note>
            Fru talman! Arne Mellqvist har frågat mig om regeringen avser
            att förändra inriktningen av
          </note>
          <note>
            Östeuropabiståndet mot bakgrund av den senaste tidens händelser
            i Baltikum.
          </note>
          <note>
            Det svenska biståndet till Öst- och Centraleuropa syftar till
            att stärka dessa länders förmåga att genomföra djupgående reformer
            i riktning mot demokrati och marknadsekonomi. Insatser i vårt
            närområde har givits prioritet, och ett betydande stöd har lämnats
            på många olika områden.
          </note>
          <note>
            För bistånd till Öst- och Centraleuropa (exkl.
          </note>
          <note>
            Polen, som har en egen biståndsram) har 225
          </note>
          <note>
            milj.kr. anslagits för en treårsperiod. Merparten kommer att
            gå till Baltikum. BITS och SIDA har hittills beslutat eller bereder
            insatser till de baltiska republikerna om ca 30 milj.kr. Det bistånd
            som riktar sig till hela Sovjetunionen uppgår för närvarande till
            3,2 milj.kr. och avser enbart utbildning, såsom kurser i lokal
            förvaltning och fastighetsregistrering.
          </note>
          <note>
            Den senaste tidens händelser i Baltikum har skakat oss alla.
            De är djupt tragiska. Det är nu särskilt angeläget att vi håller
            fast vid och ytterligare stärker vårt stöd till Baltikum. Därför
            kommer de baltiska republikerna även i fortsättningen att prioriteras
            inom Östeuropabiståndet.
          </note>
          <note type="speaker">
            Anf. 105 ARNE MELLQVIST (s):
          </note>
          <note>
            Fru talman! Jag ber att få tacka biståndsministern för svaret
            på min fråga.
          </note>
          <note>
            Utvecklingen i Baltikum har visat på angelägenheten av att visa
            och uttrycka solidaritet med de baltiska folkens strävan till
            en demokratisk samhällsutveckling. Utöver moraliskt och politiskt
            stöd behövs också ekonomisk hjälp, utan vilka demokratiseringsreformerna
            på sikt kan bli bräckliga.
          </note>
          <note>
            I svaret på min fråga förutskickar ministern möjligheten att
            ytterligare stärka det ekonomiska stöd vi har beslutat om för
            de baltiska republikerna.
          </note>
          <note>
            Från baltiskt håll har framförts önskemål bl.a. om att de pågående
            radiosändningarna på litauiska, som för närvarande uppgår till
            fem minuter per dag, utökas. Man har framställt önskemål om hjälp
            med tidningspapper för det fall det skulle kunna främja regelbundenheten
            i utgivningen av tidningar, och man har framfört önskemål om medicinsk
            utrustning.
          </note>
          <note>
            Min naturliga följdfråga blir: På vilket sätt och inom vilket
            område kan vi räkna med en förstärkning?
          </note>
          <note>
            Anf. 106 Statsrådet LENA HJELM-WALLÉN
          </note>
          <note>
            (s):
          </note>
          <note>
            Fru talman! Det är naturligt i en utveckling som den vi nu kan
            se i de baltiska republikerna att man vill ha stöd och hjälp på
            många områden samtidigt.
          </note>
          <note>
            För de baltiska republikerna gäller nu att prioritera bland alla
            dessa önskemål och sedan avgöra till vilket land man skall vända
            sig. Det gäller t.ex. att avgöra vad vi här i Sverige skulle kunna
            hjälpa till med.
          </note>
          <note>
            BITS och SIDA tar emot dessa ansökningar, och de kan föra en
            diskussion med regeringarna i de östeuropeiska länderna och republikerna
            i
          </note>
          <note>
            Baltikum för att få den bästa prioriteringen gjord.
          </note>
          <note>
            Det finns många ansökningar inne, och från svensk sida är enskilda
            organisationer, företag och myndigheter mycket aktiva. Men vi
            vill ju också ordentligt höra prioriteringarna från de baltiska
            republikerna. Mäklaruppgiften måste vi låta myndigheterna ha.
          </note>
          <note>
            Jag vill inte nu gå in och säga att det ena eller det andra området
            är det som ytterligare kommer att få stöd, utan låt processen
            ha sin gång. Låt den svenska och den baltiska parten finna varandra
            i den process som är på gång. Riksdagen har ställt medel till
            vårt förfogande för detta ändamål.
          </note>
          <note>
            Överläggningen var härmed avslutad.
          </note>
          <note>
            23 § Svar på fråga 1990/91:402 om de enskilda hjälporganisationernas
            biståndsprojekt
          </note>
          <note>
            Anf. 107 Statsrådet LENA HJELM-WALLÉN
          </note>
          <note>
            (s):
          </note>
          <note>
            Fru talman! Görel Thurdin har frågat mig vilken beredskap som
            finns för att begränsa effekterna för de människor som drabbas
            av oplanerade nedläggningar av hjälpprojekt.
          </note>
          <note>
            Oplanerade nedläggningar av hjälpprojekt är en utomordentligt
            ovanlig företeelse i svenskt bistånd.
          </note>
          <note>
            När så sker, görs vad som är möjligt för att se till att den
            aktuella målgruppen, dvs. människorna som får del av biståndet,
            inte drabbas.
          </note>
          <note>
            I det konkreta exempel Görel Thurdin anför, om
          </note>
          <note>
            Hoppets stjärna, har SIDA meddelat organisationen att utbetalning
            till berörda projekt kan ske om någon annan organisation är beredd
            att ta över det fulla ansvaret inkl. redovisning för dessa projekt.
            Jag vet att diskussioner med en annan svensk organisation redan
            pågår om att ta över hjälpinsatserna. Jag utgår därför från att
            nödvändig hjälp till fattiga människor i de nu aktuella projekten
            kan upprätthållas på ett lämpligt sätt.
          </note>
          <note type="speaker">
            Anf. 108 GÖREL THURDIN (c):
          </note>
          <note>
            Fru talman! Jag ber att få tacka statsrådet för svaret på min
            fråga.
          </note>
          <note>
            Jag har fått svar på hur man har beredskap för att klara eventuellt
            nedläggningshotade projekt. Att jag är engagerad i denna fråga
            är inte så konstigt.
          </note>
          <note>
            Jag kommer från Örnsköldsvik och har haft kontakt med denna enskilda
            organisation förut.
          </note>
          <note>
            Därför blir jag väldigt oroad när jag tänker mig att den hjälp
            som organisationen har kunnat bistå med helt plötsligt skulle
            upphöra. Därför tycker jag att det har varit viktigt att ställa
            frågan även om företeelsen är ovanlig i Sverige.
          </note>
          <note>
            Jag vill ändå med anledning av detta ställa en kompletteringsfråga.
            Om en annan organisation tar över det fulla ansvaret -- innebär
            det att den skall utföra arbetet med sin personal eller innebär
            det att
          </note>
          <note>
            Hoppets stjärna skall göra arbetet medan ansvaret åligger en
            annan organisation? Jag har sett skrivningar om att enskilda organisationer
            i dag inte förmår använda alla medel de får och inte heller kan
            organisera det nödvändiga arbetet på plats så att det kan utföras.
          </note>
          <note>
            Anf. 109 Statsrådet LENA HJELM-WALLÉN
          </note>
          <note>
            (s):
          </note>
          <note>
            Fru talman! Jag vet att diskussionen framför allt rör sig om
            Filippinerna. Hur det kommer att gå till dessa två organisationer
            emellan kan jag inte säga.
          </note>
          <note>
            Sådan insikt har jag inte i saken. Jag föreställer mig att det
            måste vara en organisation som finns på plats där hjälpprojektet
            skall genomföras. Annars skulle det ta för lång tid.
          </note>
          <note>
            Det är naturligt att det är den andra organisationens personal
            som har hand om redovisningen och det som har med projekten här
            i
          </note>
          <note>
            Sverige att göra. Vad som sker på plats i
          </note>
          <note>
            Filippinerna kan jag inte uttala mig om.
          </note>
          <note type="speaker">
            Anf. 110 GÖREL THURDIN (c):
          </note>
          <note>
            Fru talman! Projektet i Filippinerna är en sak. Det finns ett
            annat projekt som pågår i Rumänien där man förser barnhemmen med
            olika materiella ting för att åstadkomma en bättre standard. Det
            projektet har den här organisationen just påbörjat.
          </note>
          <note>
            Kommer det att finnas någon organisation som tar över och fortsätter
            med detta behjärtansvärda projekt?
          </note>
          <note>
            Anf. 111 Statsrådet LENA HJELM-WALLÉN
          </note>
          <note>
            (s):
          </note>
          <note>
            Fru talman! Vi går nu långt in på detaljer om hur enskilda organisationer
            sköter sin verksamhet. Jag har litet svårt att yttra mig om det.
            Såvitt mig är bekant har Hoppets stjärna redan fått samtliga utbetalningar
            av det statliga stöd för de hjälpprojekt som vi var överens om.
            Därmed borde det alltså vara utklarat att frågeställningen inte
            kvarstår när det gäller Rumänien.
          </note>
          <note type="speaker">
            Anf. 112 GÖREL THURDIN (c):
          </note>
          <note>
            Fru talman! Jag har andra uppgifter om saken.
          </note>
          <note>
            Därför kanske det vore angeläget om man även kunde titta på det
            projektet. Det gäller 22
          </note>
          <note>
            barnhem, och det är bara 4 som man har hunnit hjälpa fram till
            i dag. Jag vet att det hela tiden går hjälptransporter, men det
            återstår väldigt mycket.
          </note>
          <note>
            Överläggningen var härmed avslutad.
          </note>
          <note>
            24 § Svar på fråga 1990/91:384 om fortsatt persontrafik på linjen
            Hässleholm--Halmstad
          </note>
          <note>
            Anf. 113 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Fru talman! Stina Gustavsson har frågat mig vilka åtgärder jag
            är beredd att vidta så att en fortsatt persontrafik på banan Hässleholm--Halmstad
            kan bedrivas.
          </note>
          <note>
            Sträckan Hässleholm--Halmstad är en del av västkustbanan. Vad
            jag erfarit kommer SJ att fr.o.m. tidtabellsskiftet den 10 juni
            detta år att ersätta persontrafiken på sträckan Hässleholm--
          </note>
          <note>
            Halmstad med busstrafik då den framtida järnvägstrafiken på västkustbanan
            avses bedrivas via Helsingborg.
          </note>
          <note>
            Genom 1988 års trafikpolitiska beslut gavs SJ
          </note>
          <note>
            förutsättningar att bedriva tågtrafik på affärsmässiga villkor.
            Staten köper sedan icke lönsam interregional tågtrafik av SJ som
            är regionalpolitiskt angelägen.
          </note>
          <note>
            Regeringen har i budgetpropositionen för budgetåret 1991/92 föreslagit
            558 milj.kr. till köp av interregional tågtrafik. Persontrafiken
            på sträckan
          </note>
          <note>
            Hässleholm--Halmstad har inte offererats av SJ och ingår inte
            i transportrådets upphandling för budgetåret 1991/92. Det ankommer
            nu på riksdagen att ta ställning till förslagen i budgetpropositionen.
          </note>
          <note>
            Jag är av ovannämnda skäl inte beredd att nu vidta några åtgärder
            med anledning av Stina Gustavssons fråga.
          </note>
          <note type="speaker">
            Anf. 114 STINA GUSTAVSSON (c):
          </note>
          <note>
            Fru talman! Jag ber att få tacka kommunikationsministern för
            svaret på min fråga.
          </note>
          <note>
            Det framgår att kommunikationsministern inte är beredd att agera
            nu.
          </note>
          <note>
            Anledningen till min fråga är följande: I mitten av december
            kom ett meddelande från persondivisionen vid SJ till berörda kommuner,
            bl.a. Markaryds kommun i mitt eget län, och av detta meddelande
            framgick att man i Helsingborg genom en ny terminal fått unika
            möjligheter att samordna utlands- och intercitytrafiken. I
          </note>
          <note>
            Helsingborg har man en stor koncentrerad befolkning att vända
            sig till.
          </note>
          <note>
            Vidare hänvisades till samordningsvinster som kan uppkomma i
            framtiden under förutsättning att tänkta investeringar genomförs
            på sträckan
          </note>
          <note>
            Halmstad--Helsingborg--Malmö. Därför, sades det, faller det sig
            naturligt att betrakta linjen
          </note>
          <note>
            Halmstad--Hässleholm som en egen linje.
          </note>
          <note>
            Efter diverse resonemang kom det fram att SJ
          </note>
          <note>
            ämnar övergå till buss i stället för persontrafik på järnvägen
            från den 10 juni 1991, precis som kommunikationsministern angav
            i sitt svar.
          </note>
          <note>
            Samtidigt sägs att SJ naturligtvis kan tänkas inleda ett samarbete
            med kommunerna och bedriva persontrafik på järnvägen om kommunerna
            vill plocka fram pengar. Det handlar om 4 milj.kr.
          </note>
          <note>
            Jag tycker att det är ett klent dokument som SJ
          </note>
          <note>
            redovisar när man hänvisar till tänkta, ännu ej beslutade investeringar
            på andra delar av stomlinjenätet. Det verkar mer än egendomligt.
          </note>
          <note>
            Särskilt anmärkningsvärd tycker jag SJs redovisade persontrafikbeläggning
            framstår mot bakgrund av att det har gjorts omfattande investeringar
            på linjen under de senaste åren -- enligt uppgift drygt 100
          </note>
          <note>
            milj.kr.
          </note>
          <note>
            Jag vill ställa två följdfrågor till kommunikationsministern.
            Anser kommunikationsministern att det är god hushållning med allmänna
            medel att först rusta upp och sedan lägga ned linjen? Är det i
            överensstämmelse med regeringens utfästelse om satsning på infrastrukturen
            att utöva utpressning mot kommunerna i berört område om en järnvägssträcka
            som trots allt ingår i stomlinjenätet?
          </note>
          <note>
            Anf. 115 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Fru talman! Det är naturligtvis angeläget att göra investeringar
            så, att de är långsiktiga och kommer till användning i ett fortvarighetstillstånd.
            Därför är det viktigt att man planerar rätt.
          </note>
          <note>
            Nu planerar vi stora satsningar på infrastrukturen.
          </note>
          <note>
            Det gäller järnvägar och vägar och i väldigt hög grad västkustbanan.
            Vi kommer att närmare presentera, nu på torsdag, hur vi tänker
            att den särskilda fond på minst 20 miljarder kronor som aviserades
            i finansplanen skall komma till användning. Jag kan bekräfta att
            ryktena är sanna, nämligen att västkustbanan är ett av de högt
            prioriterade projekten i det sammanhanget.
          </note>
          <note>
            Vi har en trafikpolitik som riksdagen har ställt sig bakom och
            en arbetsfördelning som innebär att SJ
          </note>
          <note>
            utifrån affärsmässiga utgångspunkter planerar sin verksamhet
            på stomjärnvägarna och i förekommande fall på länsjärnvägarna.
            Jag vet inte hur Stina Gustavsson tänker sig att vi från regeringens
            sida skulle gå in och bryta upp arbetsfördelningen och detaljstyra
            hur SJ skall planera sin tågverksamhet.
          </note>
          <note type="speaker">
            Anf. 116 STINA GUSTAVSSON (c):
          </note>
          <note>
            Fru talman! Det kan naturligtvis vara lätt att ställa den följdfrågan
            till mig. Regeringen bör väl ändå ha något att säga till om. Om
            inte annat bör man föra diskussioner med berörda instanser. Det
            förutsätter jag att man gör med SJ. I det ärendet vi nu diskuterar
            borde man, tycker jag, från SJs sida vara beredd att lyssna på
            regeringen om regeringen har någon uppfattning i frågan.
          </note>
          <note>
            Kommunikationsministern delar väl ändå inte SJs bedömning? Den
            går i stort sett ut på att trafikera triangeln Stockholm--Göteborg--Malmö,
            möjligen med en linje till Norrland. Det tycks inte vara så noga
            med resten av Sverige. Det flyter ändå in skattemedel från dessa
            områden, och i rimlighetens namn borde det komma något tillbaka.
          </note>
          <note>
            Anf. 17 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Fru talman! Jag uppskattar att Stina Gustavsson tycker att regeringen
            bör ha något att säga till om.
          </note>
          <note>
            Det har vi förvisso. Men vi respekterar den arbetsfördelning
            som är uppgjord och som är sanktionerad av riksdagen, dvs. det
            mandat som SJ
          </note>
          <note>
            har att bedriva tågtrafik inom de ekonomiska ramar som SJ anser
            vara rimliga.
          </note>
          <note>
            Det ankommer sedan på staten via transportrådet att köpa trafik
            som inte är lönsam. I det fallet har inte något sådant köp föreslagits,
            vare sig av SJ eller av transportrådet såvitt jag förstår. Riksdagen
            har att behandla frågan om medel för sådana köp, och det hänvisade
            jag till i svaret på frågan. Jag avvaktar riksdagens beslut när
            det gäller den delen av frågekomplexet.
          </note>
          <note type="speaker">
            Anf. 118 STINA GUSTAVSSON (c):
          </note>
          <note>
            Fru talman! Berörda kommuner kräver att en heltäckande och genomlysande
            analys av ärendet görs innan eventuella förändringar genomförs
            och att SJ under tiden trafikerar västkustbanan,
          </note>
          <note>
            Halmstad och Malmö via Hässleholm i oförändrad omfattning. Jag
            tycker att det är en rimlig begäran, som även kommunikationsministern
            kunde instämma tills alla papper kommer på bordet.
          </note>
          <note>
            Hänsyn måste också tas både till miljö och till de tidsaspekter
            som uppkommer när man överväger att övergå till buss.
          </note>
          <note>
            Jag erinrar mig att kommunikationsministern här i kammaren vid
            tidigare tillfällen har försvarat sovvagnstrafiken på Norrland
            när den frågan har varit uppe till debatt. Jag har ingenting emot
            det.
          </note>
          <note>
            Jag tycker att det är riktigt, och jag tycker att vi skall ha
            den trafiken. Men det måste vara lika riktigt att göra samma utfästelser
            för en geografiskt begränsad region med stor regional betydelse
            som ligger i södra Sverige och som berör drygt 100 000
          </note>
          <note>
            människor.
          </note>
          <note>
            Anf. 119 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Fru talman! Jag får än en gång uttrycka uppskattningen över att
            vi är överens om sovvagnstrafiken i övre Norrland. Den faller
            inom ramen för den upphandling som transportrådet tidigare har
            gjort och som SJ har offererat. Det var mot bakgrund av de rykten
            som kom i svang att den trafiken skulle falla bort och att hela
            övre Norrland i stort sett skulle bli utan persontrafik som det
            var nödvändigt att göra ett förtydligande på den punkten. Det
            var innan regeringen hade lagt den proposition som nu behandlas
            i riksdagen. Nu finns förslagen i alla delarna i riksdagen, och
            det är sedan trafikutskottet och kammaren som får ta ställning
            till förslagen.
          </note>
          <note type="speaker">
            Anf. 120 STINA GUSTAVSSON (c):
          </note>
          <note>
            Fru talman! Faktum kvarstår ändå att det är SJ som har gått ut
            till kommunerna med den nya planen.
          </note>
          <note>
            Överläggningen var härmed avslutad.
          </note>
          <note>
            25 § Svar på fråga 1990/91:401 om utbyte av utländska körkort
            mot svenska
          </note>
          <note>
            Anf. 121 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Fru talman! Lola Björkquist har frågat mig om och i så fall när
            regeringen kommer med förslag om nya föreskrifter rörande utbyte
            av utländska körkort.
          </note>
          <note>
            Utredningen Körkort 2000 har, som Lola
          </note>
          <note>
            Björkquist påpekat, presenterat ett förslag till ändrade regler
            för utbyte av utländska körkort.
          </note>
          <note>
            Förslaget har remissbehandlats och bereds för närvarande inom
            kommunikationsdepartementet.
          </note>
          <note>
            Jag räknar med att regeringen skall kunna ta ställning i frågan
            under våren.
          </note>
          <note type="speaker">
            Anf. 122 LOLA BJÖRKQUIST (fp):
          </note>
          <note>
            Fru talman! Jag tackar för svaret. Men jag vill bygga på frågan
            litet grand.
          </note>
          <note>
            Vid tidigare frågestunder har kommunikationsministern hänvisat
            till att utredningar har varit på gång. Samma sak har gällt besvarandet
            av motionerna. Nu finns det en utredning som blev färdig i juni
            förra året, och man trodde att ett förslag skulle kunna läggas
            fram i januari 1991.
          </note>
          <note>
            I utredningen föreslår man, precis som tidigare, att i stället
            för att granska om körkorten är äkta eller inte, att vederbörande
            får göra en uppkörning för att visa sin förmåga att köra bil.
            Förslaget innebär att yrkesmänniskor som letar efter eventuella
            förfalskningar kan göra vettigare saker. Det innebär också att
            människor slipper känna sig som brottslingar. Om jag har läst
            tidigare utredningar rätt behöver detta inte kosta mer än vad
            det kostar nu, tvärtom kanske det skulle gå att tjäna på att ändra
            på detta.
          </note>
          <note>
            På statens kriminaltekniska laboratorium i
          </note>
          <note>
            Linköping dignar man under allt detta arbete.
          </note>
          <note>
            Ärendemängden har rusat i höjden från att 1986--
          </note>
          <note>
            1987 ha omfattat ungefär 200 till ungefär 1 000 år
          </note>
          <note>
            1988--1990.
          </note>
          <note>
            Jag är medveten om att detta inte är så enkelt. Men nu har denna
            fråga utretts så förfärligt länge. Finns det någon risk när regeringen
            har övervägt frågan att man inte kommer fram till något förslag?
          </note>
          <note>
            Anf. 123 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Fru talman! Körkortsutredningen har arbetat fram detta förslag
            föredömligt snabbt. Men det måste ske en remissbehandling, och
            det måste ske överläggningar med de andra nordiska länderna i
            en sådan fråga som så intimt berör grannländerna.
          </note>
          <note>
            En del beredningsarbete återstår nu i departementet.
          </note>
          <note>
            Men jag vill understryka att jag är angelägen att vi skall komma
            fram till ett beslut så snart som möjligt. Jag kan försäkra att
            vi påskyndar arbetet i departementet bl.a. mot bakgrund av det
            som Lola
          </note>
          <note>
            Björkquist påtalat, nämligen den arbetsbelastning som existerar
            på kriminaltekniska laboratoriet och på länsstyrelserna. Därför
            är det angeläget att vi snabbt kommer fram till ett ställningstagande.
            Jag räknar med att det skall kunna ske inom den närmaste tiden.
          </note>
          <note type="speaker">
            Anf. 124 LOLA BJÖRKQUIST (fp):
          </note>
          <note>
            Fru talman! Jag tolkar detta så, att det kommer ett förslag och
            att det förslaget går i riktning mot vad utredningarna har föreslagit.
          </note>
          <note>
            Anf. 125 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Fru talman! Jag skall inte i detalj föregripa förslaget och det
            ställningstagande vi kommer att göra. Men jag vill betona att
            jag är angelägen om ett beslut så att vi kan hitta en rationell
            lösning.
          </note>
          <note>
            Dagens tillstånd är inte tillfredsställande.
          </note>
          <note type="speaker">
            Anf. 126 LOLA BJÖRKQUIST (fp):
          </note>
          <note>
            Fru talman! Om det inte kommer ett snabbt beslut och om det inte
            innebär att man på statens kriminaltekniska laboratorium slipper
            att arbeta med dessa saker, måste regeringen se till att det tillförs
            mer medel. Det finns inte folk som kan arbeta med detta, och man
            ligger mycket efter.
          </note>
          <note>
            Jag tolkar detta så, att statsrådet kommer att lägga fram ett
            förslag som går i riktning mot vad utredningarna har föreslagit
            och att nyanställningar inte skall behöva övervägas.
          </note>
          <note>
            Överläggningen var härmed avslutad.
          </note>
          <note>
            26 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1990/91:Sk46--Sk49 till skatteutskottet
          </note>
          <note>
            27 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1990/91:92 Ny bostadsrättslag m.m.
          </note>
          <note>
            Förslag
          </note>
          <note>
            1990/91:14 Fullmäktiges i riksbanken förslag angående tioöresmyntet
          </note>
          <note>
            28 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 12 februari
          </note>
          <note type="speaker">
            1990/91:146 av Anna Horn af Rantzien (mp) till statsrådet Maj-Lis
            Lööw om amerikanska desertörer:
          </note>
          <note>
            Jag har fått en förfrågan om Sverige kan ta emot amerikanska
            desertörer från Tyskland. Skälet för deras strävan efter att komma
            till Sverige är att de inte vill bli kommenderade till Gulfkriget.
          </note>
          <note>
            Enligt utlänningslagen finns ju en möjlighet att medge asyl för
            krigsvägrare.
          </note>
          <note>
            Å andra sidan togs hösten 1989 en regel om begränsad asylrätt,
            som säger att man inte längre avser att ta emot de facto-flyktingar
            eller krigsvägrare. Ingen lagändring har dock skett, varför det
            är angeläget att kunna lämna besked till min frågeställare.
          </note>
          <note>
            1. Är en undantagsregel annat än tillfälligt överordnad en lagfäst
            bestämmelse?
          </note>
          <note>
            2. Hur länge avses undantagsregeln gälla?
          </note>
          <note>
            29 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 12 februari
          </note>
          <note>
            1990/91:406 av Ann-Cathrine Haglund (m) till statsrådet Göran
            Persson om framtida skolledares kompetens:
          </note>
          <note>
            I den omstrukturering av skolan och barnomsorgen som nu pågår
            förekommer det att förskollärare anställs som rektorer.
          </note>
          <note>
            Vi har varnat för en utveckling som leder till att skolans roll
            som kunskapsförmedlare inte längre ses som det primära.
          </note>
          <note>
            I skolans ledning skall enligt vår mening finnas personer som
            med kraft kan medverka till att eleverna får goda kunskaper och
            färdigheter. För detta krävs att skolan arbetar med den klara
            struktur som erhålls av en undervisning baserad på skolans ämnen.
            Såväl lärare som skolledning måste ha en god ämneskompetens för
            att verksamheten i skolan skall ha hög kvalitet.
          </note>
          <note>
            Härav följer att även skolans ledning skall ha en gedigen ämneskompetens
            och erfarenhet av undervisning.
          </note>
          <note>
            Med anledning av det anförda vill jag fråga skolmininstern:
          </note>
          <note>
            Vilka åtgärder är statsrådet berett att vidta för att garantera
            att skolledare i framtiden har nödvändiga kunskaper och erfarenheter
            av arbetet i skolan?
          </note>
          <note>
            30 § Kammaren åtskildes kl. 18.39.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m.
          </note>
          <note>
            ajourneringen kl. 16.19 och
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
