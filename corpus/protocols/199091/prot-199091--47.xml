<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--47</head>
          <docDate when="1991-01-10 00:00:00">1991-01-10 00:00:00</docDate>
        </div>
      </front>
      <body>
        <div>
          <note>
            Välkomstord
          </note>
          <note type="speaker">
            Anf. 1 TALMANNEN:
          </note>
          <note>
            Jag hälsar er, de tre vice talmännen, kammarsekreteraren och
            riksdagens personal välkomna tillbaka till det fortsatta riksdagsarbetet
            under detta riksmöte.
          </note>
          <note>
            Innan vi övergår till dagens sakärende vill jag säga ett par
            ord om två allvarliga orosmoln på det utrikespolitiska området.
          </note>
          <note>
            Vi beklagar med djup oro, men också med stor fruktan, gårdagens
            resultatlösa samtal i Genève. Vi ställer nu våra förhoppningar
            till alla de fredsansträngningar som kommer att göras de närmaste
            dagarna, främst av FNs generalsekreterare Pérez de Cuellar. Vi
            hoppas alla att det skall vara möjligt att undvika ett förödande
            krig.
          </note>
          <note>
            Vi hoppas också att samtal och förhandlingar skall gå före användande
            av våld och militära aggressioner i Balticum, vars utveckling
            vi alla följer med en blandning av oro och hopp.
          </note>
          <note>
            1 § Anmälan om återtagande av plats i riksdagen
          </note>
          <note>
            Talmannen meddelade att Ingela Mårtensson (fp)
          </note>
          <note>
            den 27 december 1990 samt Hugo Bergdahl (fp) och
          </note>
          <note>
            Jan Strömdahl (v) den 1 januari 1991 återtagit sina platser i
            riksdagen, varigenom tjänstgöringen som ersättare upphört för
            Lars Härneman, Mariana
          </note>
          <note>
            Wallin och Eva Zetterberg.
          </note>
          <note>
            2 § Avsägelser
          </note>
          <note>
            Talmannen meddelade
          </note>
          <note>
            dels att Bo Toresson (s) anhållit om att fr.o.m. den
          </note>
          <note>
            1 januari 1991 bli entledigad från uppdraget som ledamot av riksdagen,
          </note>
          <note>
            dels att organisationssekreterare Lars Pettersson avsagt sig
            uppdraget som suppleant i valprövningsnämnden.
          </note>
          <note>
            Dessa framställningar bifölls av kammaren.
          </note>
          <note>
            3 § Överlämnande av kommittéberättelsen
          </note>
          <note>
            Anf. 2 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Jag ber att till riksdagen få överlämna
          </note>
          <note>
            1991 års kommittéberättelse.
          </note>
          <note>
            Justitieministern avlämnade regeringens skrivelse
          </note>
          <note>
            1990/91:103 med redogörelse för verksamheten inom de kommittéer
            som hade tillsatts efter beslut av regeringen.
          </note>
          <note>
            Kommittéberättelsen bordlades.
          </note>
          <note>
            4 § Överlämnande av budgetpropositionen
          </note>
          <note>
            Anf. 3 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Jag ber att få överlämna regeringens förslag till
            statsbudget för nästa budgetår.
          </note>
          <note>
            Finansministern överlämnade regeringens proposition 1990/91:100
            med förslag till statsbudget för budgetåret 1991/92.
          </note>
          <note type="speaker">
            Anf. 4 TALMANNEN:
          </note>
          <note>
            Statens budget är den fråga som riksdagen lägger ned mest arbete
            på under våren. För budgetåret
          </note>
          <note>
            1990/91 inleds nu detta arbete genom det budgetförslag som regeringen
            alldeles nyss har överlämnat till riksdagen.
          </note>
          <note>
            Finansministern kommer nu att lämna kammarens ledamöter information
            om budgeten. Därefter får oppositionens företrädare komma till
            tals.
          </note>
          <note type="speaker">
            Anf. 5 ALLAN LARSSON (s):
          </note>
          <note>
            Herr talman! Den politik vi lägger fram i årets finansplan och
            budget är en kärv men ansvarsfull politik. Det är en politik för
            att skapa bättre tider.
          </note>
          <note>
            Ute i världen mattas den ekonomiska konjunkturen av. Hos några
            av våra viktigaste handelspartner, bl.a. Storbritannien och USA,
            har nedgången varit snabb.
          </note>
          <note>
            Samtidigt är risken för ett krig i Mellanöstern akut.
          </note>
          <note>
            Ett krig skulle få förödande effekter, mänskligt och materiellt.
            Det skulle dessutom få ekonomiska effekter över hela världen.
            Oljepriserna skulle drivas upp och därmed också räntorna.
          </note>
          <note>
            Utvecklingen i Sovjet innebär en annan mycket osäker faktor med
            effekter på världsekonomin och på den politiska situationen i
            vårt eget närområde.
          </note>
          <note>
            Detta är -- i största korthet -- den internationella bakgrund
            mot vilken vi nu skall lägga fast vår ekonomiska politik. Den
            svenska ekonomin har allvarliga problem och dessa är väl kända.
          </note>
          <note>
            Inflationen är för hög, tillväxten har försvagats och affärerna
            med utlandet visar underskott.
          </note>
          <note>
            Problemen beror på en snabb kostnadsökning.
          </note>
          <note>
            Men det skall också sägas att den svenska ekonomin har många
            starka sidor.
          </note>
          <note>
            Vårt näringsliv är väl utbyggt och har en betydande styrka. Statens
            finanser är sunda. Sysselsättningen är hög och arbetslösheten
            är låg. Välfärden är hög och inkomsterna är jämnare fördelade
            än i andra länder.
          </note>
          <note>
            Regeringens förslag till ekonomisk politik tar fasta på de starka
            sidorna. Det är inriktat på att fullfölja stabiliseringspolitiken
            och komma till rätta med de akuta problemen.
          </note>
          <note>
            Det är en kärv politik, men en väg ut ur kostnadskrisen -- en
            politik för bättre tider.
          </note>
          <note>
            Målen för politiken ligger fast: full sysselsättning, ekonomisk
            tillväxt, stabila priser, rättvis fördelning, regional balans
            och en god miljö.
          </note>
          <note>
            Strategin för den ekonomiska politiken under de kommande åren
            kan sammanfattas på följande sätt.
          </note>
          <note>
            Den första uppgiften är att se till att Sverige aktivt och framgångsrikt
            kan medverka i den internationella integrationen.
          </note>
          <note>
            Den andra uppgiften är att bromsa kostnadsutvecklingen och stärka
            konkurrenskraften för att därmed hävda sysselsättningen och välfärden.
          </note>
          <note>
            Den tredje uppgiften är att återvinna tillväxten genom att kraftfullt
            satsa på investeringar för framtiden, både i näringsliv och i
            infrastruktur, men också i yrkeskunnande och kompetens.
          </note>
          <note>
            Den fjärde uppgiften är att skapa en starkare bas för välfärdspolitiken
            genom att konsekvent tillämpa arbetslinjen och att förbättra arbetslivets
            villkor.
          </note>
          <note>
            Den femte uppgiften är att lägga grunden för en uthållig tillväxt
            genom att skapa en bättre balans mellan ekonomi och miljö.
          </note>
          <note>
            Jag skall nu presentera de viktigaste åtgärderna på varje område.
          </note>
          <note>
            En huvuduppgift i den ekonomiska politiken är att
          </note>
          <note>
            Sverige aktivt och framgånsrikt skall medverka i den allt starkare
            internationaliseringen. Detta är
          </note>
          <note>
            90-talets stora politiska utmaning.
          </note>
          <note>
            Vi skall göra detta utifrån en styrkeposition med en stark industri,
            väl investerad och finansiellt stabil, med en samhällsorganisation
            som är väl skickad att erbjuda trygghet i förändringen, med en
            egen politisk identitet som vi skall hävda i det nya öppnare Europa,
            ett Europa som också skall vara öppet utåt.
          </note>
          <note>
            I förhandlingarna med EG om ett EES-avtal har vi nu nått långt.
            Ett avtal bör kunna vara klart före sommaren. Parallellt med detta
            inleder vi förberedelserna för en ansökan om medlemskap i
          </note>
          <note>
            EG.
          </note>
          <note>
            För den ekonomiska politiken innebär detta att målen för valutapolitiken
            ligger fast. Det innebär vidare att förutsättningarna för investeringar,
            produktion och sysselsättning i Sverige kommer att förbättras.
          </note>
          <note>
            Sveriges internationella orientering är också baserad på solidaritet.
            Biståndet ökar med 871 milj.
          </note>
          <note>
            kr. till 13,9 miljarder kronor. Vi upprätthåller därmed enprocentsmålet.
          </note>
          <note>
            Den andra huvudlinjen i den ekonomiska politiken är att bekämpa
            inflationen, därför att den är det allvarligaste hotet mot sysselsättningen
            och mot en rättvis fördelning.
          </note>
          <note>
            Förslaget till statsbudget för nästa år är utformat med hänsyn
            till detta.
          </note>
          <note>
            Budgeten visar balans mellan utgifter och inkomster. Omfattande
            omprövningar av utgifter har skett för att bereda plats för att
            tillgodose de mest angelägna behoven. Tillväxten i statsutgifterna
            har reducerats från mer än 10 % i år till mindre än 4 % nästa
            år. Budgeten innehåller inga förslag till nya skattehöjningar.
          </note>
          <note>
            För kommunernas del gäller skattestopp för 1991
          </note>
          <note>
            och 1992. De måste anpassa sin tillväxt efter de allmänna ekonomiska
            förutsättningarna. Det innebär att de inte heller skall planera
            för skattehöjningar efter 1992. Om detta är vi överens med Kommunförbundet
            och Landstingsförbundet.
          </note>
          <note>
            Det innebär att skatternas andel av den samlade produktionen
            minskar från 56,5 till 55,5 % under
          </note>
          <note>
            1991.
          </note>
          <note>
            När det gäller lönerna är villkoren givna genom förslaget till
            stabiliseringsavtal. Det behövs en nationell samling kring detta
            avtal för att vi skall kunna återvinna styrkan i vår ekonomi.
            I annat fall hotar en omfattande arbetslöshet och en fortsatt
            hög inflation.
          </note>
          <note>
            Utan ett stabiliseringsavtal skulle ytterligare 50 000
          </note>
          <note>
            arbetstillfällen komma att försvinna under de närmaste två åren,
            främst i industrin, och arbetslösheten skulle komma att öka med
            minst lika mycket. Det skulle i första hand drabba arbetare och
            tjänstemän inom industrin och ungdomar som inte kommer in i arbete.
          </note>
          <note>
            En stor majoritet av löntagarnas organisationer och samtliga
            arbetsgivare har accepterat förslaget till avtal. Därigenom har
            en ny och realistisk norm för lönebildningen etablerats. Ett mindre
            antal organisationer har avvisat förslaget. Regeringen har dragit
            slutsatsen att någon allmän lönelag inte skall aktualiseras. På
            de områden där parterna är överens bör de vanliga reglerna gälla
            och arbetet med att teckna avtal drivas vidare enligt tidsplanen.
          </note>
          <note>
            De som har svarat ja har i många fall ställt som villkor att
            avtalet skall gälla över hela arbetsmarknaden. Regeringen är därför
            beredd att söka medverka till detta och säkerställa en nedväxling
            från inflationslöner till reallöner.
          </note>
          <note>
            Regeringen kommer därför att inbjuda till politiska överläggningar
            i denna fråga och de frågor av ekonomisk natur som aktualiseras
            med anledning av utvecklingen i Mellanöstern.
          </note>
          <note>
            Priserna måste hållas nere. En aktiv prispolitik är ett viktigt
            komplement till stabiliseringsavtalet. De främsta inslagen i en
            sådan är åtgärder för att avreglera olika marknader och öka konkurrensen
            mellan företagen.
          </note>
          <note>
            I samband med arbetet på ett stabiliseringsavtal har handeln
            engagerats för att fungera som prisbroms mot olika leverantörer.
            Dessa insatser har redan börjat ge effekt.
          </note>
          <note>
            En neddragning av gränsskyddet för jordbruksprodukter är avgörande
            för möjligheterna att sänka matpriserna. Regeringen förbereder
            därför en sänkning av gränsskyddet och kommer under våren att
            presenterna förslag om detta.
          </note>
          <note>
            Den tredje huvuduppgiften är att få i gång tillväxten genom att
            främja produktivitet, sparande och investeringar både i näringsliv
            och i den offentliga sektorn. Men framtidssatsningar behövs också
            i form av investeringar i människor, i form av yrkesutbildning,
            i kompetenshöjning, i högre utbildning. Därför kommer vi att lägga
            fram förslag om att bygga ut gymnasieskolans yrkesinriktade linjer
            och ge alla elever en treårig utbildning.
          </note>
          <note>
            Till det kommer en stor satsning på arbetsmarknadsutbildning,
            som redan nu ger AMS
          </note>
          <note>
            möjlighet att utöka utbildningen med ca 19 000
          </note>
          <note>
            platser. Det är den mest kraftfulla satsning som någonsin gjorts
            på arbetsmarknadsutbildningen sedan den byggdes upp. Detta innebär
            en rejäl insats för att lösa dagens problem men också för att
            möta morgondagens krav på yrkeskunnande.
          </note>
          <note>
            Som en tredje viktig del av framtidssatsningarna vill vi ge fler
            möjlighet till högre utbildning. En ytterligare utökning av examina
            och utbildningsplatser inom högskolan skall uppnås genom att högskolans
            samlade resurser utnyttjas bättre.
          </note>
          <note>
            Investeringarna i näringslivet har legat på en hög nivå under
            de senaste åren. Det är angeläget med en fortsatt utbyggnad. Därför
            kommer regeringen att besluta att frisläppa investeringsfonderna
            och de allmänna investeringsreserverna, dvs.
          </note>
          <note>
            småföretagens motsvarighet till investeringsfonderna. I dessa
            fonder och reserver finns i dag 18--20 miljarder kronor avsatta,
            som nu frigörs för framtidsinriktade investeringar.
          </note>
          <note>
            För att stimulera utländska investeringar i Sverige bör reglerna
            för utlänningars köp av svenska företag ändras. Ett förslag om
            detta bör kunna läggas fram under våren.
          </note>
          <note>
            Sverige behöver också rusta upp infrastrukturen, våra kollektiva
            transporter, våra järnvägar och vägar. Det behövs för miljöns
            skull, för framkomlighetens skull och för att svenska varor och
            tjänster skall kunna exporteras framgångsrikt till den stora europeiska
            marknaden.
          </note>
          <note>
            Under det innevarande och det kommande budgetåret avsätts 10
            miljarder kronor för detta ändamål. Vi planerar att avsätta ytterligare
            minst
          </note>
          <note>
            10 miljarder kronor under 1990-talet för att göra det möjligt
            att snabbt komma i gång med ett antal stora, långsiktiga investeringar.
          </note>
          <note>
            Sammanlagt kommer vi att satsa minst 20 miljarder kronor utöver
            medel på ordinarie anslag. Inom den ramen är regeringen beredd
            att avdela 5,5 miljarder kronor i de tre storstadsregionerna för
            en bättre, mer miljövänlig trafik.
          </note>
          <note>
            Genom dessa omfattande satsningar på yrkesutbildning och högre
            utbildning, på investeringar i näringsliv och transporter, vill
            vi samla nationens krafter kring ett program för att modernisera
            Sverige och skapa nya utvecklingsmöjligheter och en ny framtidstro.
            I
          </note>
          <note>
            dessa frågor återkommer regeringen i en särskild näringspolitisk
            proposition under våren.
          </note>
          <note>
            Ökade investeringar förutsätter ett ökat sparande.
          </note>
          <note>
            Skattereformen ger i sig en god stimulans till sparande. Därutöver
            bör det obligatoriska sparandet snarast omvandlas till hushållssparande.
          </note>
          <note>
            I den pågående översynen av pensionssystemet bör en utgångspunkt
            vara behovet av högre långsiktigt sparande.
          </note>
          <note>
            Den fjärde stora uppgiften är att skapa en starkare ekonomisk
            grund för välfärd och trygghet.
          </note>
          <note>
            En mycket stor del av statens utgifter gäller välfärden i vid
            mening: vård, omsorg och utbildning, men framför allt pensioner,
            barnbidrag samt försäkringar vid arbetslöshet och sjukdom.
          </note>
          <note>
            För det kommande budgetåret har vi satt av pengar för den andra
            etappen i barnbidragshöjningen. Vi fortsätter att bygga ut barnomsorgen.
            Vi har skapat utrymme för den priskompensation som pensionärerna
            har fått från den 1 januari i år och den som vi räknar med att
            ge den 1 januari 1992. Vi satsar också nya pengar på en förstärkning
            av äldreomsorgen.
          </note>
          <note>
            Men det är viktigt att slå fast att det bara är genom arbetet
            som vi kan skapa de resurser som behövs för en välfärd som omfattar
            alla, men som ger mest åt dem som bäst behöver den. Det är detta
            som ligger till grund för den aktiva arbetsmarknadspolitiken.
            Samma princip, arbetslinjen, måste vägleda utformningen av välfärdspolitiken
            i övrigt. Det är arbete, hälsa och ett aktivt liv som vi syftar
            till, och därför måste aktiva åtgärder som omsorg, vård och rehabilitering
            komma i första hand.
          </note>
          <note>
            Vi gör nu en kraftfull och samordnad insats för en bättre rehabilitering.
            Det sker genom insatser för att undanröja farliga arbeten, förbättra
            arbetsmiljön och skapa det goda arbetet. Det sker vidare genom
            resurser till rehabilitering och genom förändringar i försäkringssystemet
            med den nya rehabiliteringsersättningen. Under vårriksdagen skall
            vi lägga fram förslag som är baserade bl.a. på arbetsmiljökommissionens
            resultat.
          </note>
          <note>
            Den femte uppgiften är att åstadkomma en uthållig tillväxt, en
            tillväxt som är i samklang med miljö och naturresurser, en långsiktig
            omställning av vår produktion och vår konsumtion.
          </note>
          <note>
            Insatserna för en bättre kollektivtrafik är en viktig del av
            denna omställning, liksom åtgärder för en bättre energihushållning.
          </note>
          <note>
            Ytterligare konkreta förslag läggs fram i den miljöpolitiska
            proposition som kommer i februari.
          </note>
          <note>
            Detta är regeringens besked om hur vi vill lägga upp den ekonomiska
            politiken under de kommande åren. Det är en politik som är präglad
            av allvaret i den ekonomiska situationen, nationellt och internationellt.
          </note>
          <note>
            I budgetförslaget är inkomsterna beräknade till
          </note>
          <note>
            454,9 miljarder kronor. Utgifterna är 394,5
          </note>
          <note>
            miljarder kronor. Till detta kommer utgifter för statsskuldsräntor
            med 61 miljarder kronor. Det innebär balans mellan utgifter och
            inkomster.
          </note>
          <note>
            Vi har klarat en balanserad budget trots en mycket besvärlig
            statsfinansiell situation -- och utan skattehöjningar.
          </note>
          <note>
            Vi har genomfört en noggrann prövning av alla offentliga utgifter,
            med omprövningar på många områden och satsningar på några få,
            för medborgarna och samhällsekonomin viktiga områden: tillväxt,
            sysselsättning, utbildning och forskning samt miljö.
          </note>
          <note>
            Vi redovisar nu de omfattande besparingar som arbetades fram
            i höstas. Utöver vad som presenterades i skrivelsen till riksdagen
            finns nu ytterligare besparingar. Det gäller bl.a.
          </note>
          <note>
            bostadspolitiken, där utgifterna sänks med drygt
          </note>
          <note>
            3,5 miljarder kronor. Det gäller vidare kostnaderna för flyktingmottagandet
            som kan sänkas med 1,7
          </note>
          <note>
            miljarder kronor som en följd av en ny och bättre organisation.
            Sammanlagt har budgeten förstärkts med ca 30 miljarder kronor,
            främst genom besparingar men också genom krav på bättre affärsmässighet
            i de statliga affärsverken.
          </note>
          <note>
            När det gäller den statliga förvaltningen läggs förslag fram
            om besparingar bl.a. inom vägverket, fiskeri- och lantbruksadministrationen,
            försvaret och transportsektorn.
          </note>
          <note>
            Ett utförligt program för att göra statsförvaltningen, inkl.
            regeringskansliet, effektivare kommer att läggas fram för riksdagen
            till våren. Den statliga administrationen bör kunna bantas med
            10 % under en treårsperiod.
          </note>
          <note>
            Budgeten innebär en svångrem för staten, men det innebär att
            vi kan skapa svängrum för produktion och investeringar -- det
            som skall ge oss nya resurser under kommande år.
          </note>
          <note>
            När det gäller den allmänna ekonomiska utvecklingen befinner
            vi oss nu i ett allvarligt skede, med en stor internationell osäkerhet.
            Alla prognoser måste därför omges med fler reservationer än normalt.
          </note>
          <note>
            Med nu kända förhållanden kan vi dock se en vändpunkt för den
            svenska ekonomin till bättre tider:
          </note>
          <note>
            -- Vi står nära en vändpunkt när det gäller inflationen. Från
            mars till december i år stannar prisstegringarna på 3 %, och under
            loppet av 1992
          </note>
          <note>
            kan prishöjningarna komma att stanna vid 2,5 %.
          </note>
          <note>
            Det innebär en radikal nedväxling av inflationstakten.
          </note>
          <note>
            -- Vi kan därmed se vändpunkten när det gäller vår internationella
            konkurrenskraft. Under 1992 kan vi återvinna förlorad terräng.
          </note>
          <note>
            -- Industriproduktionen når en vändpunkt under loppet av året.
            Nästa år blir ett återhämtningens år.
          </note>
          <note>
            -- Investeringarna i näringslivet blir i år av ungefär samma
            omfattning som 1989 och 1990 och börjar öka igen nästa år. Frisläppet
            av investeringsfonderna bör ge en god skjuts åt förnyelsen.
          </note>
          <note>
            -- Reallönerna efter skatt förbättras under 1991
          </note>
          <note>
            med 2 % för löntagarna i genomsnitt och ökar ytterligare under
            nästa år.
          </note>
          <note>
            -- Hushållens sparande, som varit negativt under några år, är
            positivt i år och förbättras nästa år.
          </note>
          <note>
            Skattereformen stimulerar sparandet.
          </note>
          <note>
            -- På arbetsmarknaden har vi kommit in i ett skede med en mycket
            svagare efterfrågan och med en stor risk för ökad arbetslöshet.
            Men nedväxlingen av inflationen och en återställd konkurrenskraft
            gör det möjligt att nu lägga grunden för en ny period av framsteg
            i näringslivet.
          </note>
          <note>
            Vi skall klara omställningen genom en mycket aktiv arbetsmarknadspolitik
            inriktad på att höja kompetensen i arbetslivet och på att göra
            särskilt stora insatser för dem som för tillfället saknar ett
            arbete. Detta skall göras för att klara dagens problem, men framför
            allt för att möta morgondagens behov av kompetens och yrkeskunnande.
          </note>
          <note>
            Herr talman! Det är min uppfattning att vi i Sverige har goda
            förutsättningar att lösa våra ekonomiska problem. Vi har redan
            vidtagit en rad åtgärder som kommer att ge effekt under detta
            och nästa år.
          </note>
          <note>
            Den politik som vi nu lägger fram är en kärv men ansvarsfull
            politik. Det är en politik som skall skapa ny framtidstro och
            bättre tider. Vi inbjuder till samverkan kring denna politik här
            i riksdagen.
          </note>
          <note type="speaker">
            Anf. 6 CARL BILDT (m):
          </note>
          <note>
            Herr talman! För ett år sedan hade vi här i kammaren anledning
            och möjlighet att kommentera Kjell-Olof Feldts sista budget. I
            dag har vi möjlighet att kommentera Allan Larssons första.
          </note>
          <note>
            För ungefär ett år sedan sade Kjell-Olof Feldt att om det inte
            blir ett snabbt stopp på kostnadsutvecklingen står Sverige inför
            vad han kallade arbetslöshetens stålbad. Jag var då, som ni kanske
            erinrar er, mycket kritisk mot en svag budget och en svag ekonomisk
            politik. Jag varnade för ett år av kriser och av allt sämre konjunkturer.
          </note>
          <note>
            I dag har vi facit till det år som har gått. Efter 1980-
          </note>
          <note>
            talets misslyckande blev även år 1990 ett förlorat år när det
            gällde att få lönekostnadsutvecklingen under kontroll. Den blev
            faktiskt ännu mera bekymmersam 1990 än vad den varit tidigare.
            De chocksiffror för vårt samlade underskott gentemot utlandet
            som jag varnade för i fjolårets debatt har sedan dess blivit ännu
            värre. Tillväxten har blivit ännu svagare än vad det då fanns
            anledning att vänta sig. Den dystra sanningen är att siffrorna
            för
          </note>
          <note>
            Sveriges ekonomi har försämrats på varje punkt under det senaste
            året. Sverige har gått och fortsätter att gå mot sämre tider.
          </note>
          <note>
            Jag har redan pekat på underskottet i bytesbalansen. Regeringen
            talar om 33 miljarder år
          </note>
          <note>
            1990, 50 miljarder år 1991 och 60 miljarder år 1992.
          </note>
          <note>
            Det är en optimistisk revidering av konjunkturinstitutets prognoser.
            Det innebär större underskott gentemot omvärlden än vad
          </note>
          <note>
            Sverige någonsin tidigare har haft i modern tid.
          </note>
          <note>
            Det finns anledning att peka på utvecklingen i vad gäller investeringar.
            Svenska företags investeringar i Sverige minskar kraftigt, medan
            de ökar kraftigt i andra länder. Vi ser hur svenska investeringar
            flyr
          </note>
          <note>
            Sverige och utländska skyr Sverige.
          </note>
          <note>
            Så ser bilden ut. När finansministern i sin presentation säger
            att näringslivets investeringar i år kommer att ligga på ungefär
            samma nivå som
          </note>
          <note>
            1990 och 1989 är det helt enkelt fel. Det framgår av nationalbudgeten.
          </note>
          <note>
            Räntorna har stigit. De ligger i dag i Sverige på en nivå som
            är klart högre än nivån i de flesta andra länder i Europa. Vi
            vet alla att höga räntor drabbar hårt. Det innebär att boendekostnader,
            som i alla fall ökar till följd av skattehöjningar, skjuter i
            höjden ännu kraftigare. Det innebär att investeringarna och nysatsningarna,
            som vi redan från början hade problem med, dämpas ännu mera.
          </note>
          <note>
            Priserna stiger som bekant mycket snabbt nu. Det handlar just
            nu om en ren prischock. Under de närmaste månaderna kommer vi
            att se att priserna ökar med en årstakt på 12, 13 %. Det innebär
            för många att de välkomna marginalskattesänkningarna delvis eller
            helt äts upp. Man kan t.o.m. gå back. Det gäller framför allt
            de grupper, t.ex. pensionärer, med låga inkomster som inte får
            så stor utdelning av de mycket angelägna marginalskattesänkningarna.
            På samma sätt som det borde vara en självklarhet att man skall
            kunna leva på sin lön utan att tvingas söka bidrag, borde det
            vara en självklarhet att man skall kunna leva på sin pension utan
            att behöva söka bidrag. Det är orimligt att genom ökade skatter
            de facto tvinga fram ett ökat bidragsberoende.
          </note>
          <note>
            Nu ser vi också hur den öppna arbetslösheten börjar öka. Antalet
            varsel slår alla rekord. Antalet varsel har aldrig tidigare under
            de senaste decennierna ökat så snabbt som de gör i dag. Varsel
            läggs av företag efter företag i olika delar av vårt land. Alla
            prognoser säger att detta bara är början på de närmaste årens
            utveckling.
          </note>
          <note>
            Därmed fruktar jag att Sverige går mot just det arbetslöshetens
            stålbad som Kjell-Olof Feldt för litet mer än en år sedan talade
            om. Det stålbadet är den direkta, och tyvärr närmast oundvikliga,
            följden av att den så kallade tredje vägens ekonomiska politik
            under 1980-talet och dess fortsättning under förra året misslyckades
            med att få kostnadsutvecklingen i Sverige under kontroll.
          </note>
          <note>
            Vi har rekordhöga priser, rekordhöga räntor, rekordstora underskott
            mot omvärlden och en arbetslöshet som kommer att bli rekordhög.
            Allt detta kommer att drabba individer, familjer och företag under
            de närmaste åren. Det är politikens misslyckande som kommer att
            ge Sverige några svåra år i början av 1990-talet.
          </note>
          <note>
            Jag tillhör dem som är övertygade om att utvecklingen kan vändas
            -- och självfallet också att den måste vändas.
          </note>
          <note>
            Med en politik enligt de riktlinjer som Bengt
          </note>
          <note>
            Westerberg och jag lade fram i slutet av oktober förra året och
            som sedan dess redovisats i gemensamma motioner och reservationer
            av folkpartiet liberalerna och moderata samlingspartiet i denna
            kammare är det möjligt.
          </note>
          <note>
            Där finns ramarna, och där finns riktlinjerna för den ''Europaväg''
            för vår ekonomiska politik som är den enda väg som kan vända den
            nu så bekymmersamma utvecklingen för Sverige. Det handlar om att
            vi så snabbt som möjligt måste ansluta oss till den europeiska
            gemenskapen, att vi målmedvetet måste sänka skattetrycket mot
            europeiska nivåer, att vi klart måste dämpa de offentliga utgiftsökningarna,
            att vi måste få en valfrihetsrevolution i välfärdspolitiken --
          </note>
          <note>
            barnomsorg, sjukvård, äldreomsorg --, att vi måste få en spridning
            av ägande och sparande och att vi också så småningom förhoppningsvis
            skall få en sund och realistisk energipolitik här i landet.
          </note>
          <note>
            Detta är vårt program. Jag noterade med stort intresse att den
            ekonomisk-politiska skrift som centerpartiet redovisade häromdagen
            ansluter sig till detta synsätt. Det välkomnar jag. Det är ett
            betydelsefullt steg.
          </note>
          <note>
            Det skall också sägas att det under det senaste året från regeringens
            sida har tagits vissa steg som ansluter sig till denna inriktning
            av politiken. Jag tänker på beslutet om sjukförsäkringssystemet
            --
          </note>
          <note>
            många år för sent, men i alla fall. Jag tänker på beslutet om
            det kommunala skattestoppet -- många år för sent, men i alla fall.
            Jag tänker på det historiska riksdagsbeslutet den 12 december
            om medlemskap i EG. Det satt långt inne, och det kom under egenartade
            omständigheter, men i alla fall --
          </note>
          <note>
            det var viktigt, och det visar framåt.
          </note>
          <note>
            Till denna lista kan förvisso läggas att det är uppenbart att
            finansministern varit flink med rödpennan i arbetet med denna
            budget. Vi skall under motionsperioden ge honom en del tips om
            hur man kan vara ännu flinkare med rödpennan --
          </note>
          <note>
            få se om han är villig att lyssna till dem.
          </note>
          <note>
            Men regeringen har inte klarat av att ge Sverige en politik som
            med kraft och framtidstro kan vända utvecklingen. Det blir alltid
            för litet och för sent, och det sker alltid med svårmod och tvekan.
          </note>
          <note>
            Därmed förmår man inte heller att bryta den negativa utvecklingen.
          </note>
          <note>
            Detta gäller också det viktiga arbetet med att bryta löne- och
            prisspiralen. Det är misslyckandet där som leder till misslyckanden
            på så många andra områden. Vi behöver -- det inser nog de flesta
            -- ett systemskifte när det gäller lönebildningen i Sverige.
          </note>
          <note>
            Det gamla systemet fungerar helt enkelt inte. De tankar som har
            funnits på att låsa fast det gamla systemet genom en lönelag skulle
            bara göra detta än värre; jag noterar att regeringen nu avvisar
            den vägen.
          </note>
          <note>
            Men samtidigt noterar jag att finansministern, efter det att
            han i olika intervjuer och uttalanden under den del av det senaste
            året då han har varit i ansvarig ställning och med kraft avvisat
            alla typer av statlig inkomstpolitik, har som enda recept i dag
            att inbjuda till politiska överläggningar om hur lönebildningen
            skall hanteras. Politiska överläggningar måste ju innebära förberedelser
            för politiska ingrepp -- och då är vi tillbaka i tankarna på en
            statlig inkomstpolitik! Då är vi tillbaka i just den politik som
            misslyckats förr och som även regeringen och dess företrädare
            under några månader av åtminstone debattmässig klarsyn under förra
            året insåg är en politik som inte kan och inte kommer att lyckas.
          </note>
          <note type="speaker">
            Anf. 7 BENGT WESTERBERG (fp):
          </note>
          <note>
            Herr talman! Låt mig först av allt säga att vi naturligtvis delar
            den oro som talmannen inledningsvis gav uttryck för. I skuggan
            av den mycket oroande utveckling som vi ser i vår omvärld är det
            med blandade känslor som man ger sig in i en debatt om de trots
            allt begränsade problem som vi har i Sverige. Det är ju ändå för
            denna debatt som dagen är avsatt, så låt mig ändå ge några synpunkter
            på regeringens budgetproposition.
          </note>
          <note>
            Den svenska ekonomin präglas av problem, skriver
          </note>
          <note>
            Allan Larsson och regeringen i finansplanen. Det är så sant som
            det är sagt. Sverige förutspås i
          </note>
          <note>
            OECDs senaste översiktsrapport, Economic
          </note>
          <note>
            Outlook, bli det enda land eller möjligen ett av två länder som
            i år kommer att få negativ ekonomisk tillväxt. Det är naturligtvis
            samtidigt ett betyg åt den socialdemokratiska regeringen. Det
            är ju inte av en tillfällighet som det blir så, och det beror
            inte på yttre omständigheter, utan det är en följd av den ekonomiska
            politik som förts i Sverige under mycket lång tid.
          </note>
          <note>
            Visst finns det sådant som är bra -- det framhöll
          </note>
          <note>
            Allan Larsson, och jag är beredd att instämma i det. Men det
            är en klen tröst när det är problemen som präglar ekonomin, något
            som Allan Larsson också framhåller i finansplanen.
          </note>
          <note>
            Socialdemokraterna har helt enkelt misslyckats att utnyttja efterkrigstidens
            hittills längsta högkonjunkturperiod för att lösa de här problemen.
            Problemen är ju inte nya -- det är inga problem som har dykt upp
            under det senaste året eller sedan Irak invaderade Kuwait. Detta
            är problem som Sverige har levt med under hela 1980-
          </note>
          <note>
            talet, som har behandlats i finansplan efter finansplan under
            hela det årtiondet och nu även i inledningen till det nya årtiondet.
          </note>
          <note>
            Problemen omtalas ofta som stabiliseringspolitiska problem. Därmed
            vill man antyda att det är fråga om kortsiktiga problem, som byggts
            upp nu och som snart är över. Men faktum är att inflationen, den
            bristande konkurrenskraften, underskottet i utrikesaffärerna och
            allt det andra som Allan
          </note>
          <note>
            Larsson nämner har blivit strukturproblem i den svenska ekonomin.
            Vi har haft dem under ett årtionde och i vissa fall ännu längre,
            och vi har inte lyckats bli av med problemen.
          </note>
          <note>
            Det centrala stabiliseringspolitiska problemet är inflationen,
            säger Allan Larsson. För att få ned inflationen, fortsätter han,
            måste vi anpassa kostnadsutvecklingen till den som råder i omvärlden
            och till produktivitetsutvecklingen. Det är naturligtvis alldeles
            sant. Men inte heller detta är någon ny insikt, utan det är en
            sanning som har framhållits i alla socialdemokratiska finansplaner
            sedan 1982.
          </note>
          <note>
            Man måste då fråga sig: Varför har det inte blivit någon ändring?
            Varför är situationen densamma nu som den var 1982 och alla år
            sedan dess? Jag tror att det beror på att socialdemokraterna under
            hela den här tiden har gjort en i grunden felaktig analys av lönebildning
            och prisbildning. Man har hela tiden trott att det är arbetsmarknadens
            parter som avgör vilka löneökningar och så småningom vilken inflation
            vi får i Sverige. Den analysen i sin tur har lett till att man
            trott att lösningen på dessa problem har varit överläggningar
            och överenskommelser med parterna. Genom att samla ledarna för
            de stora arbetsmarknadsorganisationerna för diskussioner i Rosenbad
            eller på Haga skulle man kunna fixa de här problemen. Men detta
            är bara halva sanningen. Det är klart att arbetsmarknadens parter
            har ett inflytande över lönebildningen, men det är trots allt
            inte de som bestämmer vilket löneutfall det blir. Detta gäller
            i synnerhet när man har en överhettad ekonomisk situation. Då
            är det arbetsmarknadsläget som avgör vilka löneökningar det blir.
            Detta är regeringens ansvar. Det är regeringens underlåtenhet
            att strama åt ekonomin när överhettningen började bli tydlig år
            1988 --
          </note>
          <note>
            kanske borde man ha gjort det ännu tidigare -- som är orsaken
            till de stora problem som vi nu har och som vi hade haft en chans
            att ta oss ur om politiken hade blivit en annan. Samtidigt vill
            jag understryka att det naturligtvis vore livsfarligt att nu återfalla
            i en expansiv ekonomisk politik för att lösa de annalkande konjunkturproblem
            som vi nu ser allt tydligare. Den insikten finns i finansplanen
            -- det skall vi heller inte blunda för. Det sägs tydligt att man
            inte kan möta den ökande arbetslösheten med generella efterfrågestimulanser.
            Man ser också dämpningen i ekonomin som en möjlighet att nu få
            en lugnare löneökning under 1991 och 1992.
          </note>
          <note>
            Det finns också andra förutsättningar som är viktiga för lönebildningen.
            Skattereformen kommer att skapa bättre förutsättningar för lönebildningen
            framöver. Vi skulle också gärna se en reformering av arbetslöshetsförsäkringen
            i samma syfte.
          </note>
          <note>
            Nu står regeringens hopp alldeles uppenbart till
          </note>
          <note>
            Bertil Rehnberg och hans kommission. Den frågan som man ställer
            sig när man läser finansplanen är om regeringen över huvud taget
            har någon alternativ politik, ifall Rehnberg misslyckas.
          </note>
          <note>
            Risken härför verkar ändå vara påtaglig. Men låt oss ändå hålla
            tummarna för Rehnberg och hoppas att han skall lyckas i slutändan.
            Jag misstror i och för sig normalt en central samordning av alla
            avtalsförhandlingar, men jag har ändå stött tanken på att Rehnberg
            skulle få denna uppgift och försöka åstadkomma det trendbrott
            i lönebildningen som så väl behövs på den svenska arbetsmarknaden.
            Vi får väl i denna situation liksom i andra hoppas att arbetet
            trots allt skall kunna krönas med framgång, även om det ser ganska
            besvärligt ut.
          </note>
          <note>
            Jag är glad för att finansministern tillbakavisade ryktena om
            att regeringen haft planer på en lönelag. Det skulle verkligen
            inte vara någon lösning på de problem som vi har. I stället är
            nu det viktiga att statsmakterna tar sin del av ansvaret på ett
            klarare och tydligare sätt än man hittills gjort.
          </note>
          <note>
            Jag tycker att det trots allt finns signaler i finansplanen som
            tyder på att man nu är villig att göra det.
          </note>
          <note>
            Finanspolitiken och budgetpolitiken spelar då en central roll,
            och låt mig göra några kommentarer i anslutning till det nu framlagda
            budgetförslaget.
          </note>
          <note>
            Finansministern säger i finansplanen och upprepade det nu i talarstolen,
            att statsutgifternas ökning skall stanna vid 3,4 % jämfört med
            drygt
          </note>
          <note>
            10 % under innevarande budgetår. Detta är ett budskap som vi
            känner igen. I förra årets finansplan sades det att statsutgifternas
            ökningstakt då skulle stanna vid 3,5 % jämfört med de 12 % som
            man hade haft under det budgetåret. Det som förra året i januari
            var 3,5 % har nu blivit 10 %. Jag tror att risken är betydande
            att Allan Larsson också nu gör en för optimistisk bedömning och
            att statsutgifterna i själva verket kommer att öka lika mycket
            som de gjort under innevarande budgetår.
          </note>
          <note>
            Allan Larsson säger att de offentliga utgifternas andel av BNP
            successivt skall sänkas för att göra det möjligt att sänka skattetrycket.
            Det är en ambition som vi i hög grad delar. Men vore det inte,
            Allan
          </note>
          <note>
            Larsson, klokt att börja nu, om man vill åstadkomma en sänkning
            av skattetrycket? Nu lägger regeringen i stället fram en budget
            som innebär att de offentliga utgifternas andel av BNP
          </note>
          <note>
            ökar för tredje året i följd. De låg i botten för ett par år
            sedan, men de ökar nu för varje budgetår.
          </note>
          <note>
            Om min bedömning av statsutgifternas utveckling nästa år är korrekt,
            kommer det att handla om en ganska kraftig ökning -- ett par tre
            procentenheter på några år. Han man ambitionen att sänka statsutgifternas
            andel av BNP finns det ingen anledning att skjuta detta på framtiden
            utan man bör försöka ta itu med detta så snart som möjligt.
          </note>
          <note>
            Jag känner också ett starkt tvivel beträffande det som Allan
            Larsson säger om kommunerna.
          </note>
          <note>
            Budskapet är att om kommunerna överväger skattehöjningar eller
            om det visar sig att det blir en alltför kraftig volymökning i
            den kommunala verksamheten, då är regeringen beredd att gå in
            med en förlängning av skattestoppet. Problemet är att vi har en
            mycket dålig kontroll på vad kommuner överväger och en ännu sämre
            kontroll på vilken den faktiska volymutvecklingen blir.
          </note>
          <note>
            Detta kan man bara kontrollera i efterhand. Jag tycker att den
            enda logiska konsekvensen vore att förlänga det kommunala skattestoppet
            ytterligare några år. Överenskommelsen med landstings- och kommunförbunden
            har ett mycket begränsat värde -- det vet vi med historiska erfarenheter
            som grund. Det finns därför ingen anledning att gå på någon annan
            linje än att förlänga skattestoppet, som jag tror har stor betydelse
            för återhållsamheten och för den omprövning i kommunerna som nu
            pågår.
          </note>
          <note>
            Det besparingsprogram som regeringen redovisar tycker jag i princip
            är bra. Vi gillar inte alla besparingar, utan tycker att det finns
            alltför tydliga exempel på att solidariteten sitter trångt i socialdemokratin
            Sverige, när man t.ex. vill skära ner u-landsbiståndet. Men det
            kommer utan tvivel att krävas mycket starka skäl för att vi skall
            gå emot någon av de besparingar, utöver den som jag nu har nämnt,
            som regeringen har föreslagit.
          </note>
          <note>
            Däremot är jag mer tveksam till de budgetmanipulationer som finansministern
            har ägnat sig åt för att få bort budgetunderskottet. Det formellt
            redovisade saldot är visserligen noll, men om man läser noga finner
            man att budgetunderskottet i verkligheten ökar med 15
          </note>
          <note>
            miljarder. Detta har man lyckats trolla bort genom manipulationer,
            som innebär att man flyttar pengar mellan olika fonder och låter
            en del utgifter finansieras av fonder, som i dag ger överskott.
            Den typen av manipulationer löser inga samhällsekonomiska problem.
            När Allan Larsson sätter upp pekpinnar mot kommunerna påpekar
            han just att den typen av åtgärder inte löser kommunernas grundläggande
            problem. Precis samma pekpinne skulle kunna riktas mot Allan
          </note>
          <note>
            Larsson själv. Statens problem löser man naturligtvis inte heller
            genom den här typen av skatteplanering eller skattefusk, vad man
            nu skall kalla det för.
          </note>
          <note>
            Som sagt: Det finns mycket att kritisera, men det finns också
            en del som är bra i den här finansplanen. Jag glädjer mig över
            att Allan
          </note>
          <note>
            Larsson nu med en sådan entusiasm talar om att det skall löna
            sig att arbeta och studera. Det är en linje som vi från folkpartiet
            liberalerna i polemik mot socialdemokraterna drivit i många årtionden.
            Vi glädjer oss åt att ni nu instämmer i denna mycket sunda inställning.
            Det finns också bra tankar om konkurrenspolitiken som jag skall
            återkomma till i min replik.
          </note>
          <note type="speaker">
            Anf. 8 OLOF JOHANSSON (c):
          </note>
          <note>
            Herr talman! För ett år sedan kände vi hur Europa förändrades
            i rätt riktning. Berlinmuren föll, diktaturerna frigjordes och
            rumänerna reste sig mot förtrycket. Nu har den omedelbara dramatiken
            i vår världsdel sjunkit undan. Revolution har blivit mer evolution.
            Förändringen är inte längre lika tydlig. Problemen mer än löftena
            träder i förgrunden.
          </note>
          <note>
            I dag står Kuwait och Mellanöstern i fokus mer än
          </note>
          <note>
            Europa. Om det värsta skulle inträffa och kriget bryta loss,
            då påverkas alla. Världsekonomin skakas om. En långvarig konflikt
            höjer naturligtvis oljepriserna, sänker den ekonomiska aktiviteten
            utanför krigsindustrin och ökar arbetslösheten. Det är hotet mot
            ekonomisk utveckling. Om kriget kommer är det naturligtvis också
            en mänsklig katastrof, ett nederlag för oss alla.
          </note>
          <note>
            På nära håll kan vi nu med växande oro iaktta uppladdningen i
            de tre baltiska republikerna. De baltiska folken kämpar för en
            rättfärdig sak -- för att återfå sin frihet och sin självständighet.
            I dag, när freden i Europa är ett faktum, är det viktigare än
            någonsin att vi ger de baltiska folken vårt stöd.
          </note>
          <note>
            De baltiska folken skall veta att de har vänner på andra sidan
            Östersjön. Sverige måste därför mer aktivt än hittills stödja
            dem i deras strävan att åstadkomma oberoende, demokrati, ekonomisk
            utveckling och en förbättrad miljö.
          </note>
          <note>
            Utvecklingen i bl.a. Mellanöstern och ett eventuellt krigsutbrott
            förstärker kraven på en ansvarsfull ekonomisk politik.
          </note>
          <note>
            På goda grunder har jag trott att de tidigare talarna skulle
            klara av eländesbeskrivningarna, och därför tonar jag ned den
            delen av mitt anförande. Den som vill fördjupa sig i den frågan
            kan, som Bengt
          </note>
          <note>
            Westerberg hänvisade till, ta del av Economic
          </note>
          <note>
            Outlook från OECD, som ju kom i julveckan och som väl ingen läste
            just då.
          </note>
          <note>
            Sverige har fundamentala obalanser redan i utgångsläget. Det
            ställer särskilda krav på oss. Vi måste få ett återhållsamt, flerårigt
            avtal på arbetsmarknaden. Annars försämras vår konkurrenskraft
            ytterligare och arbetslösheten ökar. Höga räntor för att hantera
            obalanserna mot omvärlden fördyrar investeringar och boende. Den
            nödvändiga skattereformen måste få en mindre inflationsdrivande
            finansiering.
          </note>
          <note>
            Rehnbergkommissionens arbete måste leda fram till ett stabiliseringsavtal.
            Det är självklart att det krävs en nationell samling när det gäller
            att få till stånd en stabilisering av kostnadsutvecklingen i vårt
            land. Det borde alla inse. Men detta måste i första hand krävas
            av arbetsmarknadens parter.
          </note>
          <note>
            Det är naturligtvis viktigt att man också i fortsättningen behåller
            den politiska pressen på parterna. Det är vi beredda att medverka
            till.
          </note>
          <note>
            De organisationer som inte ställer upp på ett stabiliseringsavtal
            spelar högt med sina medlemmars framtida inkomster och anställningstrygghet.
            Om stabiliseringspolitiken misslyckas kommer inflationen att ta
            tillbaka både de nominella påslagen och mer därtill.
          </note>
          <note>
            Rättvis fördelning av välfärden och god miljö är grundläggande
            centervärderingar. Vi konstaterar i det här läget att det måste
            fullföljas även med en stram finanspolitik, och den är nödvändig.
            Målet är att sänka skattetrycket. I första hand skall skatten
            på mat och boende sänkas. Då kan också takten på kompensationskarusellen
            hejdas något.
          </note>
          <note>
            Arbetslöshet innebär resursslöseri, otrygghet och mänskligt lidande.
            Centern värnar om arbetslinjen och regional rättvisa. Hela Sverige
            skall leva och utvecklas.
          </note>
          <note>
            Samtidigt som vi nu ökar det internationella samarbetet och integrationen
            behöver Sverige ett utvecklingsprogram för 90-talet. Vi måste
            satsa på teknikutveckling och forskning, framtidsinvesteringar
            i järnvägsnätet, kollektiva miljövänliga transportsystem i städerna
            och en upprustning av vägnätet. Vi måste rusta upp uttjänta vatten-
            och avloppssystem för en bättre miljö. Vi behöver ett utbyggnadsprogram
            för universitet och mindre högskolor. Vi behöver ökad valfrihet
            i boendet, mer personligt ägande och personligt ansvar. Det är
            en självklarhet att detta kostar pengar. Då är det viktigt att
            byta en passiv förmögenhetsförvaltande politik på den statliga
            sidan till ett aktivt byggande och aktiva investeringsprogram.
            Jag tycker att det finns mycket av detta tänkande även i den finansplan
            som vi nu fått. Jag välkomnar det.
          </note>
          <note>
            Den offentliga sektorn måste, liksom politikerrollen, förnyas.
            Centern avvisar varje försök att rasera trygghetssystemen. Vi
            vill förnya välfärden efter principen förstärkt grundtrygghet.
          </note>
          <note>
            90-talet måste bli det årtionde då den offentliga verksamheten
            reformeras inifrån och då nya former för att bedriva offentligt
            beställd verksamhet accepteras, bl.a. genom småföretag och personalkooperativ.
            Politikerna skall företräda allmänheten som beställare av välfärdens
            tjänster, inte vara pyramidernas eller byråkratins försvarare.
          </note>
          <note>
            Det krävs en genomgripande omdaning av svensk ekonomi för att
            bryta nuvarande stagnation och åstadkomma en god ekonomisk utveckling
            under resten av decenniet. Vi bör stärka konkurrensen och låta
            priserna avspegla den fulla samhällsekonomiska kostnaden -- även
            de externa kostnaderna på t.ex. miljöområdet --, delta i den ökande
            internationaliseringen och utveckla marknadsekonomiska styrmedel.
            Miljöavgifter är ju ett bra exempel på detta. Bara om vi ser sambanden
            mellan god miljö och ekonomi kan vi skapa en utveckling som är
            uthållig. Hushållning är riktmärket både för ekonomi och för ekologi.
          </note>
          <note>
            Också detta synsätt, uthållig tillväxt, finns med i årets finansplan.
            Det tackar vi särskilt för.
          </note>
          <note>
            Välfärdspolitiken skall garantera god grundtrygghet för alla
            människor.
          </note>
          <note>
            För att välfärden skall kunna erbjudas med ökad valfrihet krävs
            också en rimlig och rättvis fördelning. I ett sådant valfrihetens
            samhälle finns inte utrymme för fördelningspolitisk allergi.
          </note>
          <note>
            Skatt efter bärkraft har varit centerns grundvärdering genom
            decennierna. Därför har vi också synpunkter på hur den stora skatteomläggningen
            har finansierats. I valrörelsen
          </note>
          <note>
            1988 deklarerade vi i centern att de med låga och normala inkomster
            inte skall betala höginkomsttagarnas skattesänkningar. Nu 1991
          </note>
          <note>
            kan vi avläsa effekterna av skatteomläggningens finansieringsmodell.
            Genom höga boendekostnader och full moms på mat och resor är det
            just låg- och medelinkomsttagarna som ordentligt får känna av
            finansieringsbördan. En kvarts miljon pensionärer blir nu berättigade
            till nya eller ökade bostadsbidrag.
          </note>
          <note>
            Kompensationskarusellen snurrar vidare. När administrationen
            inte hinner med blir socialbidrag en utväg. 100 000 fler barnfamiljer
            än tidigare behöver bostadsbidrag. Vi har fått mer av krångel
            och rundgång tyvärr. Centern vill hålla skatten låg på nödvändig
            konsumtion -- på boendet, maten och arbetsresorna.
          </note>
          <note>
            Låt mig avslutningsvis återkomma till finansplanen.
          </note>
          <note>
            Grundbulten i Allan Larssons finansplan är stabiliseringsavtalet,
            kravet på arbetsmarknadens parter att träffa ett avtal på samhällsekonomiskt
            ansvarig nivå. Utan ett sådant flerårigt avtal fördubblas enligt
            bedömningarna arbetslösheten under de närmaste två åren. Det är
            naturligtvis en oacceptabel låt-gå-politik. Vi vet av erfarenhet
            vilka som kommer att drabbas. Det är ungdomar och kvinnor. Det
            är regioner som redan i utgångsläget har högre arbetslöshet. Det
            gäller handikappade. Arbetslöshet leder lätt till utslagning.
            Arbetslöshet är inte ett medel i den ekonomiska politiken säger
            Allan Larsson helt riktigt. Det är bra. Det vore intressant att
            höra vad moderaterna och folkpartiet säger i samma fråga.
          </note>
          <note>
            Låt mig här kommentera det Allan Larsson sade i sin inledning
            om att vi nu kommer att omvandla det obligatoriska sparandet till
            ett hushållssparande. Vi välkomnar, efter kontakter med regeringen,
            förberedelserna för en återbetalning av det obiligatoriska sparandet
            via ett hushållssparande.
          </note>
          <note>
            För oss var det obligatoriska sparandet ett sätt att strama åt
            ekonomin utan att höja skatterna. Det hade varit svårare att göra
            om momsintäkterna i statskassan till privat personligt sparande.
            Detta var bara en personlig anmärkning i kanten.
          </note>
          <note>
            Om finansministern är glasklar beträffande arbetslinjen, så kan
            man inte säga detsamma om det internationella samarbetet inom
            GATT. I ljuset av GATT, heter det -- och det ljuset är inte särskilt
            strålande just nu --, vill regeringen förelägga riksdagen förslag
            om en sänkning av gränsskyddet på jordbruksprodukter. Ensidigt
            från svensk sida eller ömsesidigt inom GATT blir då min fråga.
          </note>
          <note>
            I övrigt vill jag konstatera att Allan Larssons förstlingsverk
            är ett välskrivet dokument. Det blir inte sämre av att finansministern
            fullföljer ett antal viktiga ekonomisk-politiska linjer och förslag
            från centerpartiet. Det gäller full sysselsättning och fullföljande
            av arbetslinjen. Däremot är han kvar i den tidigare socialdemokratiska
            nedvärderingen av en politik för regional balans och i deras ensidiga
            premiering av geografisk rörlighet. Det är bra att regeringen
            nu frisläpper investeringsfonderna. Det är ett tidigare centerkrav.
          </note>
          <note>
            Sveriges ekonomi befinner sig i ett allvarligt läge.
          </note>
          <note>
            Vi har fundamentala obalanser mot omvärlden i bytesbalansen och
            i kostnadsutvecklingen. Vi har rekordstora varsel på arbetsmarknaden,
            inte minst under den senaste tiden. Detta är problem som vi måste
            klara på egen hand. Ingen annan gör det åt oss. Därför är det
            viktigt att vår naturliga samverkan med andra i en alltmer internationaliserad
            ekonomi inte ses som en stödkorsett. Det är utifrån vår egen ekonomiska
            balans vi blir en respekterad samarbetspartner för andra.
          </note>
          <note type="speaker">
            Anf. 9 LARS WERNER (v):
          </note>
          <note>
            Herr talman! Under de senaste åren har det mer och mer utvecklats
            till att den budget som presenteras i januari är ofullständig
            i den meningen att man nöjer sig med att flagga för flera viktiga
            propositioner som skall komma. Nu kommer propositionerna om försvars-,
            handikapp-, miljö-, energi- m.fl. frågor först senare i vår.
          </note>
          <note>
            Den budget som regeringen presenterar i dag är enligt vår mening
            fördelningspolitiskt orättvis, inte minst mot bakgrund av den
            nyligen genomförda skattereformen. Nu blir det dyrare tandvård,
            dyrare mediciner och dyrare sjukvård. De förtidspensionerades
            friår på sjukhus avskaffas, riksfärdtjänsten försämras och det
            blir dyrare för barnfamiljer att köpa småhus. Allt drabbar svaga
            grupper i samhället. Det är de som i första hand skall svara för
            regeringens stabiliseringspolitik.
          </note>
          <note>
            Vår utgångspunkt är att full sysselsättning måste vara det övergripande
            målet. För regeringen tycks inflationsbekämpningen vara viktigast.
            Andra, utanför regeringen, går ju ännu längre och förordar öppet
            inflationsbekämpning genom att medvetet öka arbetslösheten. De
            som gör detta är väl nöjda med de senaste arbetslöshetssiffrorna.
            Dessa har ju ökat. Det finns i dag stora investeringsbehov. Vi
            behöver exempelvis rusta upp vatten- och avsloppsnätet. Det är
            stora vattenförluster och dåligt dricksvatten i många kommuner
            på grund av ett gammalt och uttjänt vattensystem. Det vore en
            investering för framtiden, för hälsa och miljö.
          </note>
          <note>
            Järnvägarna behöver rustas upp.
          </note>
          <note>
            Fortfarande finns stora eftersatta behov inom vård och omsorg.
          </note>
          <note>
            Bostadsbyggandet, särskilt i storstäderna, behöver också öka
            ännu mer. Låt mig i det sammanhanget också påpeka att det måste
            till åtgärder mot hyreshajarna på fastighetsmarknaden.
          </note>
          <note>
            Storskalig satsning på alternativ energi skulle ge miljöeffekter
            och arbete.
          </note>
          <note>
            Allt detta är exempel på investeringar som skulle kunna skapa
            sysselsättning och ha positiva miljöföljder.
          </note>
          <note>
            Den aktuella ekonomiska situationen har angivits som orsak till
            att urholka sjukförsäkringarna. Vi har varit och vi är fortfarande
            motståndare till dessa försämringar. Sänkt sjukersättning drabbar
            barnfamiljer, som har sjukdomar ofta, och de som har hårda och
            slitsamma arbeten.
          </note>
          <note>
            Försämringarna i sjukersättningen drabbar med andra ord fördelningspolitiskt
            fel. Det träffar också ekonomiskt fel, eftersom det inte är de
            sjukskrivna som orsakat den ekonomiska krisen. De slår dessutom
            hälsomässigt fel, eftersom det växande problemet inte är de korttidssjuka,
            utan långtidssjuka. För det fjärde träffar det fel för åtgärder
            borde sättas in på förbättring av arbetsmiljöerna, om människor
            skall bli friskare, i stället för mot sjukersättningen.
          </note>
          <note>
            Rehnberggruppen har i många stycken blivit sönderskjuten. Motiveringarna
            har varit olika, men en huvudorsak är att dyrtiden och skatteomläggningen
            gör det svårt för lågavlönade grupper att acceptera Rehnberggruppens
            förslag.
          </note>
          <note>
            Frånvaron av prisreglering och hot om prishöjningar skulle ha
            varit en fara för varje uppgörelse om låga lönehöjningar, framför
            allt för låginkomstgrupperna.
          </note>
          <note>
            Jag vill i det sammanhanget ta avstånd från varje tanke om att
            upphöja Rehnberggruppens förslag till lag i riksdagen. Det vore,
            herr finansminister och herr statsminister, att göra om misstaget
            från förra året.
          </note>
          <note>
            Prisfusket har under senare tid på ett förtjänstfullt sätt avslöjats
            i Aftonbladets artikelserie. Fusk har förekommit när företag hänsynslöst
            tagit ut omotiverade prishöjningar i skydd av momshöjningen. Inte
            minst samhällsföretag och samhällsinstitutioner som SJ, televerket,
            SL
          </note>
          <note>
            Stockholm och andra har höjt sina priser mer än momshöjningen
            motiverar. Det visar att frånvaron av prisreglering skulle ha
            hotat att förstöra varje stabiliseringsavtal. I det sammanhanget
            nöjer sig generaldirektören för statens pris- och konkurrensverk
            med att säga, att marknaden måste få avgöra höjningarna. Konsumenterna
            får handla någon annanstans om priserna höjs för mycket.
          </note>
          <note>
            Man frågar sig vad vi har ett pris- och konkurrensverk till med
            dessa begränsningar.
          </note>
          <note>
            Konsumenterna har uppmanats att anmäla omotiverade höjningar.
            Vart skall de anmälas? De kan anmälas till länsstyrelsernas konsumentkontor
            eller konsumentombudsmannen, men påföljder kan det bara bli för
            prishöjningarna om marknadsföringen anses vilseledande.
          </note>
          <note>
            Så jag vill fråga finansministern: Anser finansministern att
            3 miljoner kronor extra till konsumentverket räcker för att stärka
            konsumentintressena i nuvarande situation?
          </note>
          <note>
            För ett och ett halvt år sedan infördes av regeringen och centerpartiet
            det så kallade tvångssparandet.
          </note>
          <note>
            Det är nu avslutat. Vi var motståndare till tvångssparandet förut,
            och vi är det än i dag.
          </note>
          <note>
            Pengarna som sparats in borde betalas tillbaka redan under första
            kvartalet i år. Vi menar att låginkomsttagare under 180 000, dvs.
            de som tjänar litet på skatteomläggningen, borde få tillbaka sina
            pengar redan nu.
          </note>
          <note>
            I höstas träffade vårt parti en uppgörelse med regeringen om
            att 600 milj.kr. skulle användas till arbetsmarknadsåtgärder såsom
            beredskapsarbeten och utbildning. Jag fick då finansministerns
            ord på att ett mer preciserat förslag skulle komma senare.
          </note>
          <note>
            Jag har en fråga till finansministern: När kommer ett förslag
            om användning av dessa pengar?
          </note>
          <note>
            Herr talman! Ibland brukar vi alla hänvisa till andra för att
            stärka egna ståndpunkter. Liberaler av olika kulörer brukar stödja
            sig på uppgifter från
          </note>
          <note>
            Näringslivets ekonomifakta och andra näringslivsorganisationer.
            Jag har av och till hänvisat till ståndpunkter från LO-företrädare.
          </note>
          <note>
            Den sista tiden har det dock blivit mera tyst från
          </note>
          <note>
            LO-håll, och det kan väl ha sina skäl. Jag har dock ingen anledning
            att strö salt i några sår, så jag skall inte hänvisa till någon
            LO-linje. I stället nöjer jag mig med att lyfta fram några synpunkter
            från en facklig organisation, som inte brukar stå regeringen lika
            nära.
          </note>
          <note>
            I december presenterade TCO-ekonomerna en rapport som tog upp,
            som man sade, sex myter om svensk ekonomi. Jag vill lyfta fram
            dessa teser, för de slår hål på några av de föreställningar som
            fått fäste även utanför det nyliberala lägret.
          </note>
          <note>
            För det första: Sverige har inte haft sämre ekonomisk tillväxt
            under större delen av 80-talet än jämförbara industriländer.
          </note>
          <note>
            För det andra: Den offentliga sektorn har inte hindrat industrin
            från att växa. Den offentliga sektorn är inte och har inte varit
            löneledande.
          </note>
          <note>
            För det tredje: Inflationens huvudorsak är inte lönerna. En av
            de främsta drivkrafterna i inflationskarusellen är i stället en
            otillräcklig konkurrens inom näringslivet. Monopol, karteller
            och prisöverenskommelser fungerar som olja på inflationsbålet.
          </note>
          <note>
            För det fjärde: Det svenska folket arbetar mer än de flesta andra
            folk. Svenskarna jobbar t.ex. nära
          </note>
          <note>
            200 timmar mer per person och år än de ''flitiga''
          </note>
          <note>
            tyskarna.
          </note>
          <note>
            För det femte: Man skall inte blanda ihop, jag tror
          </note>
          <note>
            TCO-ekonomerna säger äpplen och päron. De höga sjuktalen beror
            på att långtidssjukskrivningar och förtidspensioneringar ökar
            snabbt.
          </note>
          <note>
            Försämringar av sjukpenning och införandet av karensdagar hjälper
            inte mot sådana tendenser.
          </note>
          <note>
            För det sjätte och slutligen: Sverige har starka offentliga finanser.
            Få länder i Europa har så starka finanser som Sverige. Om det
            offentliga sparandet kommer att minska beror det snarare på att
            regeringen valt att underfinansiera skatteomläggningen. Nedskärningar
            av offentlig sektor kan inte motiveras av budgetskäl.
          </note>
          <note>
            Ja, herr talman, detta var sex punkter där jag kan vara tämligen
            överens med TCO-ekonomerna. Jag vill fråga finansministern: Har
            de alldeles fel?
          </note>
          <note type="speaker">
            Anf. 10 CLAES ROXBERGH (mp):
          </note>
          <note>
            Herr talman! Situationen i världen påminner alltmer om 1956.
            Samtidigt som det rustas för krig i Mellanöstern stramar Sovjetunionen
            åt greppet i
          </note>
          <note>
            Balticum, särskilt i Litauen. Det är säkert ingen tillfällighet
            att den östliga supermakten slår till mot frihetssträvanden inom
            sitt intresseområde samtidigt som västmakterna är helt upptagna
            av händelser i Mellanöstern. Så skedde också 1956 då
          </note>
          <note>
            Sovjetunionen utnyttjade västmakternas låsning av
          </note>
          <note>
            Suez-krisen för att krossa Ungerns frihetssträvan.
          </note>
          <note>
            Därför är det nu dubbelt viktigt att fredsfristen för
          </note>
          <note>
            Irak förlängs, att FNs roll i sammanhanget omprövas, så att FN
            inte blir part i krig, utan behåller sig fredsfunktion och att
            Sverige kanaliserar sitt humanitära bistånd via Röda korset, så
            att inget tvivel kan uppstå om Sveriges militära neutralitet.
            Ett trovärdigt neutralt Sverige med kontakter åt alla håll kan
            snart behövas.
          </note>
          <note>
            Det är nu också viktigare än någonsin att Sverige klart säger
            ifrån att Sveriges erkännande av den sovjetiska ockupationen av
            Balticum 1940 inte längre äger giltighet. Sverige måste deklarera
            att
          </note>
          <note>
            Sovjets militära intervention i Litauen icke kan betraktas som
            en intern sovjetisk angelägenhet, utan som ingrepp i en suverän
            stat. Sverige bör väcka frågan om de baltiska staternas suveränitet
            i
          </note>
          <note>
            FN.
          </note>
          <note>
            Men det är statsverkspropositionen som är ämnet för dagens debatt.
          </note>
          <note>
            Detta är statsverkspropositionen för valåret 1991!
          </note>
          <note>
            Men det är ju totalt omöjligt att bilda sig en helhetsuppfattning
            av regeringens politik, eftersom stora områden skall behandlas
            i kommande propositioner.
          </note>
          <note>
            Ett litet framsteg i propositionen jämfört med tidigare år är
            att det finns en del vackra ord om att den ekonomiska politiken
            skall medverka till en uthållig tillväxt, men fortfarande står
            miljömålet först på sjätte plats och ekonomisk tillväxt på andra
            plats. De vackra miljömålen står alltså sist och det är ju därför
            som det inte händer något.
          </note>
          <note>
            Propositionen innehåller inga konkreta förslag som kan rädda
            miljön och så har det ju varit hela tiden.
          </note>
          <note>
            Nu hade det verkligen varit dags för offensiva miljösatsningar
            efter alla svek. I stället tar man bort anslaget till bidrag för
            avgasrening och anslaget till utveckling av godstrafik. Man minskar
            anslaget till transportstöd i Norrland och minskar anslaget till
            köp av persontrafik på järnväg, vilket bl.a. slår mot inlandsbanan
            och Sundsvall--Östersundslinjen.
          </note>
          <note>
            För att den ekonomiska politiken skall fungera långsiktigt måste
            den underordnas miljöpolitiken. I
          </note>
          <note>
            konsekvens med detta borde kanske Allan Larsson och finansdepartementet
            ligga under miljödepartementet och Birgitta Dahl i stället för
            tvärtom.
          </note>
          <note>
            Insikten att situationen inte är så bra som de ekonomiska indikatorerna
            visar sprider sig.
          </note>
          <note>
            Bergen-mötet var ett tecken på detta. Vilka var där? Jo, miljöministrarna.
            Inte en enda finansminister hade besvärat sig att åka dit.
          </note>
          <note>
            Hur mycket av det nyvaknade miljöintresset som fanns under valrörelsen
            1988 finns kvar? Det verkar inte vara någonting. Ingen har hittills
            nämnt ordet miljö annat än möjligtvis inom parentes.
          </note>
          <note>
            Vi har inte fått den radikaliserade miljöpolitik i riksdagen
            som vi trodde var självklar.
          </note>
          <note>
            Positionerna i miljökampen har inte skjutits fram på ett avgörande
            sätt. Hade inte miljöpartiet funnits i riksdagen hade det säkert
            varit ännu värre.
          </note>
          <note>
            Vi har inte fått det trendbrott i energipolitiken, trafikpolitiken,
            jordbrukspolitiken och inom andra områden med avgörande betydelse
            för vår framtida miljö som vi och svenska folket hade anledning
            att tro.
          </note>
          <note>
            Nej, miljöpolitiken och fördelningspolitiken har lidit nederlag
            på nederlag sedan valet, därför att
          </note>
          <note>
            Carlsson har varit vågmästare och varje gång tillsammans med
            moderater och folkpartister valt det alternativ som blivit nederlag
            för miljön.
          </note>
          <note>
            De beslut som drabbat miljön är många.
          </note>
          <note>
            Planerna på att bygga en Öresundsbro kommer att öka trafiken
            och förvärra miljöproblemen i Skåne.
          </note>
          <note>
            Sveket att avverka de fjällnära skogarna förstör delar av våra
            sista urskogar. Miljöpartiet har föreslagit importstopp på tropiska
            träslag, men det har naturligtvis röstats ner.
          </note>
          <note>
            Jordbruksbeslutet innebär inte den omläggning till ett miljöriktigt
            mindre intensivt jordbruk med mindre bekämpningsmedel som var
            nödvändig.
          </note>
          <note>
            Det är anmärkningsvärt att alla övriga riksdagspartier stod bakom
            detta beslut. Vart tog centern och vänsterpartiet vägen?
          </note>
          <note>
            Storstadsmiljön har totalt försummats. Trojkan
          </note>
          <note>
            Adelsohn, Dennis och Hulterström satsar på biltrafikleder i gammal
            vanlig ordning. Pengarna i finansplanen går till biltrafikleder
            i stället för till kollektivtrafiksatsningar. Av det omskrutna
            miljöprojekt Göteborg blev inte så mycket, i stort sett ingenting.
          </note>
          <note>
            I omläggningen av skattesystemet hade man möjligheten att använda
            skattepolitiken som ett effektivt styrinstrument inom miljöpolitiken.
            Det försummades. Också ur fördelningssynpunkt är skattesystemet
            en katastrof.
          </note>
          <note>
            Avvecklingen av kärnkraften ligger kvar i långbänken och kommer
            att uppskjutas, trots att svensken använder tre gången så mycket
            el som
          </note>
          <note>
            EG-medborgaren. Om Sverige sänkte sin elkonsumtion till normal
            EG-nivå i dessa EG-
          </note>
          <note>
            anpassningens dagar skulle ju kärnkraften bli onödig.
          </note>
          <note>
            Momsbeläggning av kollektivtrafiken och neddragning av järnvägstrafiken
            på bl.a.
          </note>
          <note>
            inlandsbanan är ytterligare några av de miljöeffekter som har
            drabbat oss under den senaste valperioden.
          </note>
          <note>
            Vi befinner oss i en framgångsillusion. Lester
          </note>
          <note>
            Brown kallar det The Illusion of Progress. Vi tror att vi strävar
            framåt, men egentligen går vi bakåt.
          </note>
          <note>
            Det är lätt att konstatera.
          </note>
          <note>
            Koldioxidhalten på jorden stiger oavbrutet.
          </note>
          <note>
            Ozonskiktet uttunnas.
          </note>
          <note>
            Försurningen ökar.
          </note>
          <note>
            Skogarna förstörs, både åkerarealen och åkermarkens bördighet
            minskar.
          </note>
          <note>
            Vattenkvaliteten på jordklotet försämras.
          </note>
          <note>
            Det är klart att det går bakåt. Det anmärkningsvärda är att det
            i den ekonomiska politiken används mått som ändå visar på ökning
            och framsteg.
          </note>
          <note>
            Varifrån kommer regeringens politik? Det är en intressant fråga.
            Jo, den kommer från moderaterna. Här i kammaren hade moderaterna
            kongress den 13 oktober 1984 om 90-talets skattesystem. Detta
            skattesystem genomfördes av socialdemokraterna och folkpartiet.
          </note>
          <note>
            Sjukförsäkringen blev precis som moderaterna ville ha den efter
            överenskommelse med socialdemokraterna.
          </note>
          <note>
            EG-anslutning har Carl Bildt och moderaterna agiterat för i många
            år. Nu har de fått sin vilja igenom.
          </note>
          <note>
            Tittar vi på vad som hänt i höst visar det sig att i två av tre
            huvudvoteringar här i kammaren har socialdemokrater och moderater
            röstat likadant.
          </note>
          <note>
            Är det inte dags att bilda regering snart?
          </note>
          <note>
            Varför skäller Carl Bildt på socialdemokraterna?
          </note>
          <note>
            De genomför ju moderaternas politik.
          </note>
          <note>
            Vår ökade användning av energi och råvaror är oförenlig med såväl
            bibehållet välstånd som vår överlevnad. Vi måste därför utveckla
            våra produktionssystem, energisystem och konsumtionsmönster så
            att de inte går stick i stäv med våra egna grundläggande intressen.
            Vi måste använda cykliska system, med återvinning och återbruk,
            i stället för nuvarande linjära system.
          </note>
          <note>
            Miljöpartiet de gröna anser att ett av de viktigaste instrumenten
            för att uppnå detta är ett grönt, solidariskt skattesystem med
            en ordentlig beskattning av både råvaror och utsläpp. Det krävs
            dessutom stora satsningar på konsumentupplysning för att vi skall
            kunna förändra konsumtionsvanorna. En solidarisk fördelningspolitik
            innebär inte bara ett skydd för låginkomsttagarna utan bör också
            kunna innebära en ökning av biståndet till de fattigaste länderna.
          </note>
          <note>
            Att i ett sådant läge urholka biståndet genom att ta
          </note>
          <note>
            700 milj.kr. till flyktingmottagande anser vi vara fel. Dessa
            pengar skulle vi ha kunnat ta någon annanstans.
          </note>
          <note>
            Vi anser att det är bra att industrin får använda sina
          </note>
          <note>
            20 miljarder kronor, men det finns ingen garanti för att dessa
            går till miljöinvesteringar. Därför föreslår vi att i stället
            för regeringens AMS-terapi 10
          </note>
          <note>
            miljarder kronor per år skall användas för miljöinvesteringar
            för att öka sysselsättningen och för att reparera årtiondens miljöförstöring.
            Detta vill vi finansiera genom utförsäljning av stora delar av
            Vattenfall. Pengarna skulle räcka för att under tio år genomföra
            strukturinvesteringar inom miljöområdet. Vilka är egentligen regeringens
            politiska avsikter för det kommande valåret? Är det fråga om en
            fortsatt betongpolitik?
          </note>
          <note>
            Anf. 11 Finansminister ALLAN LARSSON
          </note>
          <note>
            (s):
          </note>
          <note>
            Herr talman! Claes Roxbergh kunde inte se helheten i politiken.
            Då vill jag rekommendera
          </note>
          <note>
            Claes Roxbergh ett noggrant studium av finansplanen. Där finns
            det en väl genomarbetad redovisning av hur olika delar i budgeten
            hänger ihop och hur aspekterna på ekonomisk tillväxt, välfärd,
            sysselsättning och miljö förenas. Jag tror att ett noggrant studium
            skulle ge också Claes
          </note>
          <note>
            Roxbergh en viss klarsynthet.
          </note>
          <note>
            Låt mig beträffande miljöfrågorna göra den personliga deklarationen
            att jag är starkt engagerad i dessa frågor. Jag hade förmånen
            att vara med redan för många år sedan, under Tage Erlanders tid,
            vid utarbetandet av ett av de första miljöpolitiska programmen.
            Sedan dess har jag följt utvecklingen, och jag är mycket angelägen
            om att det skall finnas ett samspel mellan ekonomisk politik och
            miljöpolitik. I den här finansplanen har vi gjort en rejäl ansats
            för att åstadkomma detta.
          </note>
          <note>
            Men miljöpolitiken måste vara förenlig med den ekonomiska tillväxten.
            I annat fall blir det en dålig miljöpolitik.
          </note>
          <note>
            Om man ser på oppositionens recension av den framlagda budgeten
            kan man säga att kritiken har varit blandad och i många avseenden
            positiv. Jag tar gärna fasta på detta. Jag har emellertid inte
            kunnat finna någon gemensam front i oppositionens kritik.
          </note>
          <note>
            Moderaterna går sin egen väg, och jag tycker att de inlägg som
            har kommit ifrån Bengt Westerberg och
          </note>
          <note>
            Olof Johansson har innehållit mycket konstruktivt, som jag tror
            att det kan vara fruktbart att ta fasta på i den fortsatta diskussionen.
            Jag vill också säga att Claes Roxbergh och Lars Werner har synpunkter
            som jag gärna vill fortsätta att diskutera. Men det allmänna intrycket
            är att det inte finns någon gemensam front, ingen bärande tanke
            som kan utgöra ett alternativ till den ekonomiska politik som
            regeringen har presenterat.
          </note>
          <note>
            Låt mig sedan säga några ord om lönebildningen.
          </note>
          <note>
            Vi befinner oss i en mycket allvarlig situation. Den är allvarlig
            internationellt, och det finns inte utrymme i svensk ekonomi för
            några äventyrligheter på lönebildningens område. Utan ett stabiliseringsavtal
            kommer ett stort antal arbetstillfällen att försvinna, framför
            allt inom industrin. Och det är industrins arbetare och tjänstemän,
            ungdomar, som drabbas, om detta inte kan genomföras. Det stabiliseringsavtal
            som Bertil
          </note>
          <note>
            Rehnberg och hans medarbetare har arbetat fram har en viktig
            profil. Det har när det gäller kostnadsnivån exportindustrins
            förutsättningar som utgångspunkt, och när det gäller fördelningsprofilen
            ligger de lågavlönades intressen till grund. Det är en mycket
            skicklig kombination, och det har också visat sig att huvuddelen
            av arbetsmarknaden nu ställer upp på detta. Det är viktigt att
            vi får till stånd ett allomfattande avtal, men någon allmän lönelag
            bör enligt min mening inte stiftas. Däremot delar jag den uppfattning
            som bl.a. Bengt Westerberg och Olof Johansson har givit uttryck
            för, nämligen att det är viktigt att det här kommer till stånd.
            Vi vill ha politiska överläggningar för att pröva vilka metoder
            som behövs för att det skall bli ett genomslag.
          </note>
          <note>
            Sedan till Lars Werner. Han tog ju upp många saker, men jag kan
            inte beröra alla på den korta tid som har tilldelats mig. Beträffande
            sysselsättningsfrågorna vill jag framhålla att jag är mycket angelägen
            om att dessa skall lösas.
          </note>
          <note>
            Strävandena för att få ned inflationen är vår viktigaste insats
            för att klara arbetena framöver. Vi skall föra en aktiv arbetsmarknadspolitik,
            och vi har på det området en viss erfarenhet, som ligger till
            grund för den politik som vi vill föra. Vi gör nu en kraftigare
            satsning än den som skatteutskottet presenterade i höstas. Jag
            hoppas att den prövning som kommer att ske skall visa att det
            är en bra avvägning, att politiken både kan medverka i den allmänna
            inflationsbekämpningen och i en aktiv arbetsmarknadspolitik, som
            gör att problemen klaras både på kort och på lång sikt. Jag tror
            att
          </note>
          <note>
            Lars Werner kommer att finna att detta är en bra politik med
            tanke på de enskilda individerna.
          </note>
          <note>
            Lars Werners synpunkter i övrigt innehåller så mycket. Det påminner
            om vad som har yttrats av en av Lars Werners partivänner, Jörn
            Svensson.
          </note>
          <note>
            Denne sade att vpk har blivit ett missnöjesparti.
          </note>
          <note>
            Det är så mycket som tas upp, och man skulle vilja se hur det
            hela egentligen hänger ihop. Jörn
          </note>
          <note>
            Svensson hade svårt att se hur det kunde gå ihop, och jag upplever
            på många punkter samma svårighet när jag lyssnar på Lars Werner.
          </note>
          <note>
            Får jag slutligen säga några ord till Carl Bildt. Carl
          </note>
          <note>
            Bildt ägnade mycket tid åt att beskriva problemen och eländet
            i Sverige. I Carl Bildts framställning blev det en mycket negativ
            bild av Sverige. Till skillnad från Carl Bildt tror jag bergfast
            på Sverige.
          </note>
          <note>
            Jag vet vad vi kan åstadkomma i samverkan. Det är ett bra land.
            Carl Bildt oroade sig för arbetslösheten och talade om stålbad.
            Jag är utomordentligt angelägen om att människor skall ha arbete
            och gör allt vad jag kan när det gäller den saken. Men Carl Bildt
            skall vara glad över att vara oppositionspolitiker i det socialdemokratiskt
            styrda
          </note>
          <note>
            Sverige där arbetslösheten uppgår till 2 %. Hade
          </note>
          <note>
            Carl Bildt varit parlamentariker i Västtyskland,
          </note>
          <note>
            Storbritannien eller Danmark, hade Carl Bildt varit tvungen att
            stå upp i parlamentet och försvara en borgerlig politik, en högerpolitik,
            som hade lett till en arbetslöshet på 5, 7 eller 9 %. Carl Bildt
            skall vara glad att han har en socialdemokratisk regering som
            bedriver en politik som gör att vi klarar arbetena. Jag skall
            göra allt för att Carl Bildt skall få behålla den bekväma positionen.
          </note>
          <note>
            När man lyssnar på Carl Bildt kan man få intrycket att allt vad
            svenska folket gjorde under 80-talet var felaktigt. Var det verkligen
            felaktigt att fördubbla industrins investeringar och lyfta industrin
            ur det miserabla läget 1982?
          </note>
          <note>
            Var det fel att skapa ordning och reda i statens finanser och
            göra oss av med det väldiga underskott som ni lämnade efter er?
          </note>
          <note>
            Var det fel att ytterligare 400 000 människor fick jobb under
            80-talet?
          </note>
          <note>
            Var det fel att bygga ut vården och omsorgen och se till att
            välfärden blev bättre för de stora grupperna?
          </note>
          <note>
            Nej, det var inte fel. Det är ett bra land där det finns så starka
            ambitioner. Men vi gick fram litet snabbare än vad produktionsresurserna
            räckte till, och det skapade överhettning och kostnadsproblem.
          </note>
          <note>
            Den politik som jag nu har redovisat är en kärv och ansvarsfull
            politik. Vi har varit tvungna att dra åt ett par hål i svångremmen
            om statens verksamhet, men vi gör det för att skapa svängrum för
            produktion och investeringar. Vi befinner oss nu i ett allvarligt
            skede internationellt, och vi kan om vi själva gör vårt bästa
            få till stånd en vändpunkt i den svenska ekonomin.
          </note>
          <note>
            Carl Bildt såg mycket tillbaka, och det är kanske
          </note>
          <note>
            Carl Bildts natur. Jag ser framåt, det är min natur, och jag
            ser möjligheterna att åstadkomma en vändpunkt. Jag vill få till
            stånd den samverkan som behövs för att vi skall uppnå detta. Det
            gäller inflationen, det gäller konkurrenskraften, det gäller industriproduktionen,
            det gäller investeringarna och det gäller hushållens sparande.
          </note>
          <note>
            På många områden kan vi se vändpunkten framför oss, men för att
            nå den behöver vi hålla ihop.
          </note>
          <note>
            Carl Bildt sprider pessimism över Sverige. Jag vill för min del
            göra gemensam sak med alla som vill se
          </note>
          <note>
            Sveriges möjligheter. Carl Bildt blåser till strid och vill splittra
            krafterna men kan inte ens åstadkomma en gemensam borgerlig front.
            Jag vill få till stånd gemensamma tag för bättre tider, över blockgränserna.
          </note>
          <note>
            Därför vill jag understryka det som står i slutorden i finansplanen,
            att vi nu kan lägga grunden till en ny period av framsteg. Kring
            denna för medborgarna och nationen viktiga uppgift inbjuder jag
            till bred samverkan.
          </note>
          <note>
            Herr talman! Jag tror på Sverige.
          </note>
          <note type="speaker">
            Anf. 12 CARL BILDT (m) replik:
          </note>
          <note>
            Herr talman! Jag tror inte på socialdemokratin.
          </note>
          <note>
            Det jag gör och det jag tycker att det är riktigt att vi gör
            är att tala sanning om hur det faktiskt förhåller sig.
          </note>
          <note>
            När finansministern står i denna talarstol t.ex. och säger att
            investeringarna kommer att bli lika höga i år som de varit under
            de två tidigare åren, stämmer det inte ens med siffrorna i den
            egna nationalbudget som han har lagt fram.
          </note>
          <note>
            Faktum är -- och det är ett faktum som alla känner -- att arbetslösheten
            ökar. Antalet varsel slår rekord. De har inte ökat så snabbt under
            åtskilliga decennier. Det är litet förvånande att socialdemokrater
            behandlar detta med det lättsinne som jag tycker att de gör.
          </note>
          <note>
            Faktum är att priserna ökar rekordsnabbt i Sverige.
          </note>
          <note>
            Det känner vi alla när vi är ute och handlar. Vi känner det i
            livsmedelsbutikerna och när vi handlar kläder. Inte minst ser
            vi det i statistiken.
          </note>
          <note>
            Faktum är att räntorna är skyhöga, att de har ökat kraftigt och
            att det med nuvarande ekonomiska utveckling inte finns några egentliga
            förutsättningar att få ner dem.
          </note>
          <note>
            Faktum är att detta leder till boendekostnadsökningar och annat
            som alla känner av.
          </note>
          <note>
            Faktum är att underskotten i Sveriges affärer med utlandet aldrig
            har varit så stora i modern tid. Vi har bytesbalansunderskott
            som praktiskt taget galopperar i väg och som finansministern inte
            ens nämner i sin presentation.
          </note>
          <note>
            Faktum är att de svenska investeringarna flyr
          </note>
          <note>
            Sverige, medan de utländska investeringarna skyr
          </note>
          <note>
            Sverige.
          </note>
          <note>
            Faktum är -- det är sanningen, finansministern -- att vi går
            mot sämre tider 1991 och 1992 och att det krävs en kraftfull omläggning
            av den ekonomiska politiken för att det skall vara möjligt att
            vända denna utveckling.
          </note>
          <note>
            Då står finansministern här och tvingas konstatera att man misslyckades
            med att vända lönekostnadsutvecklingen under 1990, för det gjorde
            man. För ett år sedan stod hans företrädare här och sade: Nu är
            den kritiska punkten. Klarar vi det inte nu, så kommer arbetslösheten.
          </note>
          <note>
            Han misslyckades då med att få sin regering med sig på en kraftfull
            politik. Det enda han hade att komma med till riksdagen var inbjudan
            till vad som blev de berömda kafferepen på Haga, som ledde till
            ingenting och som slutade i tumult och det misslyckande med att
            klara problemen som vi såg under förra året.
          </note>
          <note>
            Nu säger finansministern att situationen är allvarlig. Ja, det
            är inte svårt att hålla med om det.
          </note>
          <note>
            På den punkten tror även jag på finansministern.
          </note>
          <note>
            Men i denna allvarliga situation förefaller man inte ha så hemskt
            mycket att komma med. Man kunde hoppas på Rehnberg, men efter
            de svar som har inkommit är det uppenbart att något avtal som
            omedelbart undertecknas av samtliga parter icke är aktuellt.
          </note>
          <note>
            Det är också uppenbart att regeringen själv avvisar tanken att
            låta Rehnberg fortsätta. Det är också uppenbart att regeringen
            själv avvisar möjligheten till en allmän lönelag, som man formulerar
            det hela.
          </note>
          <note>
            Och det är uppenbart att man nu som ett litet da capo till förra
            året vill ha överläggningar i den ena eller andra formen, dvs.
            tillbaka till statlig inkomstpolitik av ett eller annat slag.
          </note>
          <note>
            Då infinner sig frågan: Vad skall denna statliga inkomstpolitik
            handla om? Är det nya hot gentemot fackliga organisationer och
            gentemot arbetsgivarna av den ena eller andra typen? Det har man
            försökt förr. Det försökte man förra året, och det misslyckades
            då. Eller är det nya löften av det ena eller andra slaget om förmåner
            eller vad det nu kan vara för någonting som är aktuellt i denna
            inkomstpolitik? Det har försökts förr, av regeringar av alla kulörer
            i alla konjunkturlägen, och det har i samtliga fall misslyckats.
            Erfarenheterna av denna typ av inkomstpolitik är entydigt negativa.
          </note>
          <note>
            Erfarenheten är att det är sådant som tas till av en regering
            som inte har någoting annat att ta till.
          </note>
          <note>
            Herr talman! Det är en bekymmersam tid.
          </note>
          <note>
            Regeringen har misslyckats med den ekonomiska politiken under
            1980-talet. Det blev ett förlorat decennium. Det var, herr finansminister,
            fel att lita bara på devalveringen. Det var fel att lita på den
            tredje vägens ekonomiska politik. Det var fel att höja skattetrycket
            på det sätt man gjorde.
          </note>
          <note>
            Därför misslyckades man med att få kostnadsutvecklingen under
            kontroll. Därför sitter vi här med underskotten, med räntorna,
            med priserna, med varslen och med den ökade arbetslösheten. Sådan
            är sanningen. Jag tror inte att den socialdemokrati som har misslyckats
            så med den ekonomiska politiken längre har kraften.
          </note>
          <note>
            Sverige går mot sämre tider. Låt oss hoppas att vi kan vända
            den utvecklingen. Det kan vi, men det kräver en annan politik,
            och en annan politik kräver en annan regering.
          </note>
          <note type="speaker">
            Anf. 13 BENGT WESTERBERG (fp)
          </note>
          <note>
            replik:
          </note>
          <note>
            Herr talman! Allan Larsson sade att det inte fanns någon gemensam
            front i kritiken. Nej, det var kanske en viss arbetsfördelning,
            när budgetpropositionen skulle kritiseras. Men nog kan man väl
            se ganska tydliga konturer till en front ändå.
          </note>
          <note>
            Carl Bildt och jag tillsammans och moderaterna och folkpartiet
            liberalerna tillsammans här i riksdagen har visat riktlinjerna
            för en alternativ politik. Centerpartiet har i dagarna publicerat
            en rapport som i hög grad innebär att man ansluter sig till denna
            politik. Detta tycker jag innebär att den gemensamma fronten avtecknar
            sig tydligare än på mycket länge, vilket är glädjande.
          </note>
          <note>
            Då är det betydligt värre med regeringens stödpartier i riksdagen.
            Hör på Lars Werner, den gamle kommunisten, som inte har skakat
            av sig någon av de fördomar han har levt med i alla år.
          </note>
          <note>
            Han säger att vi skall lösa problemen med mer regleringar, ökad
            offentlig sektor och ökade skatter. Det är som ett eko från Stalintiden,
            när
          </note>
          <note>
            Lars Werner står här och talar. Och det är det partiet som regeringen
            skall stödja sig på!
          </note>
          <note>
            Eller Claes Roxbergh som -- vilket jag har stor respekt för --
            känner stor oro för att miljöinvesteringarna minskar. Men varför
            gör de det? Jo, därför att tillväxten minskar, och den vill ju
            Claes Roxbergh minska ännu mer. Det är bara en illustration av
            att det som Claes Roxbergh tycker är viktigt, nämligen miljöinvesteringar,
            kräver ekonomisk tillväxt.
          </note>
          <note>
            Därför är miljöpartiets politik på det här området kontraproduktiv.
            Den är ett hot mot miljön, inte ett skydd för miljön. Och det
            är de här partierna som
          </note>
          <note>
            Allan Larsson skall stödja sig mot. Men det är alldeles tydligt
            att den fronten inte är särskilt stark.
          </note>
          <note>
            Allan Larsson riktade sig formellt till Carl Bildt och frågade
            om det var fel att fördubbla investeringarna, att ge jobb åt 400
            000 till och att ta bort budgetunderskottet under 80-talet. Jag
            kanske ändå kan tillåtas kommentera den saken. Nej, det är klart
            att det inte var fel att göra det. Det är alldeles självklart
            att det är bra att allt detta skedde.
          </note>
          <note>
            Men då kan det heller inte vara fel om vi kritiserar regeringen
            när regeringens ekonomiska politik leder till att investeringarna
            minskar, till att budgetunderskottet ökar och till att arbetslösheten
            stiger. Det finns ju tydliga tecken i dag på att vi är tillbaka
            i de problem som vi hade i början av 80-
          </note>
          <note>
            talet. Men då hade vi problem efter den längsta och djupaste
            internationella lågkonjunkturen efter kriget. I dag avtecknar
            sig problemen mot bakgrund av den längsta högkonjunkturen efter
            kriget. Det är alltså en oerhört stor skillnad i fråga om bakgrunden
            till och förutsättningarna för vad vi nu ser. Det som socialdemokraterna
            har misslyckats med är just detta med att rida på en internationell
            framgångsvåg.
          </note>
          <note>
            Allan Larsson pekar på den avmattade internationella konjunkturen
            och får det att låta som om problemen här i Sverige beror på den.
            Men det är inte sant. Det är riktigt att tillväxten dämpas något
            i Europa och i industriländerna över huvud taget i år. Men det
            är fortfarande fråga om en positiv ekonomisk tillväxt om 2 % eller
            mera.
          </note>
          <note>
            Vidare räknar man med att tillväxten kommer att bli större nästa
            år. Det är i detta internationella klimat som Sverige skiljer
            ut sig. Sverige är det enda industriland som har en negativ ekonomisk
            tillväxt.
          </note>
          <note>
            Regeringen har således verkligen ingenting att skylla på. Det
            finns inga internationella omständigheter som på något sätt skulle
            kunna försvara eller förklara regeringens misslyckande på den
            här punkten.
          </note>
          <note>
            Allan Larsson säger att han skall inbjuda till politiska överläggningar
            för att få en diskussion om
          </note>
          <note>
            Rehnbergkommissionen och dess förslag. Jag förstår, uppriktigt
            sagt, inte vad syftet är. Antingen sluter ju parterna till sist
            upp bakom Rehnbergs förslag -- det vore bra och det skulle vi
            applådera, för vi har stött den tanken -- eller också gör de inte
            det. Då ankommer det naturligtvis på regeringen att utforma en
            ekonomisk politik mot den bakgrunden. Det är min bestämda uppfattning
            att det i det läget inte finns mycket annat att göra än att acceptera
            en ökad arbetslöshet -- precis som centern skriver i sin senaste
            rapport. Det här skall ses som ett svar till Olof Johansson. Jag
            delar alltså i hög grad den uppfattning som centern ger uttryck
            för i den aktuella rapporten vad gäller arbetslösheten.
          </note>
          <note>
            I ett så obalanserat ekonomiskt läge som Sverige nu befinner
            sig i går det inte att göra massiva insatser som gör det möjligt
            att hålla arbetslösheten nere --
          </note>
          <note>
            under 2 %, eller vilken ambitionsnivå det nu kan vara fråga om.
            Det går inte, och det vet Allan
          </note>
          <note>
            Larsson. Allan Larsson säger mycket riktigt i finansplanen att
            det förhåller sig på det sättet. Om
          </note>
          <note>
            Rehnberg misslyckas kommer arbetslösheten att stiga till 4 %,
            och kanske t.o.m. mera. Om
          </note>
          <note>
            Rehnberg misslyckas kan vi politiker, tyvärr, inte göra någonting
            åt den saken. Det skall vara vårt besked till arbetsmarknadens
            parter -- inte att vi har några jokrar i rockärmen som vi kan
            plocka fram för att underlätta det hela. Arbetsmarknadens parter
            får ta ställning till Rehnbergs förslag såsom detta ligger --
            ja eller nej. Och blir det nej, då väljer man arbetslöshet.
          </note>
          <note>
            Jag tycker att det i hög grad aktualiserar det förslag som vi
            i folkpartiet liberalerna har drivit i många år.
          </note>
          <note>
            Man bör alltså använda arbetslöshetsförsäkringen också som ett
            instrument för att påverka arbetsmarknadens parter. Det vore rimligt
            att de som driver fram höga avtal för sig själva och därmed är
            en viktig orsak till ökad arbetslöshet får vara med och betala
            för denna genom att egenavgifterna, de försäkringspremier som
            enskilda betalar, blir högre.
          </note>
          <note>
            Jag vill gärna fråga Allan Larsson om han är beredd att pröva
            en sådan reformering av arbetslöshetsförsäkringen.
          </note>
          <note>
            Tyvärr räcker tiden inte till för vad jag hade tänkt säga om
            konkurrensfrågorna. Men jag vill understryka att det som Allan
            Larsson säger om konkurrensfrågorna i finansplanen är bra. De
            tankarna och slutsatserna borde dock också gälla den offentliga
            sektorn. Då kunde vi få ett väsentligt bidrag till en bättre ekonomisk
            balans i Sverige.
          </note>
          <note type="speaker">
            Anf. 14 OLOF JOHANSSON (c) replik:
          </note>
          <note>
            Herr talman! Jag har fått vänliga klappar på axeln riktade till
            partiet med anledning av en rapport om den ekonomiska politiken
            som har gjorts av en arbetsgrupp inom centerpartiet och som nyligen
            har presenterats, och det tackar vi särskilt för. Men vi har ytterligare
            20 arbetsgrupper, så det kan bli många sådana här tillfällen framöver.
          </note>
          <note>
            Vi i centern arbetar på det sättet att vi presenterar intressanta
            debattinlägg. Därefter har vi en demokratisk process inom partiet,
            och den tänker vi hålla fast vid. Vi hämtar inte våra ideal i
            de odemokratiska organisationernas värld.
          </note>
          <note>
            Det är riktigt att vår rapport innehåller en värdefull analys
            av nödvändiga och önskvärda förändringar i den ekonomiska politiken.
            På en punkt vill jag emellertid slå fast att rapporten givits
            en tolkning som avviker från den politik som centern står för.
          </note>
          <note>
            Den saken tog jag upp i mitt inledningsanförande.
          </note>
          <note>
            Vi värnar alltså den fulla sysselsättning och en rättvis regional
            utveckling i hela landet. Sedan får enskilda själva stå för sina
            uttalanden.
          </note>
          <note>
            Arbetsgruppens rapport utgör ett värdefullt underlag för arbetet
            med vår samlade ekonomiskpolitiska motion som vi lägger fram i
            riksdagen denna månad. Självfallet skall vi använda marknadsekonomiska
            medel. Men medlet får inte så att säga ta över målet. Det är därför
            som vi i centern är anhängare av en socialt och miljömässigt styrd
            marknadsekonomi.
          </note>
          <note>
            Låt mig återkomma till detta med arbetslösheten.
          </note>
          <note>
            Carl Bildt svarade inte på min fråga. Jag vill dock gärna utveckla
            detta tema något. Det är klart att man kan göra det här till ett
            nationalekonomiskt seminarieproblem. Men det är inte så i slutänden.
          </note>
          <note>
            Och det är där som vi politiker kommer in i bilden.
          </note>
          <note>
            Vi måste göra avvägningar mellan olika saker i politiken.
          </note>
          <note>
            För oss i centern är arbetslöshet inte enbart en stapel i ett
            ekonomiskt diagram. I vad mån det går att förena en arbetslöshet
            med andra ekonomiskpolitiska mål är således inte något nationalekonomiskt
            tvisteämne. Tillgång till arbete eller utbildning skapar en grund
            för social trygghet, gemenskap och självständig försörjning. Men
            arbetslöshet är resursslöseri. Arbete åt alla i hela landet är
            ett mål för den ekonomiska politiken som vi inte viker från.
          </note>
          <note>
            Nu är dock lågkonjunkturen här. Bilden är den som har beskrivits
            vältaligt från olika håll här. Detta måste mötas såväl med strukturella
            åtgärder som med en aktiv arbetsmarknadspolitik. Ett passivt utbetalande
            av understöd måste undvikas. Det är en sistahandsåtgärd. Utbildning
            och investeringar för framtiden är de rätta lösningarna. Det är
            ju därför som vi kräver bl.a. en storsatsning på infrastrukturen
            -- vägar, järnvägar, vatten och avlopp, miljövänlig teknik, förnybar
            energi etc.
          </note>
          <note>
            Det är, som sagt, viktigt att den passiva förmögenhetsförvaltande
            filosofin så att säga i statens hand ersätts med ett aktivt byggande
            och med aktiva investeringar.
          </note>
          <note>
            Självfallet är det sedan också fråga om en konkurrenskraft gentemot
            omvärlden som klarar den här situationen. Det är det läget som
            vi befinner oss i beträffande problemen. Naturligtvis lyssnar
            jag oerhört noga på vad olika personer säger om vilka insatser
            som de är beredda att göra för att klara denna situation. Men
            jag måste erkänna att jag, om jag vore i Allan Larssons kläder,
            inte skulle ha hört särskilt mycket -- det har ju inte sagts så
            mycket -- om just stabiliseringsavtals- och lönebildningsproblematiken.
          </note>
          <note>
            Jag kan konstatera att vi i alla fall är öppna för politiska
            överläggningar. Jag kan ställa upp på sådana som ett tack för
            att Allan Larsson ibland kallar centern och också folkpartiet
            för konstruktiva partier i samtalen.
          </note>
          <note>
            Främst är det viktigt att konstatera att det är arbetsmarknadens
            parter som har det första ansvaret. Det får aldrig råda någon
            tvekan på den punkten. Men till sist handlar också om ett politiskt
            ansvar. Det måste parterna ha reda på i den här skärningspunkten,
            när de bestämmer sig för om de vill säga nej eller ej. Där kommer
            ingen undan, inte heller Carl Bildt. Carl Bildt kan stå här och
            beskriva verkligheten hur mycket som helst. Det har ingen betydelse,
            om man inte i just den här frågan är beredd att dra en slutsats
            som påverkar människors möjligheter att ha arbete och sysselsättning
            i vårt land i fortsättningen.
          </note>
          <note>
            Arbete handlar om försörjning. Arbete handlar om att få utlopp
            för sin inneboende förmåga. Att arbeta är att behövas. Arbete
            handlar om människan mer än om ekonometriska modeller.
          </note>
          <note>
            Det är därför vi också politiskt har ett ansvar för att hantera
            de problem som finns.
          </note>
          <note>
            Detta lättar minsann inte bördan för arbetsmarknadens parter.
            Arbetsmarknadens organisationer gör ett misstag när de inte är
            beredda att skriva under ett stabiliseringsavtal.
          </note>
          <note type="speaker">
            Anf. 15 LARS WERNER (v) replik:
          </note>
          <note>
            Herr talman! Bengt Westerberg orerade rätt mycket om Stalintiden.
            Dess bättre slapp Bengt
          </note>
          <note>
            Westerberg att vara med om den förfärliga tiden, både i Sovjetunionen
            och här hemma. Men historiskt sett förordade under samma tid en
            av
          </note>
          <note>
            Bengt Westerbergs företrädare öppet en arbetslöshet på 5 %. Det
            har sitt intresse i dag, mot bakgrund av det vi diskuterar och
            det Bengt
          </note>
          <note>
            Westerberg sade alldeles nyss.
          </note>
          <note>
            En annan person försöker höja debattnivån genom att komma med
            andra utsagor än dem jag har gjort.
          </note>
          <note>
            Jag säger så mycket, påstår Allan Larsson. Då tar han stöd av
            regeringens egen lantbruksdirektör i
          </note>
          <note>
            Jämtland. Ja, Allan Larsson, den direktören har sagt mycket i
            sina dagar. Vi kan naturligtvis föra debatten på den nivån. Ni
            har ju en del udda figurer i ert parti. Jag skulle kunna använda
            mig av Bo
          </note>
          <note>
            Södersten för att recensera regeringens budgetpolitik. Nu behöver
            jag dess bättre inte det, för det gör nyliberalerna på den kanten
            mycket bättre.
          </note>
          <note>
            Jag ställde ett par frågor. De handlade om de 600
          </note>
          <note>
            miljonerna. Allan Larsson säger att man nu går mycket längre
            än i den uppgörelse vi träffade med er för några månader sedan.
            Vi tycker att det är bra att ni satsar på arbetsmarknadspolitiken.
            Men min fråga gällde att vi skulle få ett besked om de 600
          </note>
          <note>
            miljonerna, för de skulle användas under innevarande budgetår.
            Därför kvarstår min fråga:
          </note>
          <note>
            När kommer de konkreta förslagen om hur pengarna skall användas?
          </note>
          <note>
            Jag sade en del om rättvisepolitiken. Jag hävdade att den här
            budgeten gav uttryck för en orättvis fördelningspolitik. Jag skall
            ta ett exempel till. Nu kallar regeringen det för rättvisa när
            inte heller förtidspensionärer får ett fritt år på sjukhus. Alla
            pensionärer har det nu så bra, säger regeringen, att de kan betala
            sjukhusvård från första dagen. Då måste jag fråga: Vilka revolutionerande
            förbättringar har pensionärerna fått under de senaste åren? Höjningen
            av KBT och pensionstillskottet är i första hand en kompensation
            för ökade kostnader för skatteomläggningen, och höjningen täcker
            inte ens de faktiska kostnaderna.
          </note>
          <note>
            När det gäller de handikappade tycker jag att regeringen har
            ändrat uppfattning om en solidarisk handikappolitik. 1982 var
            alla partier i riksdagen överens om att reformer inom handikappområdet
            inte skulle vara avhängiga konjunktursvängningarna. Det skrev
            vi under på i det handikappolitiska programmet. I dag ursäktar
            regeringen avsaknaden av reformer på handikappområdet med det
            finansiella läget. Är det verkligen regeringens uppfattning att
            vi bara skall visa solidaritet med handikappade när ekonomin tillåter?
          </note>
          <note>
            Beträffande budgeten vill jag säga att vi och regeringen i vissa
            delar har samma syn på problemen i ekonomin. Vi är överens om
            att inflationen är för hög. Produktivitetstillväxten är för låg.
            Bytesbalansunderskotten är för höga osv.
          </note>
          <note>
            Men det finns viktiga avsnitt där vi skiljer oss åt.
          </note>
          <note>
            Min tid är begränsad och jag skall nöja mig med att ta upp två
            punkter.
          </note>
          <note>
            I finansplanen går regeringen förbi problematiken kring den dåliga
            produktivitetsutvecklingen inom industrin. Ett av de mest centrala
            problemen i den svenska ekonomin är just detta. Det borde vara
            bekant för alla, inte minst för regeringen, att produktiviteten
            sjönk inom industrin mellan 1987
          </note>
          <note>
            och 1988, trots högkonjunktur. Hur kunde detta ske? Är det egentligen
            inte det som är förklaringen till den sammantaget alltför svaga
            tillväxten i den svenska ekonomin under de senaste åren?
          </note>
          <note>
            Jag tycker ändå att det allvarligaste i regeringens resonemang
            är bollandet med de båda målen arbete åt alla och låg inflation.
            Hur kan man säga att arbete åt alla är ett mål för den ekonomiska
            politiken, när regeringens egna prognoser pekar på kraftigt ökad
            arbetslöshet, trots lägre inflation än i åtskilliga andra länder?
            Regeringen säger att den viktigaste förutsättningen för att kunna
            hävda sysselsättningen är att varaktigt nedbringa inflationen
            i nivå med omvärlden. Att bekämpa inflation betyder uppenbarligen
            för regeringen att hålla tillbaka löneutvecklingen även för de
            lågavlönade. Men snälla Allan Larsson, jag kan räkna upp en rad
            länder i omvärlden där man lyckats med konststycket att kombinera
            låg inflation med hög arbetslöshet. Ser ni verkligen inga risker
            för att den temporära höjning av arbetslösheten som ni tycks acceptera
            också kan bli permanent? Hur går det då med målet arbete till
            alla?
          </note>
          <note>
            Till sist vill jag bara upprepa frågan: Vilka konkreta åtgärder
            avser regeringen och Allan Larsson att komma med när det gäller
            att hindra prisutvecklingen? Det räcker inte med 3 miljoner till
            konsumentverket, utan det måste till andra åtgärder.
          </note>
          <note type="speaker">
            Anf. 16 CLAES ROXBERGH (mp) replik:
          </note>
          <note>
            Fru talman! Det var bra att vi fick reda på att Bengt
          </note>
          <note>
            Westerberg inte har begripit någonting. Bengt
          </note>
          <note>
            Westerberg tror att vi blir rikare ju snabbare vi tömmer våra
            gruvor. Ju snabbare vi hugger ned regnskogen, ju mer vi ökar vårt
            energislöseri, ju snabbare förlopp från naturresurs till sophög,
            desto bättre blir det.
          </note>
          <note>
            Den sortens ekonomisk tillväxt hjälper inte miljön på något sätt.
            Vi kan inte lösa miljöproblemen med tillväxt. Snarare skapar de
            flesta typerna av tillväxt problem för oss på miljösidan. Det
            rör sig om ett systemfel i produktions- och konsumtionssamhället.
            Köp, slit, släng! Den linjära processen måste bytas ut mot: Köp,
            slit, återbruka och återvinn! Det är en cyklisk process. Med sådana
            processer skulle vi kunna få en alldeles utmärkt utveckling i
            ekonomin, utan att ständigt prioritera tillväxten. Vi skulle radikalt
            kunna minska miljöförstöringen.
          </note>
          <note>
            Allan Larsson sade att miljöpolitiken måste vara förenlig med
            en ekonomisk tillväxt. Om vi vänder på det blir det genast bättre.
            Den ekonomiska tillväxten måste vara förenlig med miljöpolitiken.
          </note>
          <note>
            Då har vi kommit ytterligare en bit på vägen.
          </note>
          <note>
            Det är en märklig upplevelse att lyssna på den här debatten.
            Jag tycker att Sveriges kris är skenbar på sitt sätt. Det är den
            globala krisen som är verklig.
          </note>
          <note>
            Samtidigt som regering, massmedia och opposition pratar om kris,
            slår julhandeln alla tidigare rekord.
          </note>
          <note>
            Ordet kris har urholkats så till den milda grad att när det inträffar
            en översvämning eller liknande, vad skall vi då använda för ord?
            Det kan inte vara ordet kris, för det ordet har vi redan förstört.
            De globala miljöhoten, krigsrisken vid Persiska viken, där kärnvapen
            kan komma att bli inblandade, är den verkliga krisen. Krig är
            ju det största miljöhot som vi kan utsättas för. Det tycker jag
            är viktigt att påpeka.
          </note>
          <note>
            För att återvända till budgeten kan man fråga sig:
          </note>
          <note>
            Vad borde budgeten ha innehållit för att det skulle likna någonting?
            Det borde ha alltså funnits med åtgärder för att få i gång cykliska
            processer, som jag redan var inne på, och uppmuntra sådana på
            olika sätt. Vi borde gå in för att minska vår energiförbrukning
            med 2 % per år. Vi borde påbörja kärnkraftsavvecklingen. Vi borde
            få ett prissystem för elkraft som innebär att all nytillkommen
            elförbrukning betalas efter de verkliga produktionskostnaderna
            och ingenting annat. Vi borde få drivmedelsskatt på flyget som
            är i nivå med vägskatten. Och vi borde få bort momsen på kollektivtrafiken
            och få skärpta miljöavgifter. Då skulle det kunna börja likna
            någonting.
          </note>
          <note>
            Vi i miljöpartiet försöker ta ställning på sakpolitisk grund.
            Bengt Westerberg förde ett resonemang om stödpartier. Då vill
            jag säga att det minsta stödpartiet i denna riksdag är miljöpartiet.
            Vi har röstat med regeringen minst av alla partier som sitter
            här. De som har röstat mest med regeringen är faktiskt Bengt Westerberg
            och Carl Bildt själva.
          </note>
          <note>
            Era partier är ju stödpartier för regeringen. Bengt
          </note>
          <note>
            Westerberg såg ju till att skattereformen gick igenom. Man har
            fört en politik som i stor utsträckning stämmer med socialdemokraternas
            politik. Det är där problematiken ligger. Vi i miljöpartiet är
            inget stödparti. Vi kommer inte heller att bli det, om inte politiken
            förändras. Vi har däremot sedan länge lanserat ett huvudalternativ
            i svensk politik, ett grönt bälte som skulle kunna samla de partier
            och dem som är intresserade av att föra en annan politik -- ingen
            nämnd och ingen glömd -- och som tar itu med grundläggande miljö-,
            överlevnads-- och framtidsfrågor. Men skulle den aviserade miljöpropositionen
            utgöra ett grönt genombrott och skulle försvarspropositionen bli
            ett starkt slag för freden, skulle övriga regeringsförslag under
            våren få en grön inriktning, då skulle det naturligtvis påverka
            oss om vi efter valet hamnar i vågmästarställning. Jag ser med
            intresse på vad
          </note>
          <note>
            Allan Larsson sade här, att han vill ta hänsyn till våra synpunkter.
            Då är det bara för regeringen att gå upp till bevis: För en politik
            som leder åt rätt håll! För oss i miljöpartiet är politik inte
            att spela ett maktspel, utan det är att rädda mänskligheten undan
            de oundvikliga miljökatastrofer som kommer att drabba våra barn
            och barnbarn, om inte vår generation, vi, tar vårt fulla ansvar
            nu.
          </note>
          <note>
            Anf. 17 Finansminister ALLAN LARSSON (s)
          </note>
          <note>
            replik:
          </note>
          <note>
            Fru talman! Claes Roxbergh säger att miljöpartiet inte är något
            stödparti. Man kan också se det så att partiet inte förmår att
            bidra, vara med och ta ansvar. Jag tror att väljarna i det läge
            som vi befinner oss i nu internationellt och nationellt vill att
            vi politiker skall ta ansvar för dagens problem och att vi skall
            ha långsiktiga lösningar. Jag tror inte att den flykt undan ansvar
            som Claes Roxbergh gav uttryck för är någonting som gör intryck
            på väljarna. Jag är beredd att ta ansvar, jag är beredd att samverka
            med dem som förmår att samverka.
          </note>
          <note>
            Till Lars Werner: Jag talade inte om någon lantbruksdirektör,
            utan jag talade om den som var ordförande i ert arbetsutskott
            och som utifrån det arbetet beskrev hur svårt det var att få er
            politik att hänga ihop. Men när nu ordföranden i ert arbetsutskott
            har fått andra uppgifter kanske ni kan samla er till någonting
            som är konstruktivt och håller ihop. Men då måste ni lägga om
            stilen en hel del.
          </note>
          <note>
            När det gäller arbetsmarknadsåtgärder är svaret till
          </note>
          <note>
            Lars Werner att det här är inget som skall vänta till nästa budgetår.
            De åtgärder som jag har talat om i min presentation gäller fr.o.m.
            nu, redan första halvåret i år skall vi satsa kraftfullt på arbetsmarknadsutbildning
            och sådana åtgärder som både hjälper till att klara flaskhalsarna
            i produktionen, inflationsproblemet och gör det möjligt för människorna
            att långsiktigt få arbete.
          </note>
          <note>
            När det gäller det avgiftsfria året för förtidspensionärerna
            är avsikten att vi skall ha samma villkor för alla pensionärsgrupper.
            Det viktiga i budgeten är att vi satsar de pengar som vi kan på
            aktiva åtgärder för att åstadkomma rehabilitering, det goda arbete
            som gör att färre slås ut från arbetslivet. Det är huvudlinjen.
          </note>
          <note>
            Lars Werner frågade också om prisutvecklingen.
          </note>
          <note>
            Ja, vi skall ha en aktiv prispolitik, men inga regleringar. Jag
            tror inte på regleringar och prisstopp, utan vi skall vidta andra
            åtgärder som gör att vi kan pressa inflationen. Det gäller konkurrenslagstiftningen,
            den nya livsmedelspolitiken och gränsskyddet. Det är de allra
            viktigaste insatserna som långsiktigt kan pressa ner inflationen.
            Vi kan nu se en vändpunkt när det gäller prisutvecklingen.
          </note>
          <note>
            Jag vill så kommentera ett par saker i Bengt
          </note>
          <note>
            Westerbergs anförande. Bengt Westerberg påstod att de offentliga
            utgifternas andel inte gått ner. Det har varit en mycket kraftig
            förbättring i det avseendet. Jag vill påminna om att de offentliga
            utgifternas andel år 1982 var 67 %. Vi har pressat ned den till
            61 %, och vi skall fortsätta att pressa ner den ytterligare och
            därmed skapa svängrum för produktion och investeringar. Jag är
            inställd på att fullfölja detta arbete. Men det har varit nödvändigt
            att i det här läget dra åt ett par hål i svångremmen för staten
            för att hålla tillbaka utgiftsexpansionen och bara satsa på de
            mest angelägna områdena.
          </note>
          <note>
            Bengt Westerberg talade föraktfullt om budgetunderskott och sade
            att det är balans i budgeten men att vi har ett underliggande
            budgetunderskott. Det är riktigt. Jag skulle vara ganska bekymrad
            om det hade varit fråga om ett strukturellt underskott. Nu är
            det så att vi just 1992
          </note>
          <note>
            har ovanligt stora utbetalningar till kommunerna som hänger samman
            med att kommunerna får skatten som baseras på 1990 års inkomster.
            Det betyder att vi året därpå får en väsentlig förbättring. En
            stor del av det som nu ser ut som ett underliggande underskott
            reduceras. Den förändring av bostadsfinansieringen som genomförs
            kommer att ytterligare avlasta statsbudgeten. Vidare har vi effekterna
            av att ohälsotalet kommer att sjunka som en följd av de reformer
            som vi har genomfört. Av det skälet sover jag gott om nätterna
            när det gäller även det underliggande budgetunderskottet och det
            budgetsaldo som redovisas. Budgetsaldot visar att budgeten är
            i balans. Det är ordning och reda i statens finanser, och det
            skall så förbli.
          </note>
          <note>
            Bengt Westerberg frågade om jag är villig att reformera arbetslöshetsförsäkringen.
            Svaret är ja.
          </note>
          <note>
            Vi har tillsatt en utredning, och vi väntar nu på dess förslag
            för att kunna ta ställning. Men så säger
          </note>
          <note>
            Bengt Westerberg att om organisationerna säger nej till ett stabiliseringsavtal,
            då får vi leva med arbetslöshet. Det var det utomordentligt bistra,
            kyliga och nästan cyniska besked som Bengt
          </note>
          <note>
            Westerberg gav. Om privattjänstemännen i
          </note>
          <note>
            Stockholm säger nej drabbar det inte dem, men det drabbar metallarbetare
            på verkstäder och bruk, det drabbar ungdomar i Norrbotten, i Västerbotten,
            i
          </note>
          <note>
            Värmland och på många andra håll i Sverige. De kan inte göra
            någonting för att förhindra den arbetslöshet som följer av att
            en liten grupp på arbetsmarknaden förhindrar ett stabiliseringsavtal.
          </note>
          <note>
            Då är frågan: Skall Bengt Westerberg då sitta passiv och åse
            detta, eller skall Bengt Westerberg vara med och försöka ta ett
            ansvar för de ungdomar som annars skulle bli arbetslösa och för
            de industriarbetare som riskerar att slås ut från arbetsmarknaden?
            Jag sätter stort värde på Olof
          </note>
          <note>
            Johanssons deklaration, och jag hoppas att vi skall kunna få
            till stånd konstruktiva diskussioner.
          </note>
          <note>
            Låt mig, fru talman, få avsluta med en kommentar till Carl Bildt.
            Carl Bildt har beskrivit hur misslyckat allt är och att det är
            dåliga tider. Låt mig då bara få redogöra för vad som under de
            senaste veckorna har stått i affärstidningarna. I en står det:
          </note>
          <note>
            I år skall ekonomin vända. I en annan står det: Vi är på väg
            mot goda tider. I en tredje står det: Nu satsar man i utlandet
            på svenska företag.
          </note>
          <note>
            Carl Bildt! Jag hoppas att den informationen når fram. Jag vill
            vara den som skall medverka till bättre tider. Carl Bildt är den
            som står upp för dåliga tider.
          </note>
          <note>
            Förste vice talmannen anmälde att Carl Bildt,
          </note>
          <note>
            Bengt Westerberg, Claes Roxbergh och Lars
          </note>
          <note>
            Werner anhållit att till protokollet få antecknat att de inte
            ägde rätt till ytterligare repliker.
          </note>
          <note>
            Överläggningen var härmed avslutad.
          </note>
          <note>
            Budgetpropositionen bordlades.
          </note>
          <note>
            5 § Justering av protokoll
          </note>
          <note>
            Justerades protokollen för den 10, 11, 12, 13 och 14
          </note>
          <note>
            december 1990.
          </note>
          <note>
            6 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1990/91:68 till justitieutskottet
          </note>
          <note>
            7 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1990/91:63 Handelsagentur
          </note>
          <note>
            1990/91:69 Arbetslivsforskningens organisation m.m.
          </note>
          <note>
            1990/91:71 Lag om vissa dryckesförpackningar
          </note>
          <note>
            1990/91:72 Återbetalning av mervärdeskatt till utländska företagare
          </note>
          <note>
            Skrivelse
          </note>
          <note>
            1990/91:73 Redogörelse för tillämpningen av lagen
          </note>
          <note>
            (1989:530) om åtgärder för att förebygga våldsdåd med internationell
            bakgrund (terroristlag)
          </note>
          <note>
            Motionerna
          </note>
          <note>
            med anledning av prop. 1990/91:58 Psykiatrisk tvångsvård, m.m.
          </note>
          <note>
            1990/91:So30 av Gullan Lindblad (m)
          </note>
          <note>
            1990/91:So31 av Sten Svensson (m)
          </note>
          <note>
            1990/91:So32 av Gudrun Schyman m.fl. (v)
          </note>
          <note>
            1990/91:So33 av Hans Göran Franck m.fl. (s)
          </note>
          <note>
            1990/91:So34 av Daniel Tarschys m.fl. (fp)
          </note>
          <note>
            1990/91:So35 av Stig Gustafsson och Margareta
          </note>
          <note>
            Persson (s)
          </note>
          <note>
            1990/91:So36 av Arne Andersson i Gamleby och
          </note>
          <note>
            Lena Öhrsvik (s)
          </note>
          <note>
            1990/91:So37 av Anita Stenberg m.fl. (mp)
          </note>
          <note>
            1990/91:So38 av Göran Ericsson (m)
          </note>
          <note>
            1990/91:So39 av Margit Sandéhn och Börje Nilsson
          </note>
          <note>
            (s)
          </note>
          <note>
            1990/91:So40 av Gullan Lindblad och förste vice talman Ingegerd
            Troedsson (m)
          </note>
          <note>
            1990/91:So41 av Britta Bjelle m.fl. (fp)
          </note>
          <note>
            1990/91:So42 av Rosa Östh m.fl. (c)
          </note>
          <note>
            1990/91:Ju13 av Gudrun Schyman m.fl. (v)
          </note>
          <note>
            1990/91:Ju14 av Hans Göran Franck m.fl. (s)
          </note>
          <note>
            1990/91:Ju15 av Rolf Dahlberg m.fl. (m)
          </note>
          <note>
            1990/91:Ju16 av Anita Stenberg m.fl. (mp)
          </note>
          <note>
            1990/91:Ju17 av Britta Bjelle m.fl. (fp)
          </note>
          <note>
            1990/91:Ju18 av Rosa Östh m.fl. (c)
          </note>
          <note>
            8 §Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 17 december
          </note>
          <note type="speaker">
            1990/91:118 av Rosa Östh (c) till socialministern om barnen i
            Rumänien:
          </note>
          <note>
            Den svåra situation som råder för ett mycket stort antal barn
            i Rumänien har under det senaste halvåret kommit att uppmärksammas.
            Uppgifterna har, med rätta, väckt stor upprördhet hos många människor
            i vårt land. Viljan att hjälpa har varit stor och en mångfald
            gåvor har strömmat från vårt land till barnhemmen i Rumänien.
          </note>
          <note>
            Flera grupper har också besökt Rumänien och på ort och ställe
            kunnat konstatera nöden, vanskötseln och övergivenheten.
          </note>
          <note>
            Från rumänienbesökarna har rapporterats hur de svenska gåvorna
            kommit till nytta och glädje, men också att det behövs andra former
            av hjälpverksamhet för att situationen för barnen mer påtagligt
            och långsiktigt skall förbättras.
          </note>
          <note>
            För att barnen skall bli omhändertagna och vårdade på ett försvarbart
            sätt, behövs välutbildad personal, vilket det råder mycket stor
            brist på i landet. Det är särskilt viktigt eftersom många av barnen
            har synnerligen svåra upplevelser bakom sig och ofta saknat möjlighet
            till normala relationer till vuxna.
          </note>
          <note>
            Det kan knappast råda någon tvekan om att det för många barn,
            i dagsläget, skulle vara bäst om de fick byta miljö. Vård i enskilda
            hem eller i bra barnhem skulle av allt att döma vara bättre alternativ
            även om det måste innebära uppbrott från hemlandet.
          </note>
          <note>
            Det torde vara ett väl känt faktum att många barnlösa par i Sverige
            önskar adoptera barn och att deras väntetid ofta handlar om flera
            år.
          </note>
          <note>
            Utredningarna är långdragna och påfrestande och adoptionskostnaderna
            höga. I en del fall innebär de långa utredningstiderna att de
            tilltänkta adoptivföräldrarna hinner falla för det uppsatta åldersstrecket.
            I andra fall blir de höga kostnaderna hindret.
          </note>
          <note>
            Under hösten besöktes de rumänska barnhemmen också av en delegation,
            där den svenska regeringen var representerad. Få uppgifter har
            framkommit om vad detta besök ledde till.
          </note>
          <note>
            Jag vill därför ställa följande frågor till statsrådet:
          </note>
          <note>
            Vilka slutsatser har regeringen dragit av besöket beträffande
            det fortsatta hjälpbehovet?
          </note>
          <note>
            Finns det planer på att erbjuda utbildning till rumänska personer
            som arbetar eller önskar arbeta på barnhemmen?
          </note>
          <note>
            Är regeringen beredd att medverka till åtgärder som kan underlätta
            adoptioner eller fosterhemsplaceringar i Sverige?
          </note>
          <note>
            1990/91:119 av Karin Starrin (c) till industriministern om ökad
            sysselsättning i
          </note>
          <note>
            Gävleborgs län:
          </note>
          <note>
            Basindustrierna i Gävleborgs län har under 1980-
          </note>
          <note>
            talet genomgått omfattande strukturomvandlingar och rationaliseringar.
            Inom sjukvården har en omorganisation av psykvården genomförts.
            Dessa förändringar har inneburit en kraftig minskning av arbetstillfällena.
            Vi kan konstatera att Gävleborgs län har den svagaste utvecklingen
            i landet.
          </note>
          <note>
            Den ökade oro inför en försämrad konjunktur som företagen känner
            i Gävleborgs län avspeglas klart och tydligt i det ökande antalet
            anmälda varsel.
          </note>
          <note>
            Under de senaste månaderna har antalet varsel om permitteringar,
            uppsägningar eller införande av korttidsveckor ökat mycket markant.
          </note>
          <note>
            Under november hade siffror för antalet arbetslösa ökat till
            drygt 4 000 eller 2,4 %. Dessutom är ca
          </note>
          <note>
            3 000 deltidsarbetslösa eller 1,6 %. Av dessa består ca 85 %
            av kvinnor.
          </note>
          <note>
            Situationen kan bli besvärlig för t.ex. Ovanåkers kommun med
            FMG i Alfta som en av kommunens dominerande arbetsplatser. I Hofors
            kommun är
          </note>
          <note>
            Ovako Steel den ledande arbetsplatsen som nu har klara problem
            med vikande efterfrågan. Inom den offentliga sektorn har omläggningen
            av psykvården medfört stora kraftansträngningar framför allt för
          </note>
          <note>
            Bollnäs kommun vad gäller arbetstillfällena för kvinnor. Även
            SJ har ändrat sin inriktning vilket har fått förödande konsekvenser
            för AVG verkstad i Bollnäs.
          </note>
          <note>
            Samtidigt kan vi konstatera att Gävleborgs län har den lägsta
            utbildningsnivån i landet. Hittills har näringsliv och offentlig
            sektor klarat behovet men det finns nu klara signaler på att länet
            kan skadas extra vid en lågkonjunktur på grund av kompetensbrist.
          </note>
          <note>
            För att skapa framtidstro för Gävleborgs län måste staten visa
            att man är beredd att stimulera fram sysselsättning på olika nivåer.
            För att ge tillverkningsindustrin och tjänstesektorn signaler
            om att ''här är det rätt att investera, här finns kompetent arbetskraft
            etc.'' så behövs snabba åtgärder. Förstärkningar inom kommunikationsområdet
            måste till för att förbättra transporterna.
          </note>
          <note>
            Med anledning av vad som ovan har framförts vill jag ställa följande
            frågor till industriministern.
          </note>
          <note>
            1. Är regeringen beredd att medverka till att sätta in speciella
            förstärkningsinsatser för att skapa nya arbetstillfällen?
          </note>
          <note>
            2. Är regeringen beredd att förstärka utbildningsinsatserna i
            länet?
          </note>
          <note>
            3. Är regeringen beredd att förbättra möjligheterna för kvinnor
            att arbeta i de mer otraditionella yrkena?
          </note>
          <note>
            4. Vilka åtgärder vill regeringen sätta in för att möjliggöra
            nystartande, avknoppningar eller legoinriktade företag?
          </note>
          <note>
            den 19 december
          </note>
          <note type="speaker">
            1990/91:120 av Börje Hörnlund (c) till industriministern om regionalt
            inriktade infrastrukturella insatser:
          </note>
          <note>
            Tillgång till arbete eller utbildning har en central roll för
            varje individ genom den sociala betydelse arbetet har för gemenskap,
            personlig utveckling, identitet och självtillit. Det är också
            grunden för en självständig försörjning. Förvärvsarbetet är lika
            viktigt för kvinnor som för män.
          </note>
          <note>
            Samhället måste därför ha en god beredskap för att möta konjunkturnedgångar
            och de krav som strukturförändringar inom näringslivet ställer.
          </note>
          <note>
            Målsättningen att alla i yrkesverksam ålder skall kunna försörja
            sig med eget arbete måste ligga fast.
          </note>
          <note>
            Det är med denna utgångspunkt viktigt att bredda och differentiera
            lokala arbetsmarknader i olika delar av Sverige så att människor
            har valmöjligheter. Tillgången på arbete eller utbildning är en
            väsentlig förutsättning för andra levnadsvillkor. De är grundstenar
            till en positiv samhällsutveckling.
          </note>
          <note>
            Tillväxten i den svenska ekonomin under 1980-
          </note>
          <note>
            talets högkonjunktur har varit starkt koncentrerad.
          </note>
          <note>
            Den inriktningen har skapat överhettning med stark löneglidning
            och inflation som följd.
          </note>
          <note>
            Koncentrationspolitiken -- och den därav följande löneglidningen
            -- är en av huvudorsakerna till vårt lands ekonomiska problem.
          </note>
          <note>
            Stora områden av vårt land har haft långsammare tillväxt, stagnation
            eller t.o.m. recession. I många kommuner och regioner är arbetslösheten
            betydligt högre än de genomsnittliga arbetslöshetssiffror som
            redovisats.
          </note>
          <note>
            Såväl i skrivelsen från den s.k.
          </note>
          <note>
            Rehnbergkommissionen som regeringens proposition om den ekonomiska
            politiken på medellång sikt, understryks att avmattningen i industrin
            blir allt tydligare. Det konstateras även att arbetsmarknaden
            blir alltmer ''dämpad''.
          </note>
          <note>
            Senare arbetsmarknadsrapporter bekräftar klart denna negativa
            utveckling. Av
          </note>
          <note>
            Rehnbergkommissionens skrivelse framgår att antalet arbetssökande
            är starkt ökande.
          </note>
          <note>
            Bedömningar tyder på att arbetslösheten stiger kraftigt. Rehnbergkommissionen
            konstaterar självklarheten att en sådan ökning i första hand kommer
            att drabba grupper med svag ställning på arbetsmarknaden, dvs.
            handikappade, ungdomar och andra nytillträdande, invandrare samt
            de som bor utanför de expansiva områdena.
          </note>
          <note>
            En bidragande orsak till den allt snabbare försämringen på arbetsmarknaden
            är formerna för skatteomläggningens finansiering. Bl.a. medför
            skattereformens finansiering kraftiga kostnadsfördyringar för
            de som är beroende av bil, vilket kan innebära att man tvingas
            till att sluta pendla och därmed sluta arbeta. Ett annat alternativ
            är att flytta från landsbygden eller mindre ort till t.ex. en
            storstad. Prisstegringarna på bensin leder till stora samhällsekonomiska
            förluster genom att arbetsmarknaden fungerar sämre genom minskade
            incitament till arbete och ökande marginalkostnader för att delta
            i arbetslivet. Allt fler tvingas till ofrivillig arbetslöshet
            och då särskilt i ytvida områden med stora avstånd. Där är möjligheterna
            små eller obefintliga för flertalet att utnyttja kollektivtrafiken.
          </note>
          <note>
            Det är enligt min mening ännu mer nödvändigt än tidigare i ett
            sådant läge driva en närings- och regionalpolitik som ger tillräckligt
            många arbetstillfällen i alla delar av landet. Det krävs att tillgängliga
            ekonomiska resurser inriktas mot infrastrukturella insatser på
            skilda områden som skapar förutsättningar för regional balans
            och en fungerande arbetsmarknad i alla delar av landet.
          </note>
          <note>
            Ökad koncentration leder till ökad arbetslöshet.
          </note>
          <note>
            Enligt min mening måste samhällets insatser utgå från en helhetssyn
            och vara samordnande och förutsättningsskapande. Det krävs åtgärder
            för att bygga upp en infrastruktur med varaktiga möjligheter till
            arbete, boende, utbildning, service, kommunikationer, god miljö
            m.m. över hela landet. Självfallet behövs vid sidan av de generella
            åtgärderna, mera direkta insatser för att stimulera såväl nyföretagande
            som befintlig företagsamhet i de delar av landet som först --
            och värst -- drabbas av den ekonomiska krisen med en ökande arbetslöshet
            som följd.
          </note>
          <note>
            Det krävs ett åtgärdsprogram med betydande ekonomiska satsningar
            för att åstadkomma en sådan utveckling. Ett sådant ''infrastrukturpaket''
          </note>
          <note>
            bör bl.a. innehålla:
          </note>
          <note>
            * Särskilda medel för att främja landsbygdens utveckling.
          </note>
          <note>
            * Låt utvecklingnfonderna behålla sitt kapital, till bl.a. kraftfulla
            satsningar på kvinnors företagande.
          </note>
          <note>
            * Ta fram ett tioårigt program för förstärkning och beläggning
            av länsvägnätets grusvägar. En miljard avsätts till grusvägnätet
            omedelbart.
          </note>
          <note>
            * 1 öre/kWh av vinsterna från vattenkraften återförs till de
            regioner där vattenkraftselen produceras. Medlen får användas
            till lokala närings-, infrastruktur- och kulturella insatser.
          </note>
          <note>
            * Den kommunala skatteutjämningen skall kraftigt förbättras så
            att kommunalskatten enbart speglar det kommunala serviceutbudet
            och effektiviteten.
          </note>
          <note>
            * Särskilda stimulansbidrag till kommunerna för byggande av smålägenheter
            i mindre orter.
          </note>
          <note>
            * Medel för upprustning av VA-nätet anvisas.
          </note>
          <note>
            * Uttag av skatter och avgifter minskas för småföretagare.
          </note>
          <note>
            * En utomordentligt kraftfull satsning på bioenergi för värme,
            el, etanolproduktion m.m.
          </note>
          <note>
            Det är enligt min mening nödvändigt med insatser från samhällets
            sida, vilka är offensiva och framtidsinriktade med syfte att förbättra
            infrastruktur, utveckla arbetsmarknad och investeringsvilja från
            företagen. Det är hög tid att nu lägga ett kraftfullt regionalpolitiskt
            inriktat infrastrukturpaket. En sådan inriktning motverkar att
            arbetslösheten snabbt stiger. Eller med andra ord -- Använd statens
            medel till långsiktiga, utvecklande åtgärder i stället för till
            kontant arbetslöshetsunderstöd och ej produktiva beredskapsåtgärder.
          </note>
          <note>
            Speciell uppmärksamhet måste härutöver riktas på kvinnornas arbetsmarknad
            i utsatta områden. De rationaliseringar som nu sker inom privata
            tjänstesektorn och i kommuner och landsting friställer i hög utsträckning
            kvinnlig arbetskraft.
          </note>
          <note>
            Med hänvisning till vad som ovan anförts vill jag fråga industriministern:
          </note>
          <note>
            Vilka infrastrukturella insatser är regeringen beredd att vidta
            för att motverka en ökande arbetslöshet och en sämre fungerande
            arbetsmarknad i framför allt områden utanför de stora tätorterna?
          </note>
          <note>
            den 9 januari
          </note>
          <note type="speaker">
            1990/91:121 av Rosa Östh (c) till socialministern om kostnadsskyddet
            vid sjukresor:
          </note>
          <note>
            Effekterna av skatteomläggningen börjar allt mer göra sig gällande.
            Det torde ha varit väl känt att övervältringen från inkomstskatt
            till indirekt beskattning innebär risker för att ''fel'' grupper
            drabbas. Det gäller skatter på boende, resor, mat m.m. Regeringen
            har sagt att utvecklingen skall följas.
          </note>
          <note>
            Det finns emellertid vissa effekter, där orimligheten är så uppenbar,
            att en ändring av reglerna krävs omgående. Jag avser här sjukresorna,
            där det visat sig vilka helt oacceptabla följder som uppstår för
            den enskilde genom att denne blir ersättningsskyldig för hela
            momsbeloppet. De som hårdast drabbas blir givetvis de som är tvingade
            till många sjukresor för rehabilitering, dialysbehandling osv.
          </note>
          <note>
            I det fall från Enköping som redovisats i pressen och som rör
            en 13-årig pojke som skall rehabiliteras efter en hjärnsjukdom,
            handlar det för familjen om en merkostnad på 200 kr. per dag och
            4 400 kr. per månad jämfört med vad som gällde före årsskiftet.
          </note>
          <note>
            Ändå är det i detta fall inte fråga om ett
          </note>
          <note>
            ''glesbygdsproblem'' i egentlig mening. I många områden i Sverige
            torde effekterna av moms på sjukresor bli det mångdubbla.
          </note>
          <note>
            Min fråga till statsrådet är:
          </note>
          <note>
            Vilka åtgärder avser regeringen att vidta för att den enskildes
            kostnadsskydd vid sjukresor snabbt skall kunna återställas till
            acceptabel nivå?
          </note>
          <note>
            den 10 januari
          </note>
          <note>
            1990/91:122 av Gudrun Schyman (v) till statsrådet
          </note>
          <note>
            Anita Gradin om framtida svensk vapenexport:
          </note>
          <note>
            Debatten om den svenska vapenexporten har varit livlig. Det är
            bra, och visar att många anser att denna problematiska fråga är
            viktig. Under senare år har två större offentliga utredningar
            gjorts om den svenska vapenexporten. Det är dels medborgarkommissionens
            utredning (SOU
          </note>
          <note>
            1988:15) och dels den parlamentariska utredningen
          </note>
          <note>
            Utlandssamverkan på krigsmaterialområdet (SOU
          </note>
          <note>
            1989:102).
          </note>
          <note>
            Efter att dessa utredningar avslutats har debatten om den svenska
            vapenexporten fortsatt. Nya
          </note>
          <note>
            ''affärer'' har uppdagats och Bofors har fällts för vapensmuggling.
            Inte minst inom regeringspartiet har debatten i denna viktiga
            fråga varit intensiv.
          </note>
          <note>
            Det visade sig tydligt på SAPs kongress i september
          </note>
          <note>
            1990.
          </note>
          <note>
            På SAP-kongressen beslutades att partiet skulle verka för ytterligare
            skärpningar av vapenexportlagstiftningen och dess tillämpning.
          </note>
          <note>
            Kongressen beslutade att de fyra riktlinjerna för vapenexporten
            skall lagfästas. Det vill säga att vapenexport inte ''ska'' (förut
            hette det ''bör'')
          </note>
          <note>
            beviljas till stat som är indragen i väpnad konflikt med annan
            stat, som har inre väpnade oroligheter, som riskerar att dras
            in i väpnad konflikt eller som kan tänkas använda materielen för
            att undertrycka de mänskliga rättigheterna. Dessutom beslöt kongressen
            att tillfoga ytterligare en riktlinje, att krigsmaterial ''inte
            skall kunna säljas till stat med militära styrkor som är engagerade
            i stridshandling utanför det egna territoriet, eller som hålls
            kvar där, efter det att striderna upphört''.
          </note>
          <note>
            Detta viktiga beslut har av utrikeshandelsministern vid en frågestund
            i riksdagen den 13 november i år beskrivits som ett ''uttalande
            som gjordes på den socialdemokratiska partikongressen''.
          </note>
          <note>
            Nu arbetar man inom utrikesdepartementets handelsavdelning (UD-H)
            på att ta fram en proposition om den framtida svenska vapenexportpolitiken.
            Tidsplanen för regeringens propositionsskrivande var fram till
            SAP-
          </note>
          <note>
            kongressen att propositionen skulle kunna lämnas till lagrådet
            i januari 1991 och till riksdagen i mars
          </note>
          <note>
            1991. Tanken var då att de nya bestämmelserna skulle vinna laga
            kraft från den 1 juli 1991.
          </note>
          <note>
            Men nu säger KMI att beslutet från SAP-
          </note>
          <note>
            kongressen kan kullkasta hela tidsplanen. KMI
          </note>
          <note>
            uppger att det kanske inte kan bli något beslut alls under vårriksdagen
            1991. Det är inte bra. Jag menar att det är viktigt att propositionen
            läggs fram på riksdagens bord för beslut under vårriksdagen
          </note>
          <note>
            1991.
          </note>
          <note>
            Den huvudsakliga förändringen i direktiven till propositionen
            är de beslut som fattades på den socialdemokratiska kongressen.
          </note>
          <note>
            Frågan om att lagfästa riktlinjerna har redan utretts av både
            medborgarkommissionen och den parlamentariska utredningen. Därför
            kan man utgå från de förslag till proposition som redan föreligger
            hos KMI. I det förslaget kan sedan inarbetas beslutet från SAP-kongressen
            om att riktlinjerna skall lagfästas.
          </note>
          <note>
            Övriga förändringar som måste till, är främst att
          </note>
          <note>
            ''samarbetsavtal'' skall jämställas med övrig export av krigsmaterial,
            samt att det i fortsättningen skall stå ''ska'' i stället för
            ''bör'' vad gäller tillämpningen av riktlinjerna.
          </note>
          <note>
            Det behövs inget vidare utredande, vilket också framhålls av
            KMI som själva säger att det redan finns tillräckligt utredningsunderlag.
          </note>
          <note>
            Regeringen måste skynda på propositionsskrivandet så att den
            ursprungliga tidsplanen kan följas. Möjligen med en viss förskjutning
            av tidpunkten när ett färdigt förslag kan läggas på riksdagens
            bord. Det viktiga är att en proposition föreläggs riksdagen under
            vårriksdagen.
          </note>
          <note>
            Med anledning av ovanstående vill jag fråga utrikeshandelsministern:
          </note>
          <note>
            1. Menar utrikeshandelsministern att beslutet som fattades av
            den socialdemokratiska partikongressen i vapenexportfrågan var
            ett
          </note>
          <note>
            ''beslut'' eller bara ett ''uttalande''?
          </note>
          <note>
            2. Kommer regeringen att följa beslutet som fattades på den socialdemokratiska
            partikongressen, och i propositionen föreslå att:
          </note>
          <note>
            2. -- vapen producerade under samarbetsavtal med utländsk industri
            likställs med övrig export,
          </note>
          <note>
            2. -- riktlinjerna utvidgas att också gälla stater med trupper
            utomlands som är eller har varit indragna i strid,
          </note>
          <note>
            2. -- ''bör'' ersätts med ''ska'' i skrivningen om hur riktlinjerna
            skall hanteras av regeringen,
          </note>
          <note>
            2. -- riktlinjerna skall lagfästas?
          </note>
          <note>
            3. När kommer en proposition i krigsmaterialexportfrågan att
            föreläggas riksdagen?
          </note>
          <note>
            9 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 18 december
          </note>
          <note>
            1990/91:306 av Hugo Andersson (c) till statsrådet
          </note>
          <note>
            Lena Hjelm-Wallén om hjälp med livsmedel till de baltiska staterna:
          </note>
          <note>
            Ingen i Sverige har kunnat undgå att nås av information om att
            det råder stor brist på livsmedel i Sovjetunionen och därmed hos
            våra grannar i
          </note>
          <note>
            Balticum. Jag anser att vi från svensk sida snarast bör organisera
            katastrofbistånd med i första hand livsmedel för att hjälpa till
            med att minska den akuta krisen som livsmedelssituationen där
            innebär.
          </note>
          <note>
            Vi gläds alla åt den demokratiseringsprocess som pågår i bl.a.
            Balticum. Ett allvarligt hot mot denna är en ytterligare förvärring
            av livsmedelsbristen, med kanske ''hungerkravaller'' som följd.
          </note>
          <note>
            Vi i Sverige har ett särskilt stort ansvar för att hjälpa och
            stödja våra grannar som bor på andra sidan Östersjön, 40 mil härifrån.
            Regeringen måste omgående starta detta arbete, gärna tillsammans
            med lantbrukets organisationer som har upparbetade kanaler till
            Balticum.
          </note>
          <note>
            Är biståndsministern beredd att ta initiativ som resulterar i
            att svenska livsmedel snarast kommer till våra grannar i Balticum?
          </note>
          <note>
            1990/91:307 av Roland Larsson (c) till statsrådet
          </note>
          <note>
            Göran Persson om frånvarouppgifter i skolbetyg:
          </note>
          <note>
            Enligt förordningen om ändring i gymnasieförordningen (1987:743)
            utfärdad den 30
          </note>
          <note>
            augusti 1990, skall i gymnasieelevers avgångsbetyg införas uppgift
            om elevens sammanlagda frånvaro under sista terminen.
          </note>
          <note>
            Syftet med detta lär enligt vad som angivits vara att begränsa
            och förebygga ogiltig frånvaro.
          </note>
          <note>
            En icke önskvärd konsekvens av detta kan bli att en elev som
            för övrigt haft låg frånvaro och gjort ett gott resultat under
            hela gymnasietiden, men drabbats av en längre tids sjukdom under
            slutterminen, ''bestraffas'' med att under hela sitt liv vid ansökan
            om arbete etc., i slutbetyget bära med sig en missvisande och
            negativ ''information''.
          </note>
          <note>
            Jag vill därför till skolministern ställa följande fråga:
          </note>
          <note>
            Avser statsrådet för att förebygga ogiltig frånvaro i stället
            införa frånvaroredovisning i de tidigare terminsbetygen?
          </note>
          <note>
            den 20 december
          </note>
          <note type="speaker">
            1990/91:308 av Elisabeth Fleetwood (m) till justitieministern
            om staten och den enskildes rätt:
          </note>
          <note>
            Snart har tio år förflutit sedan bilhandlare Halvar
          </note>
          <note>
            Alvgards i Vimmerby tillvaro förändrades över en natt. Han anklagades
            för stora skattebedrägerier men blev efter flera års rättegångar
            helt frikänd.
          </note>
          <note>
            Hans ekonomiska förlust genom myndigheternas ingripande uppgår
            i dag till 2,6 milj.kr.
          </note>
          <note>
            Alvgard nekades därefter ersättning för den förlust han lidit
            och blev till råga på allt dömd att betala statens rättegångskostnader
            på 120 000 kr. Detta är formellt möjligt enligt svensk lag men
            det hindrar inte att det både juridiskt -- och moraliskt -- kan
            resas en rad invändningar. Det är nu hög tid att regeringen använder
            sig av sin möjlighet att avskriva kravet.
          </note>
          <note>
            Med anledning av ovanstående ber jag att få fråga:
          </note>
          <note>
            Vilka åtgärder avser justitieministern vidta så att statens skadeståndskrav
            på Halvar Alvgard avskrives och liknande händelser inte upprepas
            i framtiden?
          </note>
          <note type="speaker">
            1990/91:309 av Lennart Brunander (c) till socialministern om
            kostnaderna för sjukresor:
          </note>
          <note>
            Från den 1 januari 1991 blir resor dyrare i och med att 25 %
            moms läggs på priset. Bl.a. kommer sjukresor att bli väsentligt
            dyrare. Det är de ofta sjuka med låg inkomst och som bor långt
            ifrån sjukhus som drabbas särskilt av denna höjning. För en resa
            som i dag kostar 400 kr. betalar den sjuke
          </note>
          <note>
            30 kr. Efter 1 januari kommer samma resa att kosta ca 480 kr.
            och den sjuke får då betala 110 kr. För en patient som behöver
            dialysbehandling, 3 ggr/vecka, ökar kostnaderna för varje resa
            med drygt 600 kr.
          </note>
          <note>
            Enligt min mening bör denna grupp människor kompenseras för den
            fördyring som momsen medför av sjukresorna. Det bör åligga försäkringskassan
            att utbetala denna kompensation.
          </note>
          <note>
            Min fråga till socialministern är följande:
          </note>
          <note>
            Vilka åtgärder ämnar socialministern föreslå för att komma till
            rätta med skatteomläggningens negativa effekter för den som ofta
            är sjuk och har lång väg till sjukhus?
          </note>
          <note type="speaker">
            1990/91:310 av Bertil Måbrink (v) till utrikesministern om Balticum:
          </note>
          <note>
            Den process som påbörjats mellan de baltiska republikerna och
            regeringen i Moskva för att lösa de baltiska folkens krav på självständighet
            har haft stor betydelse. Det är viktigt att dessa förhandlingar/samtal
            kan fortsätta under fredliga former.
          </note>
          <note>
            De senaste dagarnas händelser där sovjetisk militär övertagit
            vissa funktioner inger en viss oro. Det är viktigt att inte minst
            Sverige i denna situation agerar så att den inledda processen
            Balticum--
          </note>
          <note>
            Moskva kan fortsätta utan att administrativa åtgärder vidtas.
          </note>
          <note>
            Jag vill fråga utrikesministern:
          </note>
          <note>
            Vilken bedömning gör regeringen av de senaste händelserna i Balticum
            och vilka initiativ har regeringen tagit?
          </note>
          <note>
            den 3 januari
          </note>
          <note type="speaker">
            1990/91:311 av Sten Andersson i Malmö (m) till finansministern
            om visst kommunalt beslut om förlängd föräldraförsäkring:
          </note>
          <note>
            Vid Malmö kommunfullmäktiges decembersammanträde 1990 beslutades
            på socialdemokratiskt initiativ att nu gällande av riksdagen antagen
            föräldraförsäkring skall förlängas med tre månader för berörda
            vilka bott minst ett år i kommunen.
          </note>
          <note>
            Malmö kommun har ett budgetunderskott på 400
          </note>
          <note>
            milj. kr. och nyligen erhölls på förmånliga villkor ett statligt
            lån på 600 milj. kr. i syfte att sanera stadens ekonomi. Att i
            ett sådant läge besluta om en ny dyrbar reform som regeringen
            inte anser sig ha råd att genomföra vittnar om ekonomiskt lättsinne.
          </note>
          <note>
            Dessutom är beslutet uppenbarligen i strid mot kommunal lagstiftning,
            vilket innebär att regeringen måste ge sitt godkännande innan
            beslutet om förlängd föräldraförsäkring kan genomföras i praktiken.
          </note>
          <note>
            Vilka åtgärder är finansministern beredd att vidtaga med anledning
            av Malmö
          </note>
          <note>
            Kommunfullmäktiges beslut att förlänga föräldraförsäkringen med
            tre månader?
          </note>
          <note>
            den 4 januari
          </note>
          <note type="speaker">
            1990/91:312 av Karin Israelsson (c) till socialministern om moms
            på sjuktransporter med taxi:
          </note>
          <note>
            I och med att moms genomförs på persontransporter från årsskiftet
            kommer det att innebära höga kostnadsökningar för de som har långa
            resor till en sjukvårdsinrättning. Hälso- och sjukvårdslagen slår
            ju fast att sjukvård skall ges till alla på lika villkor oavsett
            var man bor i landet. Så blir inte fallet om landsbygds- och glesbygdsbor
            skall betala moms på sina sjuktransporter som sker med taxi.
          </note>
          <note>
            Är socialministern beredd att förändra dessa regler så att sjuktransporter
            med taxi inte momsbeläggs?
          </note>
          <note type="speaker">
            1990/91:313 av Sören Norrby (fp) till miljöministern om åtgärder
            mot buller:
          </note>
          <note>
            Riksdagen beslöt nyligen med anledning bl.a. av en motion från
            folkpartiet liberalerna att begära skyndsamt förslag till en samlad
            aktionsplan mot buller. Jag utgår från att en sådan kommer att
            redovisas i regeringens aviserade miljöproposition i februari
            1991 -- inte minst med tanke på att buller är ett allvarligt miljöproblem
            som länge varit försummat.
          </note>
          <note>
            I en motion som gav upphov till riksdagens beställning tog vi
            från folkpartiet liberalerna upp en rad olika typer av bullerfrågor
            som bl.a. berör trafik, bostäder och arbetsmiljöer. Det är utomordentligt
            angeläget att en aktionsplan har motsvarande bredd.
          </note>
          <note>
            Mot denna bakgrund vill jag fråga miljöministern:
          </note>
          <note>
            Kommer en aktionsplan mot buller i regeringens miljöproposition
            att ha den bredd som anges i riksdagsbeslutet?
          </note>
          <note>
            den 7 januari
          </note>
          <note type="speaker">
            1990/91:314 av Kristina Svensson (s) till socialministern om
            statsbidraget till sjukresor med taxi:
          </note>
          <note>
            Sjuka människor i glesbygd drabbas mycket hårt av prisökningar
            till följd av momsbeläggning av sjukresor med taxi. En person
            i norra Värmland betalade före årsskiftet 60 kr. i egenavgift
            för sjukresa Torsby--Karlstad tur och retur. Resten av kostnaden,
            ca 1.000 kr., täcktes genom statsbidrag.
          </note>
          <note>
            Statsbidraget är inte justerat utan ligger 1991 på samma nivå
            som tidigare. Momspåslaget som tillkommit från den 1 januari 1991
            ryms inte inom ersättningsnivån, eftersom taxiföretagen redan
            tidigare lagt sina priser så att de närmast varit identiska med
            den statliga ersättningsnivån.
          </note>
          <note>
            Patienten betalar alltså från januari 1991 själv 560
          </note>
          <note>
            kr. för en sjukresa som under 1990 kostade 60 kr.
          </note>
          <note>
            Vilka åtgärder ämnar socialministern vidtaga för att kompensera
            sjuka människor i glesbygd för den nya momsen och sjukresor med
            taxi?
          </note>
          <note>
            1990/91:315 av Pär Granstedt (c) till statsrådet
          </note>
          <note>
            Lena Hjelm--Wallén om ökat stöd till de baltiska republikerna:
          </note>
          <note>
            Situationen i Baltikum är mycket oroande. Det är viktigt att
            Sverige med all kraft visar vårt stöd till frihetssträvandena.
            Enbart diplomatiska markeringar räcker inte. Vi måste också utöka
            det konkreta stödet till de baltiska republikernas ekonomiska
            och politiska utveckling. Just nu finns det t.ex. anledning att
            pröva hur vi kan stödja strävandena i Lettland att bygga upp ny
            tryckerioch redaktionskapacitet i stället för det som gick förlorat
            med ockupationen av Pressens Hus i Riga.
          </note>
          <note>
            Vilka nya initiativ är biståndsministern beredd att ta för att
            utöka det svenska stödet till de baltiska republikerna, bl.a.
            för att bygga upp ny kapacitet för produktion av trycksaker.
          </note>
          <note>
            den 8 januari
          </note>
          <note type="speaker">
            1990/91:316 av Ragnhild Pohanka (mp) till utrikesministern om
            Myanmar:
          </note>
          <note>
            Amnesty har uppmärksammat de brott mot mänskliga rättigheter,
            som pågår i Myanmar, som tidigare hette Burma. I Myanmar är det
            en militärregim, som styr landet och all opposition som över huvud
            taget förekommer kvävs med förtryckets alla till buds stående
            medel.
          </note>
          <note>
            Oppositionens ledare fängslas och torteras och även de människor
            som misstänks sympatisera med oppositionen utsätts för samma repressalier.
          </note>
          <note>
            Amnesty känner till 300 samvetsfångar, men de tros kunna räknas
            i tusental. Vid demonstrationer har tusentals medborgare fått
            sätta livet till. Detta land med sin starka isolering mot omvärlden
            behöver internationell uppmärksamhet fokuserad på hur myndigheter
            och militär underlåter att upprätthålla mänskliga rättigheter.
          </note>
          <note>
            Med anledning av ovanstående vill jag fråga utrikesministern:
          </note>
          <note>
            Vilken strategi har svensk utrikespolitik när det gäller Myanmar?
          </note>
          <note type="speaker">
            1990/91:317 av Inger Koch (m) till utrikesministern om Sverige
            och Eritreakonflikten:
          </note>
          <note>
            Eritrea-frågan har varit föremål för diskussion i riksdagen vid
            flera tillfällen under de senaste åren.
          </note>
          <note>
            I utrikesutskottets betänkande 1990/91 nr 3
          </note>
          <note>
            uttalade ett enhälligt utskott sitt stöd för en internationellt
            övervakad folkomröstning om
          </note>
          <note>
            Eritreas framtida status. Riksdagen biföll detta vid sin behandling
            av Eritrea-betänkandet den 14
          </note>
          <note>
            november 1990.
          </note>
          <note>
            I ett memorandum från utrikesdepartementet framför regeringen
            åsikter som på vissa punkter helt avviker från riksdagens beslut.
          </note>
          <note>
            Min fråga till utrikesministern är därför:
          </note>
          <note>
            Vilken är Sveriges officiella hållning i Eritreakonflikten?
          </note>
          <note type="speaker">
            1990/91:318 av Eva Goe s (mp) till kommunikationsministern om
            ett dotterbolag till vägverket:
          </note>
          <note>
            Ett dotterbolag till Vägverket håller på att bildas.
          </note>
          <note>
            Detta bolag skall tillföras medel från bensin- och kilometerskatten
            med 1,40 kr./l resp., 1,20 kr./mil, vilket beräknas ge en intäkt
            i storleksordningen 8
          </note>
          <note>
            miljarder kr/år.
          </note>
          <note>
            Från staten tillskjutes dessutom enligt förslag ett grundkapital
            på 5 miljarder kr.
          </note>
          <note>
            Vid ett soliditetskrav på 20 % möjliggörs upplåning på kapitalmarknaden
            på upp till 20 miljarder kr.
          </note>
          <note>
            Detta bedöms räcka till underhåll av det befintliga vägkapitalet
            och nödvändiga nyinvesteringar i det statliga vägnätet.
          </note>
          <note>
            Det förutsätter då att staten avstår från avkastningskravet på
            sitt kapital under de första 4--
          </note>
          <note>
            5 åren.
          </note>
          <note>
            Jag frågar Georg Andersson:
          </note>
          <note>
            Hur avser kommunikationsministern att den demokratiska kontrollen
            skall ske av de skattemedel som föreslås överföras till bolaget?
          </note>
          <note>
            den 9 januari
          </note>
          <note type="speaker">
            1990/91:319 av Maria Leissner (fp) till utrikesministern om Sverige
            och Eritrea:
          </note>
          <note>
            Riksdagen biföll den 14 november förra året ett enhälligt betänkande
            om Eritrea, där riksdagen stödjer såväl principen om självbestämmande
            för
          </note>
          <note>
            Eritrea som förslaget om en internationellt övervakad folkomröstning
            om landets framtid. I ett memorandum daterat den 17 december 1990,
            dvs.
          </note>
          <note>
            en månad efter riksdagsbeslutet, avviker dock regeringens åsikter
            om Eritreakonflikten markant från riksdagens beslut.
          </note>
          <note>
            Jag vill därför fråga utrikesministern om huruvida det är riksdagsbetänkandet
            eller det nämnda memorandat från UD som utgör Sveriges officiella
            inställning till Eritreakonflikten.
          </note>
          <note>
            1990/91:320 av Gudrun Schyman (v) till socialministern om missbruket
            av anabola steroider m.m:
          </note>
          <note>
            Missbruk av anabola steroider och andra hormonpreparat är ett
            växande problem som sprider sig långt utanför idrottens värld.
            Det finns en omfattande svart marknad, med stora penningsummor
            i omlopp, och det finns ett omfattande missbruk som skapar lidande
            och skördar dödsoffer.
          </note>
          <note>
            Som ett led för att komma till rätta med problemen efterlyser
            man nu klara politiska ställningstaganden, där det framgår att
            hanteringen av dessa preparat, i de fall där det inte finns en
            medicinsk anledning, är otillåten verksamhet.
          </note>
          <note>
            Min fråga är:
          </note>
          <note>
            Tänker socialministern vidta några åtgärder för att förhindra
            missbruk av anabola steroider och liknande preparat?
          </note>
          <note type="speaker">
            1990/91:321 av Barbro Westerholm (fp) till socialministern om
            tillgången till infusionslösningar:
          </note>
          <note>
            I fred har Sverige ett behov av ca 12 000--13 000 liter infusionslösningar
            per dygn. I krig räknar man med ett behov om minst 75 000--100
            000 liter per dygn.
          </note>
          <note>
            Vid en avspärrning kan man vid fyra sjukhusapotek och vid anläggningar
            i Stockholm och Matfors ställa om sin fredstida produktion till
            tillverkning av infusionslösningar så att en del av det extra
            behovet tillgodoses.
          </note>
          <note>
            Enligt uppgift skall nu tillverkningen av
          </note>
          <note>
            Matforsfabrikens sortiment av företagsekonomiska skäl flyttas
            utomlands. Därmed försvinner fabriken i Matfors som är en betydande
            resurs för tillverkning av infusionslösningar under tillstånd
            av avspärrning och/eller krig.
          </note>
          <note>
            Med anledning av ovanstående vill jag fråga socialministern:
          </note>
          <note>
            Vilka åtgärder avser regeringen att vidta för att garantera fullgod
            tillgång till infusionslösningar inom Sverige?
          </note>
          <note type="speaker">
            1990/91:322 av Elving Andersson (c) till socialministern om sjukresor
            med taxi:
          </note>
          <note>
            Genom den utvidgade momsen från årsskiftet har bl.a. sjukresor
            med taxi blivit kraftigt fördyrade, vilket på ett orimligt sätt
            drabbar många berörda.
          </note>
          <note>
            Vissa patientgrupper drabbas av kostnadsökningar med 1 000-tals
            kronor, ja i vissa fall med 10 000-tals kronor. Det gäller t.ex.
            patienter som måste genomgå dialysbehandling flera gånger per
            vecka och som är hänvisade till taxi för sina sjukresor.
          </note>
          <note>
            Många är dessutom låginkomsttagare eller pensionärer och tjänar
            därför inget, eller mycket litet, på skatteomläggningen i form
            av sänkta marginalskatter.
          </note>
          <note>
            Både riksförsäkringsverket och socialdepartementet har hittills
            avvisat krav på kompensation för dessa kraftigt höjda resekostnader.
          </note>
          <note>
            Att sjuka människor skall tvingas betala tusentals kronor mer
            i resekostnader för livsuppehållande vård är upprörande.
          </note>
          <note>
            Med anledning av detta vill jag fråga socialministern:
          </note>
          <note>
            Är socialministern beredd att omedelbart vidta åtgärder så att
            inte sjukresor med taxi drabbas av kostnadsökningar till följd
            av skatteomläggningen?
          </note>
          <note>
            1990/91:323 av Gullan Lindblad (m) till statsrådet
          </note>
          <note>
            Maj-Lis Lööw om baltiska vapenvägrare som befinner sig i Sverige:
          </note>
          <note>
            Av en artikel i Svenska Dagbladet den 9 januari framgår att det
            i Sverige för närvarande finns ett antal baltiska värnpliktsvägrare
            av vilka minst ett tiotal hotas av avvisning.
          </note>
          <note>
            Esterna i Sverige har i brev till statsministern vädjat om att
            utvecklingen i Baltikum åtminstone bör avvaktas innan de unga
            männen avvisas.
          </note>
          <note>
            Min fråga är:
          </note>
          <note>
            Avser invandrarministern att verka för att de baltiska värnpliktsvägrarna
            får stanna i Sverige eller åtminstone avvakta utvecklingen i Baltikum?
          </note>
          <note type="speaker">
            1990/91:324 av Elisabeth Fleetwood (m) till socialministern om
            ökad information om hälsoriskerna av tobaksrökning:
          </note>
          <note>
            Den senaste statistiken från socialstyrelsens cancerregister
            visar att antalet lungcancerfall bland unga kvinnor ökat med 10
            % åren 1986--87.
          </note>
          <note>
            Denna ökningstakt väntas hålla i sig under 1990-
          </note>
          <note>
            talet.
          </note>
          <note>
            Det är alarmerande att speciellt unga kvinnor i större utsträckning
            börjar röka och röker medan rökningsfrekvensen minskar bland män.
          </note>
          <note>
            60 % av kvinnor mellan 18 och 29 år uppges vara rökare.
          </note>
          <note>
            Under hänvisning till vad som ovan anförts ber jag att till socialministern
            få ställa följande fråga:
          </note>
          <note>
            Vilka åtgärder avser socialministern vidta för att på effektivast
            möjliga sätt informera unga kvinnor om de allvarliga hälsorisker
            som rökning innebär?
          </note>
          <note>
            10 § Kammaren åtskildes kl. 12.12.
          </note>
          <note>
            Förhandlingarnas leddes
          </note>
          <note>
            av talmannen från sammanträdets början t.o.m.
          </note>
          <note>
            anförande 15 (delvis)
          </note>
          <note>
            av förste vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
