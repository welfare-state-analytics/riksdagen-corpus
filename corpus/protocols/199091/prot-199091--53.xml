<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--53</head>
          <docDate when="1991-01-23">1991-01-23</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 17 januari.
          </note>
          <note>
            2 § Svar på interpellation 1990/91:122 om framtida svensk vapenexport
          </note>
          <note type="speaker">
            Anf. 1 Statsrådet ANITA GRADIN (s):
          </note>
          <note>
            Herr talman! Gudrun Schyman har ställt ett antal frågor till
            mig angående den proposition om ny krigsmateriellagstiftning som
            är under beredning inom regeringskansliet.
          </note>
          <note>
            Låt mig börja med frågan om när en proposition i krigsmaterielexportfrågan
            kommer att kunna föreläggas riksdagen. Som jag framhöll i ett
            frågesvar till Torgny Larsson den 13 november 1990
          </note>
          <note>
            är det min förhoppning att det skall ske under år
          </note>
          <note>
            1991. Jag sade också att det sannolikt skulle ske först under
            senare delen av året.
          </note>
          <note>
            Jag vill inledningsvis erinra om att jag i proposition
          </note>
          <note>
            1987/88:154 med förslag till lag om förbud mot utförsel av krigsmateriel,
            m.m. förutskickade tillsättandet av dels en parlamentarisk kommitté
            för att se över exportbehovet, utlandssamarbetet och riktlinjerna
            för krigsmaterielexporten, dels en särskild utredare för att göra
            en översyn av krigsmaterielbegreppet. Den särskilde utredaren,
            universitetskanslern Gunnar Brodin, överlämnade sitt betänkande,
            Begreppet krigsmateriel (SOU
          </note>
          <note>
            1989:66), i oktober 1989. Den parlamentariska kommittén överlämnade
            sitt betänkande,
          </note>
          <note>
            Utlandssamverkan på krigsmaterielområdet (SOU
          </note>
          <note>
            1989:102), i februari 1990. Bägge betänkandena var föremål för
            en bred remissbehandling under våren
          </note>
          <note>
            1990.
          </note>
          <note>
            Som Gudrun Schyman säger i sin interpellation pågår på grundval
            av utredningsbetänkandena och remissyttrandena ett propositionsarbete
            inom utrikesdepartementets handelsavdelning. I
          </note>
          <note>
            samband därmed behandlas också vissa förslag, som framfördes
            i den s.k.
          </note>
          <note>
            medborgarkommissionens rapport om svensk vapenexport i maj 1988
            (SOU 1988:15). Det gäller bl.a. frågan om en sammanslagning av
            lagarna om utförsel resp. tillverkning av krigsmateriel samt frågan
            om lagfästning av vissa övergripande kriterier för export av krigsmateriel
            från Sverige.
          </note>
          <note>
            Som jag framhöll då jag besvarade Torgny Larssons fråga är propositionsarbetet
            mycket omfattande och tidskrävande. Det har dessutom något försenats
            i förhållande till den ursprungliga tidsplan som Gudrun Schyman
            refererar till, på grund av att den parlamentariska kommittén
            lämnade sitt betänkande drygt fyra månader senare än beräknat.
            De sista remissyttrandena kom därför in först under sommaren 1990.
          </note>
          <note>
            Det viktigaste skälet till att propositionsarbetet måste ta ytterligare
            någon tid är att ett antal frågeställningar har aktualiserats,
            vilka kräver kompletterande utredningar. Det gäller bl.a. den
            här berörda frågan om lagfästning av riktlinjerna, som har viktiga
            konstitutionella aspekter, liksom frågan om inverkan av de folkrättsliga
            neutralitetsreglerna och FN-stadgans principer på våra egna exportregler.
          </note>
          <note>
            Det kan i detta sammanhang erinras om att såväl
          </note>
          <note>
            1988 års krigsmaterielexportutredning som även tidigare medborgarkommissionen
            behandlat frågan om lagfästning av riktlinjerna för krigsmaterielexporten.
            Gudrun Schyman säger att man därför kan utgå från de förslag som
            redan föreligger och att något mer utredningsarbete inte skulle
            behövas.
          </note>
          <note>
            Jag delar inte Gudrun Schymans uppfattning på den punkten. De
            två nämnda utredningarna har som bekant kommit till olika ståndpunkter
            i just denna fråga, som har en rad konstitutionellt viktiga aspekter.
            De gäller framför allt regeringens politiska ansvar för de beslut
            som den enligt regeringsformen har att fatta. Samtidigt som de
            allmänna, grundläggande övervägandena i dessa frågor skall ha
            bredaste möjliga parlamentariska förankring, är det viktigt att
            regeringens ansvar för de förvaltningsbeslut det här gäller görs
            tydligt.
          </note>
          <note>
            För att utforma de lagregler, som kan tillgodose dessa olika
            anspråk, krävs mycket noggranna överväganden. Enligt min uppfattning
            har vi på dessa punkter ännu inte ett fullständigt underlag.
          </note>
          <note>
            Det är nödvändigt med en fördjupad analys av flera grundläggande
            frågor, innan konkreta förslag till lagregler kan föreläggas riksdagen
            senare i år. Jag är därför för närvarande inte beredd att ta ställning
            till de detaljfrågor Gudrun Schyman ställer om riktlinjernas utformning.
          </note>
          <note type="speaker">
            Anf. 2 GUDRUN SCHYMAN (v):
          </note>
          <note>
            Herr talman! Jag skall be att få tacka statsrådet så mycket för
            svaret. Den här interpellationen har enligt min mening blivit
            mer aktuell nu än då jag lämnade in den. Min och vänsterpartiets
            uppfattning i denna fråga är allmänt känd och klar.
          </note>
          <note>
            Vi säger nej till all vapenexport. Jag tycker att den senaste
            tidens utveckling med konflikten i Gulfen har visat att det kravet
            nog är det enda möjliga och rimliga att ställa sig, om man skall
            verka för internationell avspänning, fred och nedrustning.
          </note>
          <note>
            Men i väntan på att fler har förstått nödvändigheten av detta
            är vi naturligtvis intresserade av att få en mer restriktiv lagstiftning
            än den vi har i dag, eftersom den faktiskt inte verkar för att
            de begränsningar som man säger sig vilja ha efterlevs i praktiken.
          </note>
          <note>
            Jag tycker att frågan om landet Irak och vapenexporten dit är
            ett mycket talande exempel.
          </note>
          <note>
            Jag har läst på litet i en skrift som utrikespolitiska institutet
            gav ut redan 1987 och som handlar om konflikten mellan Iran och
            Irak som pågick under många år. Den visar hur vapenexporten ökade
            under just den tid som kriget pågick. Ändå har de flesta länder,
            både USA och länderna i Västeuropa, regler som är snarlika våra,
            dvs. att man i princip inte skall sälja vapen till länder som
            är i krig. Det visade sig alltså att Irak och Iran före 1980 hade
            mellan tre och fem vapenleverantörer vartdera.
          </note>
          <note>
            1984 kunde sammanlagt 40 vapenexportörer identifieras. År 1987
            är det drygt 60 länder som på ett eller annat sätt understödjer
            de krigförande parterna. 28 av de exporterande länderna säljer
            till bägge sidorna. Det finns en tabell i den nämnda skriften
            över vapenleveranser till Irak som visar att samtliga länder exporterade
            vapen till Irak -- det gäller alltså åren 1980--1986. Det är inte
            så länge sedan och gäller de vapen som nu används. De flesta länder
            exporterade också till bägge parterna.
          </note>
          <note>
            Det enda land som inte exporterade vapen till Irak var Saudiarabien.
            Sverige finns naturligtvis också med på listan. Det har blivit
            väl känt under den senaste tiden att Sverige också har bidragit
            med de vapen som i dag används i konflikten.
          </note>
          <note>
            Det här visar enligt min uppfattning på att frågan om vapenexport
            i dag är en nödvändig fråga att resa, inte bara nationellt i Sverige
            utan också internationellt. Det är nödvändigt att verka internationellt
            för en avveckling av vapenexporten.
          </note>
          <note>
            Det måste vara huvudfrågan. Jag skulle vilja att
          </note>
          <note>
            Anita Gradin uttalade sitt stöd för att internationellt verka
            för inte bara en begränsning och kontroll utan på sikt också ett
            förbud mot vapenexport.
          </note>
          <note>
            Jag delar historieskrivningen i interpellationssvaret. Det som
            är intressant är det som står på s. 2 i svaret, där Anita Gradin
            talar om att det har kommit upp ett antal frågor som aktualiserar
            behovet av kompletterande utredningar. Det är litet kryptiskt
            uttryckt. Jag skulle vilja ha ett förtydligande. Jag förmodar
            att det här handlar om bl.a. konflikten i Gulfen, som nu ställer
            Sverige inför nya problem. Såvitt jag förstår innebär riktlinjerna
            för vapenexporten ett större svängrum för Sverige att fortsätta
            att exportera vapen till de allierade länderna, som deltar i kriget
            i Gulfen, än om dessa riktlinjer hade blivit lagfästa. Jag undrar
            om det är anledningen till att man nu dröjer. Enligt min uppfattning
            borde det här påskynda en skärpning av vår vapenexportlagstiftning,
            så att vi inte i onödan bidrar till att förlänga och utvidga konflikten.
          </note>
          <note>
            Jag skulle vilja fråga Anita Gradin om det är detta som gör att
            man nu dröjer. Om det inte är så, borde det då vara så -- där
            vill jag ha besked om det kommer att bli så -- att regeringen
            vid varje regeringssammanträde framöver alltså har att ta ställning
            till utförsel av vapen som går till USA,
          </note>
          <note>
            England och andra länder som är krigförande i
          </note>
          <note>
            Gulfen. Då måste enligt de riktlinjer som vi har den svenska
            regeringen stoppa all vapenexport till dessa länder. Då vill jag
            fråga Anita Gradin om man tänker sig att göra det vid t.ex.
          </note>
          <note>
            regeringssammanträdet i morgon.
          </note>
          <note>
            Jag vill vidare ställa igen frågan: När kommer propositionen?
            Även om det nu finns komplikationer, måste det vara angeläget
            att snabbt komma till skott i denna fråga. Jag undrar om EGs diskussioner
            om en gemensam hållning och ett utvecklat samarbete på vapenindustrins,
            vapentillverkningens och vapenexportens område, som ju kommer
            att bli ett faktum och där det redan finns långt utarbetade riktlinjer
            för hur det skall se ut, också påverkar regeringens ställningstagande
            när man väntar med propositionen. Det är alltså tre frågor som
            jag vill ha svar på: När kommer propositionen, på vilket sätt
            påverkar konflikten i
          </note>
          <note>
            Gulfen och hur påverkar EG-samarbetet och harmoniseringen och
            det framtida, enligt regeringens önskan, medlemskapet tidsfaktorn
            när det gäller att lägga fram en proposition? Jag tycker ändå
            att Anita Gradin skulle kunna svara på den enkla frågan: Var det
            socialdemokratiska kongressbeslutet ett beslut eller en åsikt?
          </note>
          <note type="speaker">
            Anf. 3 Statsrådet ANITA GRADIN (s):
          </note>
          <note>
            Herr talman! Jag håller med Gudrun Schyman om att vapenexportfrågan
            är en viktig fråga att diskutera, och det är viktigt att vi hanterar
            den på ett sätt som gör att vi inte hamnar i besvärliga situationer.
            Men samtidigt vill jag påpeka att vapenexport inte är förbjuden,
            utan den tillåts under vissa villkor i Sverige. Det är detta som
            utgör problemet.
          </note>
          <note>
            Jag tror inte att det kommer en proposition under våren, eftersom
            alla de frågor som nu ligger på bordet för behandling gör att
            vi inte kommer att kunna arbeta fram en proposition. Vi har nämligen
            samtidigt arbetat med en proposition om massförstörelsevapen och
            liknande. Den är just färdig att gå till lagrådet. Riksdagen kan
            alltså behandla de delarna under våren. Det gäller framför allt
            de frågor som folkrättsdelegationen tog upp i sitt yttrande, där
            det sades att man hade negligerat den folkrättsliga analysen av
            neutralitetsreglerna. Man påpekade hur viktiga dessa var för krigsmaterielexporten.
            Jag tycker att delegationens påpekanden är mycket viktiga att
            ta hänsyn till. Därför håller vi på att göra en sådan analys inom
            regeringskansliet.
          </note>
          <note>
            När jag nu tittar igenom hur krigsmaterielexporten har utvecklats
            kan jag konstatera att krigsmaterielexporten för år 1990 har minskat
            avsevärt. Värdet av under 1990 beviljade utförseltillstånd, som
            ju i viss mån avser export under flera följande år, uppgick till
            knappt 3
          </note>
          <note>
            miljarder. Detta är att jämföra med 7,2 miljarder för 1989. Leveransvärdet
            år 1990 var preliminärt ca
          </note>
          <note>
            3 miljarder, det var 6 miljarder för 1989. Jag tycker nog att
            den politik som vi nu bedriver också avspeglar sig i diskussionen.
          </note>
          <note>
            När det gäller den socialdemokratiska partikongressen handlade
            det om ett uppdrag till partistyrelsen att verka i en viss riktning
            för krigsmaterielexporten. Uttalandet till den socialdemokratiska
            partistyrelsen tillsammans med alla andra synpunkter som vi har
            fått från remissinstanserna ligger naturligtvis till grund för
            diskussionen och kommer att finnas med i övervägandena när den
            dagen kommer.
          </note>
          <note>
            När det gäller de förhandlingar inför ett EES-avtal som vi nu
            för med EG förekommer inga diskussioner om vapenexport. Jag förmodar
            att
          </note>
          <note>
            Gudrun Schyman syftar på vad som skulle kunna hända den dag då
            vi börjar att diskutera medlemskap. Det kan jag inte svara på
            i dag. Vi i regeringskansliet skall förbereda en medlemskapsansökan
            genom att göra analyser inom alla de områden som inte finns med
            i EES-
          </note>
          <note>
            förhandlingarna. Det gäller det ekonomiska området, det politiska
            samarbetet, och det gäller ett studium av det uttalande som man
            gjorde vid
          </note>
          <note>
            Romkonferensen där just vapenexport nämnts. Vi får återkomma
            till detta när det blir aktuellt och när det kan ligga på regeringens
            bord. Det enda som finns i dag -- och det vet Gudrun Schyman --
            är samarbetet med enskilda EG-länder, t.ex.
          </note>
          <note>
            samarbetet mellan svensk försvarsindustri och brittisk. Sådant
            samarbete har förekommit under flera år.
          </note>
          <note>
            Då det gäller den aktuella Gulf-krisen föreligger inga hinder,
            enligt regeringens uppfattning, för tillstånd till utförsel av
            svenskt krigsmateriel till traditionella svenska mottagarländer
            som i dag deltar i de av FN sanktionerade militära åtgärderna
            mot Irak. Min taletid är slut, herr talman, varför jag ber att
            få återkomma.
          </note>
          <note type="speaker">
            Anf. 4 GUDRUN SCHYMAN (v):
          </note>
          <note>
            Herr talman! Jag måste säga att det här är väldigt exceptionella
            uppgifter. Sverige kommer i dagens läge att exportera vapen till
            de krigförande länderna i Gulfen, därför att FN har sanktionerat
            de krigsåtgärder som pågår. Det innebär att FN-
          </note>
          <note>
            sanktionen står över svensk lagstiftning och de riktlinjer som
            vi har. Jag tycker att det är en intressant politisk tolkning
            om vem det är som bestämmer. Det kommer att bli mycket intressant
            för den svenska fredsopinionen att få höra att det är på det sättet
            som vår vapenexport regleras.
          </note>
          <note>
            Det är mycket anmärkningsvärt att vi kommer att delta i en fortsatt
            krigföring i Persiska viken. Vår uppgift i detta fall är inte
            att försöka få ett slut på kriget, utan det är tydligen att förse
            de krigförande parterna med vapen. Det är, vad jag förstår, detta
            som man på regeringssammanträdet i morgon kommer att besluta om.
          </note>
          <note>
            Anita Gradin säger att vapenexporten är förbjuden och att den
            tillåts bara under vissa villkor. Vi ser ju nu vilka villkoren
            är, och vi ser vad som händer med villkoren när det är krig. Jag
            visade också när det gällde fallet Irak att vapenexporten och
            antalet exportörer ökade. Det är när det är krig som vapenexporten
            tar fart, vapenindustrin snurrar som fortast och börsvärdena stiger.
            Det har vi också sett av den internationella reaktionen på den
            här konflikten. Jag måste säga att det är en mycket tråkig roll
            som Sverige spelar i det här sammanhanget.
          </note>
          <note>
            I fråga om EG vet jag att den här frågan inte ingår i EES-avtalen.
            Men jag kan också ställa frågan om vad som händer vid ett medlemskap,
            eftersom regeringen är så säker på att Sverige skall göra en ansökan
            om medlemskap, trots att frågorna om försvarssamarbete, vapenindustrisamarbete
            och hela den säkerhetspolitiska frågan inte är klara.
          </note>
          <note>
            Ändå säger alla i dag att det blir resultatet, detta blir ett
            faktum. Då befarar jag naturligtvis att det spelar en roll när
            man skjuter upp framtagandet av propositionen. Om en proposition,
            enligt vilken vi lagfäster våra riktlinjer, skulle omöjliggöra
            för oss att t.ex. delta i den upprustning som kommer att ske vid
            Persiska viken bör väl den propositionen fram fort, så att vi
            har möjlighet att stoppa det som pågår och i stället verka för
            fredliga lösningar. Men det är tydligen inte regeringens uppfattning,
            i alla fall inte Anita Gradins uppfattning.
          </note>
          <note>
            Det är märkligt att den socialdemokratiska kongressens beslut
            inte väger mer än andra remissinstanser, när man har att ta ställning
            till om man skall lagfästa de riktlinjer som finns och göra de
            skärpningar som den socialdemokratiska kongressen faktiskt ville
            ha.
          </note>
          <note type="speaker">
            Anf. 5 Statsrådet ANITA GRADIN (s):
          </note>
          <note>
            Herr talman! Det är en mycket allvarlig situation som vi upplever
            vid Gulfen. Sverige är lika engagerat som många andra för att
            FN skall kunna spela en roll, vi skall delta och arbeta så att
            konflikten får en fredlig lösning.
          </note>
          <note>
            Jag har försökt att tala om för Gudrun Schyman vilka formella
            regler som gäller i det här sammanhanget. Faktum är att några
            hinder i dag inte föreligger formellt för tillstånd till utförsel
            av krigsmateriel till traditionella svenska mottagarländer, som
            deltar i av FN sanktionerade militära åtgärder mot Irak. Skälen
            är att det enligt utförsellagen är regeringen som fattar beslut
            om utförsel av krigsmateriel. Vi följer de riktlinjer som vi har
            redovisat för riksdagen. Det regeringen skall göra är en totalbedömning
            av omständigheterna i det enskilda fallet. Enligt de här riktlinjerna
            skall vi göra en avvägning mellan de försvarspolitiska skälen
            för export och de utrikes- och neutralitetspolitiska skälen mot
            en sådan export.
          </note>
          <note>
            I riktlinjerna har det konstaterats att man när det gäller de
            nordiska länderna och de neutrala staterna i Europa inte behöver
            ta hänsyn till de utrikes- och neutralitetspolitiska skälen.
          </note>
          <note>
            Detsamma gäller för den fortsatta exporten till väststaterna,
            även i den unika situation som har uppstått i samband med Gulfkonflikten.
          </note>
          <note>
            En viktig omständighet är här att Sverige genom medlemskapet
            1946 är skyldigt att följa FN-
          </note>
          <note>
            stadgan, inkl. de beslut som FNs säkerhetsråd fattar när det
            gäller internationell fred och säkerhet. I det här fallet har
            säkerhetsrådet fattat beslut om resolution 678, den 29 november
            1990.
          </note>
          <note>
            Den är tillämplig i de här fallen. I de här resolutionerna bemyndigar
            säkerhetsrådet de stater som samarbetar med Kuwaits regering att
            använda alla nödvändiga åtgärder för att förmå
          </note>
          <note>
            Irak att lämna Kuwait samt uppmanar alla medlemsstater, dvs.
            även Sverige, att lämna
          </note>
          <note>
            ''appropriate support'' till alla stater. Härav följer att Sverige
            har skyldighet att i positiv anda behandla eventuella framställningar.
            Vad som är
          </note>
          <note>
            ''appropriate'' avgörs i de enskilda fallen av regeringen. Det
            är de formella riktlinjerna som gäller här och detta är naturligtvis
            sådant som vi tar hänsyn till.
          </note>
          <note>
            Samtidigt har vi naturligtvis också möjligheter att diskutera
            de här frågorna med parlamentariska nämnden. Vi skall inte springa
            i väg rakt ut i luften och bara handla. Detta är seriösa frågor.
            Sverige har inte stora ambitioner att i det här sammanhanget förse
            någon med vapen. Men det finns krigförande länder som redan har
            svenska vapen, precis som Gudrun Schyman sade. Det är korrekt.
            Det får vi vara medvetna om. Jag tycker att det viktiga som Sverige
            skall göra är, som
          </note>
          <note>
            Gudrun Schyman också säger, att på alla sätt försöka medverka
            till en fredlig lösning av den här konflikten.
          </note>
          <note type="speaker">
            Anf. 6 GUDRUN SCHYMAN (v):
          </note>
          <note>
            Herr talman! Jag är överens med Anita Gradin om det senaste som
            hon sade. Sverige bör på alla sätt medverka till en fredlig lösning
            av den här konflikten. Men jag måste säga att vi i det här läget
            är djupt oense om medlen för detta. Jag kan inte tänka mig att
            Sverige bäst medverkar till en fredlig lösning i konflikten genom
            att förse de krigförande parterna med vapen.
          </note>
          <note>
            Jag tycker också att det är ett konstigt cirkelresonemang som
            Anita Gradin för. Hon säger att Sverige är engagerat och att vi
            skall delta för att få en fredlig lösning. Ja visst, det finns
            inga hinder formellt för att vi skall stoppa vapenexport till
            de krigförande länderna nu. Men i våra riktlinjer om vapenexport,
            som säger att vi inte skall exportera till länder som utför krigshandlingar,
            finns väl de formella skälen. Det anser jag.
          </note>
          <note>
            Sedan säger Anita Gradin, att eftersom vi är med i
          </note>
          <note>
            FN, måste vi följa de beslut som fattas där.
          </note>
          <note>
            Säkerhetsrådet, där vi inte är med, har utfärdat den här resolutionen.
            Sverige har inte protesterat, tråkigt nog, anser jag. Men det
            måste vara möjligt för oss att göra det. Det måste vara möjligt
            för oss att säga stopp, det här vill vi inte delta i, när vi ser
            hur konflikten utvecklar sig. Menar Anita Gradin att vi -- om
            säkerhetsrådet nu säger att det måste utfärdas en resolution om
            att alla medlemsländer skall ställa upp med sina styrkor, eftersom
            de nuvarande styrkorna är slut -- skall komma till
          </note>
          <note>
            Gulfen med väpnade styrkor? Har vi ingen möjlighet att bestämma
            själva? Jag menar att vi måste ha det.
          </note>
          <note>
            Sedan talar Anita Gradin om vad ''appropriate support'' är. Det
            är en politisk tolkning, eller hur, som regeringen skall göra.
            Då måste det vara möjligt för regeringen att göra tolkningen att
          </note>
          <note>
            ''appropriate support'' i det här fallet är att inte exportera
            vapen. Det måste vara möjligt för regeringen att ta ansvar och
            i det här läget säga att vi inte exporterar fler vapen. Vi är
            medvetna om att det finns svenska vapen, beklagligtvis, skulle
            jag vilja säga. Men det behöver inte innebära att vi måste fortsätta
            att exportera vapen.
          </note>
          <note>
            Menar Anita Gradin att det bästa sättet att uppnå fred i Mellanöstern
            i dag är att fortsätta kriget och den upptrappning med terrordåd
            osv. som pågår?
          </note>
          <note>
            Anita Gradin måste ha vetskapen att vapen kommer att försörja
            detta krig så länge som det finns vapen, höll jag på att säga.
            Skall vi delta i det spelet? Skall vi inte komma med andra konstruktiva
            lösningar på vad som behöver göras?
          </note>
          <note>
            Skall vi inte i dag kräva att kriget måste stoppas, att rustningen
            upphävs och att soldaterna dras tillbaka från alla håll och kanter,
            inkl. att Irak naturligtvis skall gå ut ur Kuwait? Skall vi fortsätta
            att delta i den militära upptrappning som pågår, i det övervåld
            som håller på att utvecklas vid Gulfen?
          </note>
          <note>
            Det kan väl inte vara ''appropriate support'' från ett land som
            säger sig vilja ha fred, nedrustning och internationell avspänning.
          </note>
          <note>
            Jag vet inte vilka Anita Gradin har tänkt att diskutera med i
            den parlamentariska nämnden för att få mer moraliskt och politiskt
            stöd för att fortsätta denna vansinniga färd. Det kunde vara intressant
            att höra det. Jag är i alla fall övertygad om att de partier som
            motsätter sig detta, oppositionen och fredsopinionen, inte finns
            representerade i denna parlamentariska nämnd.
          </note>
          <note>
            Det vore i så fall intressantare att få den diskussionen här.
          </note>
          <note type="speaker">
            Anf. 7 Statsrådet ANITA GRADIN (s):
          </note>
          <note>
            Herr talman! Sverige deltar inte i den militära upptrappningen,
            tvärtom. Jag tycker att Sverige på olika sätt har försökt att
            vara en förmedlande länk för att detta krig inte skulle bryta
            ut, för att vi skulle hitta en fredlig lösning.
          </note>
          <note>
            Jag har försökt att tala om för Gudrun Schyman vilka formella
            regler som gäller och vilka utgångspunkter vi har att utgå ifrån
            när vi skall ta ställning till de eventuella ansökningar som i
            den här situationen kan komma om vapenexport i olika sammanhang.
            Jag försöker inte att se till att vi skall få i väg en mängd vapen
            till dem som i dag är engagerade på den allierade sidan -- självklart
            inte.
          </note>
          <note>
            Men de regler som gäller, Gudrun Schyman de gäller, och dem måste
            jag och regeringen arbeta utifrån. Sedan måste man i precis varje
            enskilt ärende som kan komma göra som under alla andra förhållanden,
            fatta ett beslut. Det är också vad regeringen gör.
          </note>
          <note>
            Talmannen anmälde att Gudrun Schyman anhållit att till protokollet
            få antecknat att hon inte ägde rätt till ytterligare inlägg.
          </note>
          <note>
            3 § Svar på interpellation 1990/91:124 om
          </note>
          <note>
            GATT-förhandlingarna
          </note>
          <note type="speaker">
            Anf. 8 Statsrådet ANITA GRADIN (s):
          </note>
          <note>
            Herr talman! Nic Grönvall har frågat mig dels vilka åtgärder
            den svenska regeringen avser vidta för att verka för att förhandlingarna
            inom Uruguayrundan snarast kan återupptas, dels om den svenska
            regeringen är beredd att företa något utspel inom jordbrukspolitikens
            område för att underlätta att nya förutsättningar för förhandlingarna
            inom
          </note>
          <note>
            GATT skapas.
          </note>
          <note>
            Misslyckandet i Bryssel att nå fram till det eftersträvade förhandlingspaketet
            vill jag i första hand tillskriva bristen på politisk vilja och
            flexibilitet hos många av deltagarna. Hänsyn till protektionistiska
            egenintressen och allmän beslutsvånda ledde till ett allvarligt
            bakslag för frihandelssträvandena. Den utlösande faktorn till
            sammanbrottet i förhandlingarna blev visserligen motsättningarna
            på jordbruksområdet. Detta bör dock inte undanskymma det faktum
            att det finns stora svårigheter även på andra förhandlingsområden.
            En bidragande orsak till svårigheterna är också att förhandlingarna
            tillåtits fortgå i alltför långsam takt och utan tillräckligt
            stark ledning och klara direktiv.
          </note>
          <note>
            Vad gäller jordbruksområdet blev förloppet i
          </note>
          <note>
            Bryssel att EG, efter flera dagars konsultationer, gick med på
            att göra separata åtaganden på de tre områdena internstöd, gränsskydd
            och exportsubventioner, något som varit ett absolut krav från
            USA och Cairnsgruppen, som är en sammansättning av stora jordbruksexportörer.
          </note>
          <note>
            Tyvärr kombinerade emellertid EG dessa åtaganden med vissa villkor,
            vilket motparterna fann oacceptabelt. Jordbruksförhandlingarna
            bröt därmed samman.
          </note>
          <note>
            Eftersom deltagarna i förhandlingen redan när förhandlingarna
            inleddes 1986 hade beslutat att de
          </note>
          <note>
            15 olika förhandlingsområdena skulle förhandlas parallellt och
            slutresultatet ses som ett odelbart paket, kunde några resultat
            inte heller uppnås på övriga förhandlingsområden. Samtliga förhandlingar
            ajournerades tills vidare, trots att framsteg gjorts på en del
            områden och i en del fall färdiga texter eller kompromisstexter
            tagits fram.
          </note>
          <note>
            Så hade bl.a. skett i tjänsteförhandlingen och kunde förutses
            på andra områden, som immaterialrätt, handelsrelaterade investeringsregler
            och skyddsklausuler. På områden som ursprungsregler, tullvärdeberäkningar,
            preshipment inspection och importlicenser blev överenskommelser
            klara.
          </note>
          <note>
            Från svensk sida har vi lagt mycket stor vikt vid ett framgångsrikt
            slutförande av Uruguayrundan.
          </note>
          <note>
            Sverige var med som en av initiativtagarna vid sjösättandet av
            rundan. Vi har deltagit aktivt i samtliga förhandlingsgrupper
            under de drygt fyra år förhandlingarna har pågått. Vi har dessutom,
            i samarbete med övriga Norden, arbetat för att hitta kompromisser,
            tagit fram textförslag och allmänt visat flexibilitet i syfte
            att uppnå ett så långtgående förhandlingsresultat som möjligt.
          </note>
          <note>
            Jag kan därför med gott samvete säga att Sverige gjort allt vad
            som legat i vår makt för att föra förhandlingarna i hamn. Bara
            det faktum att
          </note>
          <note>
            Sverige tilldelades ordförandeskapet för två av de åtta förhandlingsgrupperna
            under Brysselmötet, tycker jag visar att Sverige uppfattats som
            en konstruktiv part av de övriga förhandlingsdeltagarna. Att sedan
            den politiska kompromissviljan fattades hos viktiga deltagare
            kan jag bara djupt beklaga. Det är därför min bestämda uppfattning
            att det ligger på dessas ansvar att ta de initiativ och visa den
            flexibilitet som behövs för att återuppta förhandlingarna.
          </note>
          <note>
            Närmast väntar vi på en indikation om rörelse och förhandlingsberedskap
            på jordbruksområdet. Ett bidrag kan vara den jordbruksreform som
            diskuteras internt inom EG. Förhoppningsvis kan denna ge tillräckligt
            positiva signaler till bl.a. USA
          </note>
          <note>
            och Cairnsgruppen, för att dessa skall anse det värt att återkomma
            till förhandlingsbordet. Det är min uppfattning att såväl EG som
            USA är oroade över sakernas läge och därför är angelägna om att
            komma till en uppgörelse. Representanter för EG-
          </note>
          <note>
            kommissionen kommer dessutom att i slutet av januari resa runt
            och konsultera med såväl
          </note>
          <note>
            Cairnsgruppen som USA, något som ytterligare stärker förhoppningarna
            om att förhandlingarna skall kunna komma i gång igen i början
            av februari.
          </note>
          <note>
            Formellt ligger avgörandet hos GATTs generaldirektör, som av
            ministermötet i Bryssel fått i uppdrag att sammankalla till förhandlingar
            igen när han anser att förutsättningar finns för att fortsätta.
          </note>
          <note>
            Detta utesluter naturligtvis inte att jag har varit och är i
            kontinuerlig kontakt med mina kolleger såväl inom Norden som ute
            i världen samt med GATT-
          </note>
          <note>
            sekretariatet, för att utröna vilka möjligheter som finns för
            att få i gång förhandlingarna igen. Jag framför också med eftertryck
            den svenska uppfattningen att det är av största vikt att förhandlingarna
            återupptas snarast. Rundan måste slutföras, om än i något mindre
            ambitiös form, så att frihandeln i världen får den förstärkning
            den så väl behöver.
          </note>
          <note>
            Skulle utöver detta någon indikation komma om att ett svenskt
            agerande skulle kunna vara till hjälp, skall vi naturligtvis pröva
            detta i positiv anda. Jag vill dock understryka att Sveriges vikt
            i förhandlingen, och därmed vår förmåga att påverka de stora aktörerna,
            är begränsad.
          </note>
          <note>
            När det gäller jordbruksförhandlingen har de svenska ställningstagandena
            inte byggt på att vi skulle stödja någon speciell part i förhandlingen.
          </note>
          <note>
            Våra ståndpunkter har helt och hållet grundats på våra egna nationella
            intressen. Vi har också utformat våra positioner med tanke på
            vad som är bäst såväl ur konsument- som producentsynpunkt.
          </note>
          <note>
            Vår beslutade reform av den svenska jordbrukspolitiken har bl.a.
            inneburit att vi har varit beredda att göra mer långtgående åtaganden
            än EG och kunnat visa större flexibilitet. Det svenska erbjudandet
            i jordbruksförhandlingen innehöll bl.a. separata åtaganden beträffande
            internstöd, gränsskydd och exportsubventioner. Vi erbjöd också
            en större stödreducering än EG och för exportsubventioner föreslog
            vi en totaleliminering, medan EG på denna punkt inte var berett
            att göra något åtagande alls. Förutom erbjudandet, som gjordes
            på nationell basis, har våra positioner endast påverkats av att
            vi i samtliga förhandlingsgrupper agerat på nordisk basis. Det
            är alltså inte helt korrekt att, som Nic Grönvall gör i sin interpellation,
            hävda att den svenska positionen i jordbruksförhandlingen i stor
            utsträckning överensstämt med EGs.
          </note>
          <note>
            Sverige har, som framgår, inte heller på detta område utgjort
            något hinder för framgång i förhandlingarna, utan tvärtom även
            här visat flexibilitet och försökt spela en konstruktiv roll.
            Jag har därför svårt att se att något individuellt svenskt utspel
            inom jordbrukspolitiken skulle kunna rubba den låsning som för
            närvarande råder. Jag vet dock att Mats Hellström nära följer
            utvecklingen, för att, om så är påkallat, bidra till processen
            på lämpligt sätt. Som framgått av vad jag tidigare sagt hyser
            jag dock hopp om att den interna processen hos bl.a.
          </note>
          <note>
            EG skall leda till att förhandlingarna snart kan återupptas.
          </note>
          <note>
            Tills detta sker fortsätter Sverige naturligtvis sina sonderingar
            för att utröna hur andra förhandlingsparter ser på vikten av ett
            långtgående förhandlingspaket, vilka signaler som behövs för att
            man skall visa kompromissvilja och vilka områden man eventuellt
            kan tänka sig att lämna till ett senare skede. Vår ambition är
            fortsättningsvis att genom att visa engagemang, öppenhet och kompromissvilja
            utgöra ett inspirerande exempel för andra deltagare i Uruguayrundan.
          </note>
          <note type="speaker">
            Anf. 9 NIC GRÖNVALL (m):
          </note>
          <note>
            Herr talman! Jag tackar statsrådet för svaret, som är både intressant
            och mycket grundligt utarbetat.
          </note>
          <note>
            Jag uppfattar det som en komplimang med avseende på vikten av
            den fråga som vi här skall diskutera. Både statsrådet och jag
            har ju den uppfattningen att GATT-rundan är av utomordentligt
            stor politisk betydelse för världens framtid. Jag skulle kunna
            säga, för att försöka vara litet strukturell, att jag beträffande
            svaret ser ett antal grunduttalanden som det är värt att observera.
          </note>
          <note>
            För det första säger statsrådet, det framgår av texten på s.
            3 i utdelade svar, att huvudinitiativet måste vila på dem som
            inte medverkade till att lösa det här problemet. Det kan man diskutera.
          </note>
          <note>
            För det andra accepterar statsrådet att rundan skall avslutas
            i en mindre ambitiös form än den som vi lade fast i Punta del
            Este. Frågan om huruvida vi verkligen skall acceptera detta kan
            också diskuteras.
          </note>
          <note>
            För det tredje markeras här att våra ståndpunkter har grundats
            på nationella intressen. Vi har låtit dessa dominera över internationella
            intressen. Vår beredvillighet att offra svenska positioner för
            internationell framgång har ännu så länge egentligen bara bestått
            i att vi har formulerat ett något längre gående och, framför allt,
            mera preciserat anbud i förhållande till EGs anbud.
          </note>
          <note>
            För det fjärde säger statsrådet att hon har svårt att se att
            svenska initiativ skulle kunna påverka. I
          </note>
          <note>
            stället gäller det att även i fortsättningen visa t.ex.
          </note>
          <note>
            kompromissvilja.
          </note>
          <note>
            Uppslaget till den här interpellationen och därmed till den debatt
            som jag skulle vilja föra är den mycket utpräglade situation som
            svensk jordbrukspolitik har hamnat i. I och med junibeslutet 1990
            antogs en ny livsmedelspolitik som i stor utsträckning påverkar
            jordbrukspolitiken. Vidare gäller det EEA-
          </note>
          <note>
            förhandlingarna med den ganska svårhanterade 30-
          </note>
          <note>
            listan. Dessutom har ju vi i Sverige bestämt oss för att bli
            medlemmar i EG. Vi kommer alltså att ställa vårt jordbruk inför
            det faktum att det är nödvändigt att formulera beslutet från 1990
            med avseende på två i en nära framtid liggande förändringar. Det
            gäller då både anpassningen till 72-listan i EEA-
          </note>
          <note>
            förhandlingarna och anpassningen några år senare till EGs CAP.
          </note>
          <note>
            Det är alltså stora krav som vi ställer på jordbrukarna och deras
            näring. Jag accepterar inte regeringens uttalande i budgetpropositionen
            om att svensk livsmedelspolitik skall innehålla ensidiga åtaganden
            när det gäller gränsskydd. Jag anser att det är att svika det
            jordbrukspolitiska beslutet och även jordbrukarna -- något som
            vi bara inte kan göra.
          </note>
          <note>
            Som jag ser saken öppnar sig nu en ny möjlighet för oss i GATT-sammanhang.
            Det handlar då om att på något vis angripa de tre låsningar som
            förefaller vara ett hinder när det gäller att nå framgång här.
          </note>
          <note>
            Man kan t.ex. så att säga bryta den nuvarande partsställningen.
            Cairns-gruppen och USA är ju oerhört starka förhandlingsparter
            som stöder varandra och som utgör en motivation när det gäller
            att upprätthålla en strikt hållning i jordbruksfrågorna.
          </note>
          <note>
            Men vi kan också försöka -- och där tycks statsrådet också ha
            haft vissa funderingar -- bryta upp det paket med olika åtaganden
            som vi fastställde i
          </note>
          <note>
            Punta del Este. Man skulle kunna tänka sig att
          </note>
          <note>
            Sverige företrädde meningen att låta oss skilja ur jordbrukspolitiken
            och göra som vi har gjort förr --
          </note>
          <note>
            ''let us agree not to agree''. Jag vet dock att det är en omöjlighet
            med hänsyn till USAs hållning. Men det gäller att få dessa två
            motstående intressen att förstå att Sverige är berett att aktivt
            delta i ett arbete för GATT-rundans återupplivande och att vi
            i Sverige inser att jordbrukspolitiken därvidlag är en viktig
            bit.
          </note>
          <note>
            Vi behöver alltså en nära kontakt med EG i framtiden, och vi
            behöver så tidigt som möjligt anpassa svensk jordbrukspolitik
            till EGs. Men framför allt måste vi försöka påverka EGs utveckling
            av CAP. Det gäller ju att mycket snart kunna se tendenser till
            öppning i GATT-
          </note>
          <note>
            förhandlingen. Till detta kommer att vi ser att de andra jordbruksländerna
            i Europa närmar sig
          </note>
          <note>
            Europas jordbrukspolitiska överväganden.
          </note>
          <note>
            Av rapporter från Tyskland framgår att de fem nya tyska delstaterna
            och deras jordbrukspolitik är föremål för en inarbetning i det
            gamla
          </note>
          <note>
            Västtysklands jordbrukspolitik och dess åtaganden inom CAP. Vi
            vet ju att Ungern ingår i Cairnsgruppen och att Polen är en stor
            livsmedelsproducent. Det blir alltså ett helt nytt jordbrukspolitiskt
            scenario. Då är min fråga: Skulle det inte i detta läge vara en
            mycket god idé att nu, och utan upphåll, ta kontakt med EG och
            påbörja överläggningar om en samverkan med EGs jordbrukspolitiker
            för att faktiskt åstadkomma en alleuropeisk jordbrukspolitik som
            kunde innesluta
          </note>
          <note>
            Europas framtida utveckling? Därmed skulle vi så att säga få
            en helt ny fot att stå på när det gäller kontakterna med Cairns-länderna,
            som även fortsättningsvis är intresserade av att ha tillgång till
          </note>
          <note>
            Europas livsmedelsmarknad och där man alls inte är glad över
            nu rådande låsning och stillestånd.
          </note>
          <note type="speaker">
            Anf. 10 PER-OLA ERIKSSON (c):
          </note>
          <note>
            Herr talman! Jag tycker naturligtvis att det är allvarligt att
            man i GATT-förhandlingarna i december inte kunde nå ett positivt
            resultat. Det är inte bra för världshandeln när det råder osäkerhet
            om vilka spelregler som skall gälla.
          </note>
          <note>
            För att få en fungerande fri handel i världen är det nödvändigt
            att det finns ett fast regelverk.
          </note>
          <note>
            Dessutom måste man nå positiva resultat i fråga om det mycket
            ambitiösa förhandlingsmandat som
          </note>
          <note>
            GATT har haft att arbeta med. Mot den bakgrunden är det bara
            att hoppas att resultatet i fortsättningen blir så positivt som
            det över huvud taget är möjligt och att man får i gång förhandlingarna.
            Det gäller ju också att åstadkomma en konstruktiv dialog, så att
            det blir möjligt att lösa upp de knutar som finns.
          </note>
          <note>
            Liksom Nic Grönvall reagerar också jag på skrivningen i budgetpropositionen,
            något som av och till har antytts. Det gäller då detta med att
          </note>
          <note>
            Sverige skall göra ensidiga eftergifter på jordbrukets område.
            Jag tror att det skulle vara mycket allvarligt om Sverige -- som
            ju är ett litet land, där jordbruket betyder mycket för både livsmedelsförsörjningen
            och sysselsättningen -- på det här området gjorde eftergifter
            som inga andra länder skulle göra.
          </note>
          <note>
            Vidare finns det ett annat mönster som är litet allvarligt när
            det gäller svenskt uppträdande på jordbruksområdet. Det gäller
            då anpassningen till
          </note>
          <note>
            USA. Jag tycker att vi i större utsträckning borde studera hur
            de andra europeiska länderna agerar, inte minst EG-länderna.
          </note>
          <note>
            Riksdagen har beslutat om att vi skall ansöka om medlemskap i
            EG. Det handlar alltså om att vi skall ansluta oss till just EG.
            Däremot skall vi inte ansluta oss till USA och ansöka om medlemskap
            i
          </note>
          <note>
            USA.
          </note>
          <note>
            Mot den bakgrunden är det väl rimligt att vi försöker forma en
            jordbrukspolitik som bättre överensstämmer med vad som gäller
            i den grupp som vi avser att ansöka medlemskap i. Därför tror
            jag att det är viktigt att Sverige har en dialog med övriga länder
            i Europa, i första hand gäller det naturligtvis EG, för att forma
            bud som kan lösa upp de knutar som finns på jordbruksområdet.
            Jag tycker inte att det finns någon anledning för oss att vidta
            åtgärder och lägga fram förslag som är mer långtgående än vad
            t.o.m. USA i olika sammanhang kan förfäkta.
          </note>
          <note type="speaker">
            Anf. 11 Statsrådet ANITA GRADIN (s):
          </note>
          <note>
            Herr talman! Vad Uruguay-rundan framför allt gäller -- jag tycker
            att det framgår klart och tydligt efter misslyckandena i Bryssel
            -- är motsättningen mellan multilateralism och bilateralism. Detta
            bekymrar mig. Själva har vi ju hela tiden som det här jobbet har
            pågått fäst stor vikt vid åtgärder som just syftar till att stärka
            det multilaterala regelverket.
          </note>
          <note>
            Vi har krävt av våra stora handelspartner att inte bara acceptera
            skrivningar om en striktare disciplin. Det gäller också ett åtagande
            att bättre respektera regelverket i praktisk handling, inte minst
            i fråga om resultaten av tvistlösningsprocessen. Vi menar ju att
            en rättvis handel -- fair trade -- innebär att alla varor från
            alla länder skall behandlas lika.
          </note>
          <note>
            Dessutom är klausulen om mest gynnad nation
          </note>
          <note>
            GATTs grundprincip. Jag tycker att man under de här förhandlingarna
            kan se ett växande motstånd mot att denna princip får fullt genomslag,
            och det gäller på de flesta förhandlingsområden. Men vi kan hamna
            i den situationen att alternativet till en lyckad förhandling
            i GATT i själva verket blir att en mängd enskilda länder eller
            grupper träffar avtal som ersätter klausulen om mest gynnad nation
            och på det viset sätter nuvarande GATT-avtal ur spel. I
          </note>
          <note>
            det läget kan det bli handelskonflikter mellan sådana ländersammanslutningar.
          </note>
          <note>
            Denna analys, slutsats, som jag har kommit fram till har gjort
            att jag i samtal som jag har fört med många efter Bryssel har
            sagt att man kanske varit för ambitiös i Punta del Este beträffande
            de 15
          </note>
          <note>
            förhandlingsområdena. Det har ju visat sig att det på ett par
            områden inte ens fanns texter framtagna från sekretariatet i Bryssel.
            I den här situationen får vi kanske sänka ambitionsgraden. Livet
            tar ju inte slut i och med ett nytt GATT-avtal. I stället kan
            man säga: De här områderna är mycket viktiga, och där har vi kommit
            mycket långt. Här kan vi nu försöka hitta ett paket. Det andra
            får stå kvar på dagordningen till senare då vi hittar lösningar.
            Det är de initiativ, försöken, till samtal som finns från vår
            sida.
          </note>
          <note>
            När det gäller jordbruket är det korrekt att det svenska jordbruket
            kommer att vara med i diskussionerna och i arbetet beträffande
            EEA --
          </note>
          <note>
            eller EES, om någon föredrar den benämningen --, alltså förhandlingarna
            mellan EFTA och EG. Var vi hamnar på den listan vet vi inte. Den
            saken håller vi på att diskutera. Inför ett medlemskap blir naturligtvis
            EGs egen jordbrukspolitik aktuell. Jag är alldeles övertygad om
            riktigheten i mitt påstående när jag säger att herrarna kan följa
            upp den här interpellationen med ytterligare en fråga till min
            kollega Mats Hellström. Han kan säkert ge er en redogörelse för
            sitt arbete i rundan. Han var ju med och startade rundan och tog
            sedan över jordbruksfrågorna. Han har alltså varit mycket engagerad
            när det gäller att hjälpa till med att hitta lösningar -- inte
            minst på jordbruksområdet, där han också gjorde en förtjänstfull
            insats i Bryssel för att åtminstone få de olika grupperingarna
            samman.
          </note>
          <note>
            Hans papper var ändå ett försök att åstadkomma ett diskussionsunderlag,
            för att ha något att utgå från, när det gällde att gå vidare i
            jordbruksdiskussionerna.
          </note>
          <note>
            Efter Bryssel har han också ägnat sig åt att ta kontakter t.ex.
            med GATT-sekretariatet och med
          </note>
          <note>
            EG i Bryssel. Jag är, som sagt, övertygad om att
          </note>
          <note>
            Mats Hellström är villig att redovisa sina aktiviteter för kammaren
            och att sätta sitt arbete i relation till det som han står för
            när det gäller årets budgetproposition.
          </note>
          <note>
            Till slut, herr talman, vill jag framhålla att jag är mycket
            angelägen om att vi på ett eller annat sätt skall föra rundan
            i hamn, för det har stor betydelse för ett litet exportberoende
            land som Sverige.
          </note>
          <note type="speaker">
            Anf. 12 NIC GRÖNVALL (m):
          </note>
          <note>
            Herr talman! Jag tror att statsrådet skall uppfatta detta som
            ett tecken på den vikt som i varje fall jag fäster vid GATT-rundan.
            Jag ser denna Uruguayrunda som en historiskt viktig runda. Vi
            har ju
          </note>
          <note>
            GATTs jurisdiktion. Den har sina svagheter men också en styrka.
            En sak är dock alldeles säker: Om
          </note>
          <note>
            Uruguay-rundan misslyckas kommer GATT att vara försvagat under
            lång tid. Det är ett scenario som vi till varje pris måste undvika.
          </note>
          <note>
            Statsrådet tar upp en diskussion med mig om jordbrukspolitiken,
            och det tackar jag för. Men hon hänvisar då till Mats Hellström.
            Därför vill jag för min del gärna ha sagt här att det gäller för
            regeringen, vilken regering vi än har, att avgöra vilket politiskt
            område som skall vara normgivande, som skall ta ledningen. Jag
            menar att det måste vara handelspolitiken som tar ledningen, som
            dominerar regeringens beslutsfattande och som i viss utsträckning
            tillåts påverka jordbrukspolitikens utformning.
          </note>
          <note>
            I somliga sammanhang är GATT viktigare än svensk jordbrukspolitiks
            utveckling, särskilt som vi i fortsättningen inte skall ha en
            sådan. Vi skall ju ha en europeisk jordbrukspolitik. Jag skulle
            vilja att statsrådet bekräftade att hon har samma syn på detta.
            Det är handelspolitiken som är ledande.
          </note>
          <note>
            Sedan helt kort några reflexioner när det gäller de möjligheter
            som står till till buds i det här sammanhanget. Antag att en signal
            skulle sändas om ett intresse för att Sverige etablerar en tullunion
            med EG inom jordbruksområdet, livsmedelshandelns område. När det
            gäller en hel del av de problem som vi har framför oss i EEA-
          </note>
          <note>
            förhandlingarna skulle bitarna komma på sin plats.
          </note>
          <note>
            Fisket skulle möjligen även i fortsättningen vara ett problem.
            Men man skulle få en ny miljö att lösa det problemet i.
          </note>
          <note>
            72-listan skulle bli lättare, och vi skulle redan nu kunna börja
            diskutera en långsiktig svensk jordbrukspolitik anpassad till
            rådande förhållanden inom handelspolitiken.
          </note>
          <note>
            Slutligen: När det gäller de risker som denna runda står inför
            och den möjlighet som en sänkt ambitionsnivå kan erbjuda vill
            jag gärna säga att vi nog ganska säkert vet att vi, om en lösning
            innefattande jordbruket inte skulle komma stånd, skulle driva
            USA mot en långsamt ökande bilateralism inom handelspolitiken.
            Jag menar att vi inte får låta de andra vara de som skall lösa
            våra problem. Det handlar om stora svenska problem.
          </note>
          <note>
            Det finns därför alla skäl för oss i Sverige att vara en synnerligen
            aktiv förhandlingspartner. Detta skall inte uppfattas som kritik,
            statsrådet, utan som en uppmuntran till ytterligare aktiviteter.
          </note>
          <note type="speaker">
            Anf. 13 PER-OLA ERIKSSON (c):
          </note>
          <note>
            Herr talman! Det tycks råda en betydande och bred enighet mellan
            oss som deltar i denna debatt om vikten av ett stabilt internationellt
            regelverk på handelns område samt att det är viktigt att respekten
            för GATT kan upprätthållas. Jag tror, i likhet med Nic Grönvall,
            att ett sammanbrott på detta område innebär att man inom ramen
            för
          </note>
          <note>
            GATT får problem att hitta vinnande lösningar.
          </note>
          <note>
            Det vore allvarligt om förhandlingarna resulterade i att man
            övergår till att träffa uppgörelser med ett antal större handelsnationer.
            Då skulle mindre nationer som Sverige, som har ett stort utrikeshandelsberoende
            och ett stort exportberoende, komma i en betydligt svårare situation.
          </note>
          <note>
            Det är klart att ambitionsnivån kanske måste sänkas för att man
            skall kunna hitta lösningar och komma framåt. Så brukar det ju
            gå till i förhandlingar. Når man inte målet till hundra procent,
            kanske man når det till nittio procent. Min fråga blir då: Anser
            sig regeringen ha nyckeln till att nå ett mindre ambitiöst avtal
            när man erbjuder generösare villkor, t.ex. att Sverige skulle
            dra ned på jordbrukets område? Är det detta som skall lösa upp
            knutarna? Eller räknar man med att med detta erbjudande som insatsvara
            i GATT-
          </note>
          <note>
            förhandlingarna kunna nå framgångar på andra områden? Jag anser
            att det vore olyckligt att använda svenskt jordbruk som bytesobjekt
            för att nå resultat i ett internationellt handelssystem. Det är
            allvarligt om man spelar hasard med det svenska jordbruket i en
            så viktig fråga.
          </note>
          <note type="speaker">
            Anf. 14 CLAES ROXBERGH (mp):
          </note>
          <note>
            Herr talman! GATT presenteras i denna debatt --
          </note>
          <note>
            liksom i så många andra debatter -- som lösningen på alla våra
            problem. Sveriges och världens problem skall lösas med hjälp av
            GATT. Om
          </note>
          <note>
            GATT-förhandlingar går i kvav, går i-världen i kvav. Det är budskapet.
            Men det finns problem med GATT som alltför sällan belyses. En
            del av dessa problem finns inom jordbruket.
          </note>
          <note>
            När man diskuterar jordbruket och frihandelsavtal inom jordbrukets
            område, ser man på jordbruksprodukterna som på vilka andra industriprodukter
            som helst. Jordbrukets produkter skall framställas där det är
            mest rationellt. Vad innebär då detta? Jo, det innebär en produktion
            på de jordar och i det klimat där det växer bäst, eftersom det
            är billigast att odla där.
          </note>
          <note>
            Vad sjutton skall man göra med övriga jordar?
          </note>
          <note>
            Skall jordbruket i Norrland och i andra bergiga områden i världen
            läggas ned? Att bedriva jordbrukspolitik på samma sätt som man
            bedriver industripolitik kommer att leda till en katastrof.
          </note>
          <note>
            Det här handlar om två helt olika saker. Jordbruket är ingen
            och kan aldrig bli någon industri. Därför måste ett frihandelsavtal
            när det gäller jordbrukets område se ut på ett helt annat sätt,
            annars kommer ett sådant avtal att skapa mycket stora miljöproblem
            och regionala problem. Dessutom kommer ett sådant avtal att gynna
            ett fortsatt industriellt jordbruk.
          </note>
          <note>
            Ett annat problem med GATT är att många av de hinder som enskilda
            stater vill skapa för att t.ex.
          </note>
          <note>
            förhindra nedhuggning av regnskog eller förhindra försäljning
            av utrotningshotade träslag uppfattas av
          </note>
          <note>
            GATT som så att säga icke-tarifföra handelshinder.
          </note>
          <note>
            Även många andra åtgärder som man vill vidta för att just skydda
            miljön uppfattas i GATT som icketarifföra handelshinder. Det betyder
            alltså att vi måste bedriva en helt annan politik i GATT. Vi måste
            försöka få en inriktning på GATT-
          </note>
          <note>
            förhandlingarna som innebär att miljön blir en viktig beståndsdel
            och ett av målen. I GATTs ursprungstraktat står inte ens ordet
            miljö nämnt.
          </note>
          <note>
            Därför vill jag passa på tillfället att fråga Anita
          </note>
          <note>
            Gradin om man från svensk sida är beredd att kraftfullt driva
            dessa frågor.
          </note>
          <note type="speaker">
            Anf. 15 Statsrådet ANITA GRADIN (s):
          </note>
          <note>
            Herr talman! Låt mig förklara vad jag menar med att vi kanske
            får sänka ambitionsnivån i Uruguayrundan. Jag är helt på det klara
            med att jordbruket måste finnas med i en slutlig paketlösning.
            Andra viktiga beståndsdelar är tjänster, eftersom varor och tjänster
            hör ihop i dagens internationella handelssystem. Det är även viktigt
            med textil och med sådana frågor som kan åstadkomma en balans
            mellan u-ländernas och västländernas intressen.
          </note>
          <note>
            Till Claes Roxbergh vill jag säga att skälet till att jordbruket
            finns med på GATTs agenda är att många u-länders jordbruk slogs
            ut till följd av dumpning från industrivärlden. Jordbruket togs
            upp till diskussion för att man skulle få ett vettigt regelsystem,
            en balans och för att man skulle ta hänsyn till just u-länderna.
            På detta sätt kan man skapa ett regelsystem när det gäller jordbruksområdet,
            så att vi från de rika länderna inte skall bära oss så illa åt
            på den internationella marknaden som vi faktiskt gör. Förhållandet
            är alltså det motsatta.
          </note>
          <note>
            Det andra som Sverige och många övriga länder har diskuterat,
            inte bara i GATT-förhandlingarna utan även i OECD och som också
            kommer att tas upp i
          </note>
          <note>
            UNCTAD 8 under hösten, är just miljöaspekter.
          </note>
          <note>
            Här måste det gå att skapa sådana regler, som också finns inom
            EG, att hälsa, miljö och säkerhet skall kunna utgöra ingredienser
            i ett regelsystem som gäller för ett internationellt samarbete.
          </note>
          <note>
            Nic Grönvall sade att vi från Sverige plötsligt hoppar direkt
            in i Efta--EG--Europaförhandlingarna. Visst skulle mycket kunna
            lösas med en tullunion och visst skulle man också kunna diskutera
            en tullunion i de pågående förhandlingarna. Men dessa kort finns
            inte med i den pågående förhandlingen, och det vet Nic
          </note>
          <note>
            Grönvall lika väl som jag. Det tåget har gått. Nu är vi inne
            i den sista fasen. Avtalstexter har börjat skrivas när det gäller
            jordbruksområdet. Jag kan inte heller se någon möjlighet att övriga
            Efta-länder skulle ställa sig bakom detta. Principen är att vi
            har accepterat att inte diskutera en tullunion under denna omgång.
            En sådan diskussion kan bli aktuell i den senare förhandlingen.
          </note>
          <note>
            Jag är medveten om jordbrukets betydelse i GATT-
          </note>
          <note>
            diskussionerna. Jag anser dock att många av er överdriver den
            betydelsen. Medan vi var i Bryssel sade jag till några att om
            Sverige skulle lösa jordbruksfrågan, skulle man nästa dag kunna
            läsa stora rubriker i någon av tidningarna om att nu kollapsar
            GATT, därför att man inte kommer överens i fråga om tjänstehandeln.
            Detta är alltså fler kommunicerande kärl. Därför måste vi behandla
            jordbruket seriöst, samtidigt som vi skall vara medvetna om att
            vi på några andra viktiga områden måste arbeta lika seriöst för
            att få i gång
          </note>
          <note>
            Uruguay-rundan. Annars blir det varken ett stort eller ett litet
            paket i slutändan.
          </note>
          <note type="speaker">
            Anf. 16 NIC GRÖNVALL (m):
          </note>
          <note>
            Herr talman! Vi är i grunden oerhört ense om att
          </note>
          <note>
            GATT-rundan är värd alla uppoffringar, fru statsråd. Jag är väl
            medveten om att jordbruket måste vara med och att en hel del tåg
            har startat, varav vissa har nått stationen när det gäller EEA-
          </note>
          <note>
            förhandlingarna. Likafullt handlar politik mycket om att ge klara
            signaler och att ge uttryck för den egna färdriktningen och offerviljan.
            Dessutom handlar politik om att ge utrymme för en hel del taktik.
          </note>
          <note>
            Den tanke som jag har fört fram syftar till att påverka den för
            närvarande rätt låsta partställningen -- USA Cairns är en väldigt
            stark förhandlingsgrupp. Man kan inte nå en hållbar lösning på
            vare sig GATTS eller Europas jordbruksproblem med mindre än att
            man verkligen tar på sig ansvaret att formulera en alleuropeisk
            jordbrukspolitik. Om vi bara säger att vi vill göra det, visar
            enbart detta uttalande att vi är beredda att infoga oss i ett
            annat system. Detta skulle i sin tur skapa en ny förhandlingssituation
            i
          </note>
          <note>
            GATT.
          </note>
          <note>
            Att sända signaler är just nu viktigt. Det var därför som jag
            framställde den här interpellationen till fru
          </note>
          <note>
            Gradin och inte till Mats Hellström. Jag ville få något slags
            stöd för att vi verkligen skall göra allt vi kan. Dessutom ville
            jag visa att här fanns ett uppslag när det gäller att rädda GATT-
          </note>
          <note>
            förhandlingarna.
          </note>
          <note>
            Med all respekt för statsrådet Gradin vill jag ägna några sekunder
            åt Claes Roxberghs inlägg.
          </note>
          <note>
            Miljöpartiet bygger vidare på sina byggklotsar från leklådan.
            Man tror att världen är full av små enheter som kan behandlas
            var för sig. Klotsarna skall vara gröna, ingen människa skall
            ha något ont av dem och allt skall vara gott och stilla. Men världen
            hänger ihop, Claes Roxbergh. Det är ett system vi talar om. Vi
            talar om en ekonomi, vars olika enheter påverkar varandra. Man
            kan inte bara ställa sig upp och säga att det där med handel är
            rätt så bra, men det är ju inte bra när man producerar livsmedel
            i det ena landet som är sämre än de livsmedel som produceras i
            det andra landet, samtidigt som det är en fri handel dessa länder
            emellan. GATT syftar till att skapa en uniform handel -- med uniform
            handel menar jag naturligtvis en likformig handel, så nu inte
            detta uttryck missförstås -- på lika villkor som bidrar till att
            u-länderna kan utveckla sin handel.
          </note>
          <note>
            Jag vill påminna Claes Roxbergh om att en stor del av Uruguay-rundan
            är skapad för att Nord-- Sydkonflikten skall kunna avvecklas så
            långt det över huvud taget är möjligt.
          </note>
          <note type="speaker">
            Anf. 17 CLAES ROXBERG (mp):
          </note>
          <note>
            Herr talman! Den som inte lyssnar är Nic Grönvall.
          </note>
          <note>
            Han lyssnade inte på vad jag sade. Jag sade att det finns problem
            med GATT. Dessa problem ligger huvudsakligen inom jordbruksområdet.
            Man kan inte betrakta jordbruket och dess produkter som en industri,
            som arbetar under likartade villkor på olika ställen i världen.
            Det är just därför som vi miljöpartister inser att världen hänger
            ihop.
          </note>
          <note>
            Det är Nic Grönvall som står för den snuttifierade världen när
            han menar att vi skall se till Sveriges intressen och att det
            är Sveriges export som är det viktiga. Vi måste ha ett helhetsperspektiv
            och ställa oss frågan hur effekten blir för världen i övrigt.
          </note>
          <note>
            Utgångspunkten är just en handel på lika villkor.
          </note>
          <note>
            Hur skall man i ett bergsområde där man odlar jordbruksprodukter
            kunna konkurrera med jordbruk på de bördigaste slätterna i ett
            annat område? Det säger sig självt att det är totalt omöjligt.
            Produktionen i bergsområdet kommer att slås ut om man inte vidtar
            några åtgärder.
          </note>
          <note>
            En åtgärd som det enskilda landet kan vidta är att införa ett
            handelshinder. En annan åtgärd är att ge stöd till jordbruket.
            Men det enskilda landet måste ha en möjlighet att ta till tullar
            för att skydda jordbruksproduktionen.
          </note>
          <note>
            Jag vill också peka på en annan motsättning i den här debatten,
            som Nic Grönvall står för. Nic
          </note>
          <note>
            Grönvall säger att han är en stor anhängare av en sameuropeisk
            handels- och jordbrukspolitik. Men det är inte sameuropeisk politik
            han förordar, utan det är en deleuropeisk politik, nämligen EGs
            politik. Det handlar faktiskt om en tullunion mellan
          </note>
          <note>
            Sverige och EG, där tullarna utgör en barriär gentemot den övriga
            världen. Ett av problemområdena i diskussionen inom GATT --
          </note>
          <note>
            det tror jag Anita Gradin håller med om -- har varit just EG.
            EG är inte frihandelsvänligt.
          </note>
          <note>
            Vi i miljöpartiet anser att handel i första hand skall bedrivas
            på lika villkor. Det betyder att Sverige inte skall konkurrera
            ut de producenter som finns i uländerna, utan u-länderna skall
            konkurrera på samma villkor som vi. Därför behövs det fortfarande
            vissa skydd för handeln.
          </note>
          <note>
            Talmannen anmälde att Nic Grönvall anhållit att till protokollet
            få antecknat att han inte ägde rätt till ytterligare inlägg.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1990/91:93 om justitierådens löner
            m.m.
          </note>
          <note>
            Anf. 18 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Nic Grönvall har mot bakgrund av vissa uppgifter
            i dagspressen frågat mig om jag är beredd att genomföra sådana
            lönereformer för landets högsta domare att dessa kan förbjudas
            att åta sig uppdrag vid sidan av domartjänsten.
          </note>
          <note>
            Utgångspunkten för Nic Grönvalls fråga är att många justitieråd
            i betydande omfattning ägnar sig åt uppdrag vid sidan av sin tjänst
            som domare i högsta domstolen. Detta beror enligt Nic Grönvall
            på att justitierådens löner är så låga att det är nödvändigt för
            dem att skaffa sig extrainkomster.
          </note>
          <note>
            Om jag har förstått Nic Grönvall rätt, anser han att det måste
            införas ett förbud för justitieråd att åta sig bisysslor, detta
            för att justitierådens opartiskhet inte skall kunna sättas i fråga
            och för att de skall ägna tillräcklig tid och kraft åt dömandet
            i högsta domstolen. Ett sådant förbud förutsätter enligt Nic
          </note>
          <note>
            Grönvalls mening att justitierådens löner höjs.
          </note>
          <note>
            Beträffande frågan om lönerna kan jag svara mycket kort. Men
            undantag för högsta domstolens ordförande ankommer det inte på
            regeringen att fastställa justitierådens löner. Det sköts av statens
            chefslönenämnd, utan inblandning av regeringen.
          </note>
          <note>
            När det därefter gäller frågan om jag är beredd att införa ett
            totalt förbud för justitieråd att inneha bisysslor, har jag anledning
            att svara mera utförligt.
          </note>
          <note>
            Men först vill jag framhålla att det inte finns något som talar
            för att justitieråd -- eller andra domare --
          </note>
          <note>
            har bisysslor och andra sidouppdrag i en sådan omfattning att
            det skulle gå ut över deras ordinarie arbetsuppgifter.
          </note>
          <note>
            När det gäller de formella förutsättningarna för justitieråd
            att inneha bisysslor faller det sig naturligt att knyta an till
            att det i regeringsformen
          </note>
          <note>
            (1 kap. 9 §) slås fast att domstolarna i sin verksamhet skall
            beakta allas likhet inför lagen samt iaktta saklighet och opartiskhet.
          </note>
          <note>
            Det är självfallet av yttersta vikt att denna grundläggande objektivitetsprincip
            upprätthålls inom rättsskipningen. Därför måste mycket höga krav
            ställas på domarnas integritet och opartiskhet, och det är nödvändigt
            att begränsa domarnas rätt att åta sig vissa typer av uppdrag
            vid sidan om domartjänsten. En reglering med sådant syfte finns
            också. Genom en bestämmelse i lagen om offentlig anställning (6
            kap. 1 §) förbjuds domare och andra offentligt anställda att inneha
            förtroendeskadliga bisysslor, dvs. sådana bisysslor som kan rubba
            förtroendet till deras opartiskhet i tjänsteutövningen. För domare
            finns vidare särskilda bestämmelser om jäv som utesluter en domare
            från handläggning av ett mål i vilket hans ställning till parterna
            eller saken kan innebära en fara från objektivitetssynpunkt.
          </note>
          <note>
            Det är den enskilde domaren som själv skall avgöra om en bisyssla
            är förtroendeskadlig eller inte. Om domaren känner tveksamhet,
            har han eller hon rätt att få besked i frågan av sin arbetsgivare.
            För justitieråden lämnas ett sådant besked av regeringen.
          </note>
          <note>
            Det finns vidare föreskrifter som tar sikte på att förhindra
            att domare åtar sig så många eller tidskrävande uppdrag att det
            går ut över arbetet i domstolen. För justitieråden finns en sådan
            bestämmelse i chefslöneavtalet (5 §). Enligt denna bestämmelse
            är ett justitieråd skyldig att uppge om och i vilken omfattning
            som han eller hon innehar eller avser att åta sig bisysslor. Enligt
            avtalet kan regeringen besluta att ett justitieråd inte får åta
            sig en viss bisyssla eller att han eller hon skall upphöra med
            en bisyssla som inverkar hindrande på tjänsteutövningen.
          </note>
          <note>
            I det här sammanhanget bör också uppmärksammas att justitieråden
            enligt rättegångsbalken (3 kap. 4 §) är förbjudna att inneha eller
            utöva andra ämbeten. Den bestämmelsen -- och grunderna för den
            -- är givetvis av intresse när det gäller att bedöma om ett justitieråd
            bör åta sig en viss bisyssla eller inte.
          </note>
          <note>
            Enligt min uppfattning är de begränsningar i domarnas rätt att
            inneha bisysslor som jag nu redogjort för tillräckliga för att
            garantera såväl domstolens och justitierådens opartiskhet som
            kravet på att intrång inte får ske i den ordinarie verksamheten.
            Domare -- inte minst ledamöterna i högsta domstolen -- får för
            övrigt på grund av sin utbildning och yrkeserfarenhet anses ha
            särskilda förutsättningar att själva avgöra om en bisyssla är
            förtroendeskadlig eller olämplig av annan anledning. Jag anser
            därför att det inte är nödvändigt att införa ett sådant totalt
            förbud mot bisysslor som Nic Grönvall förespråkar.
          </note>
          <note>
            Ett annat skäl mot ett sådant förbud är att det finns starka
            samhälleliga intressen som talar för att justitieråd och andra
            domare bör få åta sig vissa typer av bisysslor. Jag tänker då
            i första hand på utrednings- och lagstiftningsuppdrag. För att
            vi skall kunna behålla den höga kvaliteten i utredningsväsendet
            är det av största vikt att vi kan påräkna medverkan av landets
            främsta jurister.
          </note>
          <note>
            Med hänsyn till att ersättningen för ett uppdrag som kommittéordförande
            uppgår till 120 kr. per dag är det lätt att inse att justitieråden
            inte åtar sig sådana sysslor för pengarnas skull. Jag har svårt
            att se att denna typ av bisysslor skulle vara ägnad att minska
            tilltron till justitierådens opartiskhet.
          </note>
          <note>
            En annan bisyssla som är vanlig bland justitieråd och andra domare
            är skiljemannauppdrag.
          </note>
          <note>
            Skiljeförfarandet används i stor omfattning som tvistlösningsintrument,
            främst i affärstvister och andra kommersiella mellanhavanden.
            Inte sällan har rättsförhållandet internationell anknytning.
          </note>
          <note>
            Skiljeförfarandet har en viktig funktion bl.a.
          </note>
          <note>
            genom att det är smidigt och snabbt. Från rättssäkerhetssynpunkt
            är det angeläget att det är erfarna och skickliga jurister som
            medverkar i skiljeförfaranden, och särskilt gäller detta den som
            är ordförande i en skiljenämnd eller verkar som ensam skiljeman.
            En naturlig grupp för rekrytering av dessa kategorier av skiljemän
            utgörs enligt min mening av justitieråden. Risken för förtroendeskada
            vid denna typ av skiljemannauppdrag kan typiskt sett bedömas som
            mycket liten, eftersom uppdraget inte härleder från endast den
            ena parten utan från bägge. Till detta kommer att skiljemannauppdrag
            kan ge justitieråden en värdefull inblick i enskild verksamhet,
            som kan vara till nytta i deras dömande i högsta domstolen.
          </note>
          <note type="speaker">
            Anf. 19 NIC GRÖNVALL (m):
          </note>
          <note>
            Herr talman! Jag ber att få tacka justitieministern för svaret.
            Jag är särskilt glad över att det är så väl genomarbetat och att
            denna katalog över regler har samlats i svaret. Det är värdefullt
            för framtida överväganden om denna fråga.
          </note>
          <note>
            Jag får väl också säga att ingenting i svaret överraskar mig
            nämnvärt. Det här är ju en fråga som inte är av högsta angelägenhetsgrad
            i vår tid utan mer en fråga av utvecklingsnatur -- hur vill vi
            se och utveckla vårt rättsväsende, och vilka instrument kan man
            använda för det? Jag tror att justitieministern och jag är alldeles
            ense om att domstolsväsendet är det förnämsta instrumentet för
            att utveckla ett lands rättspolitiska frågor och att högsta domstolen
            därvid har en helt unik roll.
          </note>
          <note>
            Jag kanske skall säga att en hel del av de kommentarer som kan
            komma att göras under denna debatt också har avseende på regeringsråden,
            dvs. ledamöterna av regeringsrätten. Men för enkelhetens skull
            avser jag att tala om justitieråden.
          </note>
          <note>
            Justitierådens ställning borde enligt min uppfattning vara --
            och på den punkten är det naturligtvis intressant att höra vad
            justitieministern själv säger i saken -- sådan att den kan jämföras
            med den som råder i USA. Där är ledamöterna av högsta domstolen
            faktiskt kända av hela folket. Jag har tidigare framfört synpunkter
            i motionsform här i riksdagen på hur justitieråd utses. Och det
            vore intressant att mera i belysning av värdet av en allmänt aktad
            domarkår i högsta domstolen få veta litet om hur justitieministern
            ser just på frågan om hur justitieråden utses. Numera är det regeringen
            som utser justitieråden, och därför är det alltid risk för att
            det uppstår oro för att det sker politiska utseenden. I Amerika
            har man ett panelförfarande som jag anser tillfredsställer rättssäkerheten
            och lyfter fram domarnas ställning mycket mer än vad som är fallet
            med vårt nuvarande förfarande.
          </note>
          <note>
            En domare som i en eller annan form arbetar med andra uppdrag
            utsätter sig för två saker. För det första minskar han sin ordinarie
            arbetstid. Det går inte att förneka att allt arbete måste utföras
            på någorlunda ordinarie arbetstid, och därmed minskar han den
            tid som han har tillgänglig för sin viktiga och svåra uppgift
            i högsta domstolen. För det andra kommer han i förbindelse med
            och i relation till parter, människor, företag och andra domare.
            Det gäller för alla de sysslor och möjligheter som justitieministern
            har pekat på. Det gäller kanske i särskilt hög grad skiljemannauppdragen,
            som det är mycket vanligt att justitieråd åtar sig. I detta sammanhang
            uppträder justitieråden ganska ofta som ordförande i skiljenämnd,
            men ibland som enskild skiljedomare och får där samverka med andra
            jurister och med partsintressen av olika slag och kan därefter
            utsättas för påståenden eller antydningar om särskilda relationer
            till enskilda parter.
          </note>
          <note>
            När det gäller justitierådens verksamhet i lagstiftningsarbete
            såsom ordförande i utredande nämnder och annat är det alldeles
            klart att justitierådet därefter har en ytterligt speciell hållning
            till det rättsområdet. Han har där samarbetat med andra jurister
            som kanske skall döma i andra ärenden som vilar på denna domares
            uppfattningar när han då var ordförande i utredningsnämnden. Risken
            är, som jag ser det, mycket stor att denna domare, som har det
            högsta rättsskipande ansvaret i vårt land, i alltför hög grad
            i sin framtida verksamhet som domare och framför allt i sin relation
            till andra domare faller tillbaka på de uppfattningar som han
            intog i sin utredning.
          </note>
          <note>
            Det är därför som jag anser att det främsta medlet att lyfta
            upp justitierådens ställning över varje misstanke och över varje
            möjlighet till antydan vore att införa ett förbud mot bisysslor.
            Då skulle det förbudet naturligtvis vara förenat med ett mycket
            rejält lönelyft. Vi måste komma ihåg, fru justitieminister, att
            en svensk dagstidning skrev om det här ämnet. Det gjorde den möjligen
            i syfte att sälja lösnummer, men också alldeles säkert därför
            att den tidningen betraktade detta som något som möjligen kunde
            vara ett allvarligt samhällsproblem.
          </note>
          <note>
            Och nog är det väl ändå ett allvarligt samhällsproblem när landets
            högsta domare till dels håller sin levnadsstandard uppe med olika
            former av bisysslor vid sidan av sin ansvarsfulla uppgift som
            domare.
          </note>
          <note>
            Jag vill än en gång framföra mitt förslag, och det förefaller
            som om justitieministern i sin hand har möjlighet att lösa lönefrågan.
            Alldeles klart är väl att om regeringen höjer ordförandens lön
            så följer de övriga justitieråden efter med sina krav i chefslönenämnden.
            Den frågan är alltså inget problem.
          </note>
          <note>
            Med det anförda, fru justitieminister, vill jag gärna ha era
            synpunkter på de svårigheter jag har pekat på när det gäller att
            upprätthålla oförvitligheten när en person har många olika sysslor.
          </note>
          <note>
            Anf. 20 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Såvitt jag förstår av Nic Grönvalls inlägg är det
            framför allt skiljemannauppdragen som bekymrar honom. Jag hoppas
            därför att det krav på ett förbud mot bisysslor i varje fall inte
            skall gälla justitierådens medverkan i lagstiftningsprocessen.
            Att utesluta landets högsta jurister från det värdefulla bidrag
            de kan ge genom kommittéuppdrag vore verkligen att utarma rättsbildningen
            i Sverige.
          </note>
          <note>
            När det gäller skiljemannauppdrag vill jag mot Nic
          </note>
          <note>
            Grönvall säga att jag anser det vara värdefullt att våra domare
            på alla nivåer har möjligheter att också engagera sig i den rättsskipning
            som sker inom ramen för skiljemannaförfarandet. Det är inget ovanligt
            för Sverige att domare har möjlighet att ta på sig den typen av
            uppdrag. Samma förhållanden gäller för övriga Norden.
          </note>
          <note>
            För en domare som tar sådana uppdrag är det naturligtvis viktigt
            att det inte kan uppstå en situation där domarnas opartiskhet
            på något sätt kan komma i fråga. Det har också fattats regeringsbeslut
            som har inneburit att man har förbjudit domare att påta sig skiljemannauppdrag
            som har varit av oacceptabel karaktär. Det handlar om uppdrag
            från enskild part. Jag anser att det är viktigt att se på formerna
            för dessa uppdrag och i vilket sammanhang de tas. Alla skiljemannauppdrag
            är inte acceptabla.
          </note>
          <note>
            Nic Grönvalls lösning på problemet går via lönerna.
          </note>
          <note>
            Jag är något förvånad över att han som utgångspunkt för sitt
            resonemang har att justitierådens engagemang i skiljemannaförfarande
            utgår från behovet av att skaffa sig högre inkomster. Nic Grönvall
            säger att det är ett allvarligt samhällsproblem att justitieråden
            för att livnära sig måste ta skiljemannauppdrag. Det kanske kan
            vara av intresse att höra vilka löner justitieråden för närvarande
            har. Helt riktigt har regeringen beslutat om ordförandens lön,
            och den är för närvarande 41 000 kr. i månaden. Övriga justitieråds
            lön är i dag 38 500 kr. Jag vill också peka på utvecklingen under
            senare år. Under drygt fyra år har det skett en ökning av justitierådens
            löner från 24 000 kr. i månaden till 38 500 kr. Jag skulle tro
            att skälet till att justitieråden ägnar åt skiljemannauppdrag
            och lagstiftande uppdrag inte i första hand är för att kunna livnära
            sig utan för att de anser att det är värdefulla uppgifter, där
            de kan bidra till rättsutvecklingen i vårt land och öka sin egen
            kompetens såsom domare.
          </note>
          <note type="speaker">
            Anf. 21 NIC GRÖNVALL (m):
          </note>
          <note>
            Herr talman! Nej, det är alldeles självklart så, fru justitieminister,
            att dessa män och kvinnor inte arbetar på sin fritid med skiljeuppdrag
            för att de skall kunna livnära sig. Man kan livnära sig på en
            lön på 41 000 kr., och på 38 500 kr. också för den delen. Men
            det handlar om att åstadkomma en slutpost i domarkarriären som
            återger domarkarriären attraktivitet för unga jurister som har
            läggning för domaryrket. Och det handlar om att rätt avlöna och
            belöna personer som genom långvariga studier, doktorsexamen och
            framgångsrik verksamhet i domaryrket eller i andra juristyrken
            har visat att de besitter den speciella förmåga som en domare
            måste ha. Det handlar om att belöna dem på ett rimligt sätt. Och
            då tycker jag inte, det måste jag säga, att de löner som justitieministern
            korrekt återgav är rimliga. Jag anser att det är en orimlig belöning
            för en lång och tung juristgärning, och den ger inte domarkarriären
            den karisma och den åtråvärdhet som vi behöver ge domarbanan för
            att åter få dit de bästa juristerna vårt land kan producera.
          </note>
          <note>
            Justitieministern säger att det finns skiljemannauppdrag som
            inte är lämpliga. Däri ligger enligt mitt sätt att se svaret på
            min frågeställning, nämligen att om det finns något skiljemannauppdrag
            som inte är lämpligt så kan förekomsten av skiljemannauppdrag
            innebära att justitieråden generellt kan ifrågasättas för att
            de ägnar sig åt enskild domarverksamhet. Det skulle vi kunna undanröja
            om vi ställde kravet på dem att avstå från det och i stället gav
            dem en ekonomisk omständighet som hade två goda egenskaper, dels
            att det ställs högre krav på dem, dels att man därigenom skapar
            denna attraktivitet i domarkarriären.
          </note>
          <note>
            När det gäller lagstiftningsverksamheten är justitieråden en
            stor resurs. Men jag vill gärna erinra justitieministern om den
            helt nyligen framlagda propositionen om ersättare för justitieråd
            och dess avsikter. Det tycker jag i så fall skulle vara en alldeles
            rimlig lösning bl.a. för att undanröja den generande omständigheten
            att justitieråden ersätts med 120 kr. per dag. Det är en skam.
            Det kostar ju mer att administrera bidraget än att betala ut det.
            Men vi skulle framför allt också undanröja invändningen att dessa
            domare åsidosatte sin väsentliga uppgift i högsta domstolen under
            den tid de sitter som utredningschefer i viktiga lagkommittéer
            och annat. Jag tycker att justitieministern skall överväga att
            ålägga justitieråden att under perioden då de tar stora utredningsuppdrag
            utträda ur domarverksamheten och låta en ersättare inträda för
            dem.
          </note>
          <note>
            Anf. 22 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Jag delar Nic Grönvalls uppfattning så till vida
            att jag anser att det är mycket viktigt att vi ser till att domarbanan
            är en attraktiv yrkesbana för dugliga unga jurister. Det är också
            skälet till att vi under senare år har lagt ner mycken möda på
            att vidta åtgärder som gör att domstolsväsendet kan fungera på
            ett sådant sätt att det blir attraktivt att arbeta i det.
          </note>
          <note>
            Men det handlar inte bara om löner, även om jag också anser att
            löner är en viktig fråga. Det är också andra typer av åtgärder
            som måste till. Det handlar om arbetssituationen i våra domstolar.
            Det handlar om intresse i själva arbetet -- hur arbetsuppgifterna
            är utformade och vilka möjligheter man har att åta sig uppdrag
            vid sidan av som är av stort intresse. Jag tror att Nic Grönvall
            underskattar våra domare avsevärt när han tror att det är enbart
            slutlönen i högsta domstolen som avgör attraktiviteten för den
            banan hos unga jurister. Jag tror också att det har mycket stor
            betydelse vad innehållet i arbetet i domaryrket ger. Och därvidlag
            tror jag faktiskt att frågan om bisysslor har en viss betydelse
            i sammanhanget.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1990/91:114 om folkoch bostadsräkningen
          </note>
          <note>
            Anf. 23 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Herr talman! Margitta Edgren har frågat mig
          </note>
          <note>
            -- om FoB 90s relation till Europakonventionen,
          </note>
          <note>
            -- om uppgiftsinsamling för forskning utan att precisera ändamålet
            med forskningen är i överensstämmelse med datalagen,
          </note>
          <note>
            -- om FoB 90s användbarhet vid ett stort bortfall,
          </note>
          <note>
            -- om hur utfallet av FoB 90 kommer att påverka eventuella förslag
            till folkbokföringar under åren framöver samt
          </note>
          <note>
            -- om hur jag ser på bortfallet och hur jag ämnar öka tilliten
            hos medborgarna för den datainsamling som anses nödvändig.
          </note>
          <note>
            Mina svar är följande.
          </note>
          <note>
            När det gäller frågan om FoB 90s relation till
          </note>
          <note>
            Europakonventionen och om ändamålet överensstämmer med datalagen
            så framgår såväl av
          </note>
          <note>
            Europarådets dataskyddskonvention och rekommendation om forskning
            och statistik som av den svenska datalagen att ändamålet skall
            vara klart definierat. Ändamålet anger ramen för hur ett register
            får utnyttjas. Genom FoB-lagen (SFS
          </note>
          <note>
            1989:329, ändrad 1989:908) har riksdagen slagit fast att ändamålet
            med FoB 90 är att framställa statistik, dvs. att framställa avidentifierat
            material.
          </note>
          <note>
            Därutöver har riksdagen preciserat att statistiken skall användas
            för samhällsplanering, forskning och allmän information.
          </note>
          <note>
            Den restriktiva ändamålsregleringen har också kommit till uttryck
            i FoB-lagen genom bevarandebestämmelsen. Så snart det av SCB
          </note>
          <note>
            upprättade registret över FoB 90 inte längre behövs för framställning
            av den anslagsfinansierade statistiken, skall det lämnas över
            till riksarkivet för förvaring.
          </note>
          <note>
            Europakonventionen har omsatts till regler i den inhemska lagstiftningen,
            nämligen i den svenska datalagen. Det är också med utgångspunkt
            i denna som datainspektionen yttrat sig över förslaget till
          </note>
          <note>
            FoB-lag. Datainspektionen har inte haft något att erinra mot
            ändamålspreciseringen.
          </note>
          <note>
            Frågan om FoB 90s användbarhet om bortfallet blir stort och om
            uppgifterna har förvanskats är för tidigt att besvara. Vi vet
            ännu inte hur stort bortfallet kommer att bli och det har ännu
            inte gjorts någon genomgång av FoB 90s kvalitet efter genomförandet.
          </note>
          <note>
            SCB har nyligen skickat ut en påminnelse till
          </note>
          <note>
            598 000 personer. Erfarenhetsmässigt leder påminnelsen till att
            en stor del av dem som inte svarar i första omgången då lämnar
            in sina uppgifter. Målet är naturligtvis att nå en svarsfrekvens
            som är jämförbar med tidigare undersökningar. Vi kan redan konstatera
            att antalet svar som har kommit in har ökat väsentligt efter påminnelsen.
            Vid internationella jämförelser har de svenska folk- och bostadsräkningarna
            normalt en hög svarsfrekvens.
          </note>
          <note>
            I folk- och bostadsräkningen görs en kontrollundersökning, som
            har till syfte att kontrollera kvaliteten i framtagen statistik.
            Den skall visa om lämnade uppgifter förvanskats så mycket att
            det skulle minska undersökningens användbarhet. Personer som lämnat
            blanketter med uppenbart felaktiga uppgifter får dock en omedelbar
            anmodan att lämna in ny blankett. De rapporter FoB-kontoren lämnat
            till SCB visar att det är relativt få som medvetet förvanskat
            svaren.
          </note>
          <note>
            Frågan om hur utfallet av FoB 90 kommer att påverka eventuella
            förslag till folkbokföringar under åren framöver förstår jag inte.
            Det finns numera inte någon koppling mellan folk- och bostadsräkningen
            och den löpande folkbokföringen.
          </note>
          <note>
            Avslutningsvis har Margitta Edgren frågat mig hur jag ämnar öka
            tilliten hos medborgarna för den datainsamling som bedöms vara
            nödvändig i framtiden.
          </note>
          <note>
            Jag menar att framför allt tre aspekter är avgörande. Den ena
            är att förberedelsearbetet görs mycket grundligt, såsom i FoB
            90, och att de som varit med och fattat besluten tar ansvar för
            dem.
          </note>
          <note>
            Den andra är att de uppgifter som medborgarna lämnar uppfattas
            som nödvändiga och att de används. Den tredje är att uppgifterna
            hanteras på ett sätt som medborgarna känner förtroende för.
          </note>
          <note>
            Det är alltid nödvändigt att fortlöpande pröva inriktning och
            omfattning av denna typ av undersökningar och i vilken grad de
            kommer till nytta. Det är hela tiden en avvägning mellan nytta,
            kostnader och människors attityder. Jag vill erinra om att nuvarande
            folk- och bostadsräkning har en helt annan uppläggning än de räkningar
            som genomfördes på 60-talet. Jag vill också erinra om att den
            av regeringen tillsatta statistikkommissionen för 1990 års folk-
            och bostadsräkning arbetar med frågor som rör framtida folk- och
            bostadsräkningar.
          </note>
          <note>
            Integritetsskyddet och datasäkerheten måste vidare ses över kontinuerligt
            och förbättras både vad gäller lagstiftning och teknik. Jag kan
            i detta sammanhang nämna översynen av datalagen, arbetet med registerlagar
            på olika områden samt nya krypteringsmetoder.
          </note>
          <note>
            För egen del tror jag inte att man kan klara sig utan det slag
            av uppgifter som FoB-materialet representerar om vi vill göra
            anspråk på att kunna analysera samhällsförändringar och samhällstillstånd.
          </note>
          <note type="speaker">
            Anf. 24 MARGITTA EDGREN (fp):
          </note>
          <note>
            Herr talman! Jag tackar för svaret. Att jag skrev min interpellation
            utlöstes av att jag läste protokollet från frågedebatten mellan
            Claes
          </note>
          <note>
            Roxbergh och civilministern i december. På en fråga hur det kunde
            komma sig att ett mindre antal skickade in uppgifter till FoB
            90 svarade civilministern att det berodde på de villoläror som
            spreds. Jag blev upprörd över detta uttalande, för jag tycker
            att det speglar en sådan nedlåtenhet och en brist på respekt på
            vanliga människors förmåga att avgöra i vilken mån de känner sig
            kränkta i sin integritet eller känner intrång. Denna känsla är
            faktiskt olika hos oss alla, och vi måste ta hänsyn till den mest
            känsliga nivån.
          </note>
          <note>
            När det gäller kvalitetsfrågorna sade finansutskottet i sitt
            betänkande om FoB 90 att om kvaliteten på materialet skall bli
            bra måste svarsfrekvensen vara hög. FoB 85 hade en svarsfrekvens
            på 91,1 % efter vitesföreläggande.
          </note>
          <note>
            Svarsfrekvensen för FoB 90 verkar faktiskt bli sämre. I december
            hade 700 000 människor inte skickat in uppgifterna, och nu har
            man sänt ut drygt
          </note>
          <note>
            600 000 påminnelser. Detta tyder på att bortfallet blir större
            än tidigare. Vilket bortfall anser civilministern att man skall
            kunna acceptera för att kvaliteten på materialet skall kunna fylla
            finansutskottets krav?
          </note>
          <note>
            Till detta kan föras den debatt och den rapport som riksrevisionsverket
            nu har publicerat om kvaliteten på dataregister och datainsamling
            i allmänhet.
          </note>
          <note>
            Verket säger att det finns mängder av fel och att statistiken
            blir missvisande när den används för andra syften än dem som den
            har insamlats för.
          </note>
          <note>
            Riksrevisionsverkets slutsats är att det är omöjligt att bygga
            upp felfria dataregister. Dessa register, som i sig inte är felfria
            och som i sig har en svarsfrekvens som inte håller en tillräcklig
            kvalitet, skall nu ligga till grund för planering och forskning
            för framtiden. Jag vill fråga civilministern om det över huvud
            taget är möjligt att använda materialet som det är tänkt.
          </note>
          <note>
            Sedan är frågan om förfarandet överensstämmer med Europakonventionen.
            Artikel 5 i konventionen säger att uppgifter inte får lagras i
            identifierbart skick längre än nödvändigt. Ändå finns samtliga
            FoB sedan 1960 lagrade på magnetband på individnivå. Är detta
            i överensstämmelse med artikel 5 i
          </note>
          <note>
            Europakonventionen? Hur skall vi uppfylla artikel
          </note>
          <note>
            8, som säger att varje människa som är registrerad skall kunna
            få bekräftat huruvida personuppgifterna stämmer och få sig tillskickade
            uppgifterna i begriplig form? Samma artikel säger att man skall
            kunna få upprättelse om uppgifterna är felaktiga. Vilken beredskap,
            civilministern, finns det om sex miljoner svenskar vill ha utdrag
            ur och rättelse införd i FoB-registret?
          </note>
          <note>
            Artikel 6 säger att uppgifter som kan avslöja rasursprung, politiska
            åsikter, hälsa och sexualliv inte får registreras. Hur stämmer
            detta med blankettens fråga nr 6 som gäller samboende, där det
            homosexuella samboendet stökar till det? Den som inte har fyllt
            i den rutan skall inte få böta, men att inte fylla i den kan också
            tolkas av människor med smutsiga motiv. Vad är avsikten med att
            utländska namn skall skrivas fonetiskt? Avslöja rasursprung kan
            det definitivt.
          </note>
          <note>
            Jag är mycket medveten om att Sverige inte är juridiskt bunden
            av konventionen i Europarådet, men moraliskt borde vi rätta oss
            efter den.
          </note>
          <note>
            Under åren årens lopp har det också skett en förskjutning i ändamålet
            med FoB-
          </note>
          <note>
            undersökningarna från administrativ planering till mera forskningsändamål.
            Därmed menar jag att internationella forskningsetiska regler borde
            gälla.
          </note>
          <note>
            De säger att alla undersökningar skall bygga på informerat samtycke
            och möjlighet att hoppa av och sluta medverka när som helst under
            processen.
          </note>
          <note>
            Självfallet skall vi ha en seriös och fri forskning, men den
            får hålla sig till de metoder som är socialt och mänskligt acceptabla
            och inte bara till vad som är tekniskt möjligt. Med forskningens
            frihet följer även ett ansvar. Därför stiftades en datalag.
          </note>
          <note>
            Avslutningsvis, herr civilminister. Att inte skicka in dessa
            uppgifter är en folklig protest mot vad som uppfattas som registrerande
            för registrerandets egen skull och en protest mot integritetsintrång.
          </note>
          <note>
            Förtroendet ökar inte ens av att det vetenskapliga rådet på SCB
            med en lång rad professorer uppmanas att ge sig in i debatten
            för att svenskarna skall få en positivare inställning till datainsamlingar.
            I tider då samhället skall spara miljoner och miljarder ger vi
            ut 200 miljoner på att samla in uppgifter som finns eller som
            inte används.
          </note>
          <note>
            Svenskarna är mera förnuftiga än så.
          </note>
          <note>
            För datainsamlingar torde loppet vara kört under överskådlig
            tid. För oss politiker handlar det nu om att bygga upp ett nytt
            förtroende. Det gör hot om böter knappast. Den riktigt stora frågan,
            civilministern, är: Hur bygger vi upp detta förtroende?
          </note>
          <note type="speaker">
            Anf. 25 CLAES ROXBERGH (mp):
          </note>
          <note>
            Herr talman! Jag vill anknyta till den debatt som jag och civilministern
            förde före jul. Civilministern säger att riksdagen har slagit
            fast att ändamålet för
          </note>
          <note>
            FoB 90 är att framställa statistik, dvs. att framställa avidentifierat
            material. Därutöver har riksdagen preciserat att statistiken skall
            användas för samhällsplanering, forskning och allmän information.
          </note>
          <note>
            Jag frågar mig återigen, som jag gjorde under den debatten: Varför
            i hela friden måste vi ha ett identifierat material ned på individnivå
            för att framställa ett avidentifierat material? Det begriper jag
            inte, och jag skulle gärna vilja ha svar på den frågan.
          </note>
          <note>
            Ytterligare ett problem är att detta material skall överlämnas
            till riksarkivet för förvaring i på individnivå identifierat skick.
            Återigen samma fråga: Varför i hela friden skall vi kunna läsa
            att
          </note>
          <note>
            Johansson i Henån bodde på det och det viset? Det saknar totalt
            intresse. Det räcker att veta att si och så många i Henån bodde
            på det viset.
          </note>
          <note>
            Förra gången fick jag inte något vettigt svar från civilministern
            på frågan varför man skulle göra så.
          </note>
          <note>
            Jag har ännu inte hört någon i debatten föra fram ett vettigt
            argument för att man måste ha det på det här sättet.
          </note>
          <note>
            Det naturliga vore självfallet att när ett sådant här material
            har insamlats -- jag ifrågasätter dock kraftigt att det över huvud
            taget skulle ske i denna form -- skulle den första åtgärden vara
            att avidentifiera materialet. Sedan kan vi använda det för vetenskapliga
            studier av olika slag, för samhällsplanering och annat, och då
            är det också ofarligt för individen. För att vi skall kunna skapa
            ett förtroende hos allmänheten för denna typ av statistikinsamling
            menar jag att kravet är att det skall avidentifieras.
          </note>
          <note>
            Jag tror inte att svenska folket kommer att acceptera nuvarande
            ordning. Visserligen är det, om jag minns rätt, bara en trettiondedel
            av materialet som är speciellt insamlat, medan resten tas från
            befintliga register, men om hanteringen skall omfattas av ett
            förtroende från svenska folket måste vi lägga upp detta på ett
            annat sätt.
          </note>
          <note>
            Anf. 26 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Herr talman! Jo, Margitta Edgren, jag står för att det har spritts
            i hög grad vilseledande information i samband med FoB-insamlingen.
            Jag tycker att det är generande för många att man har bidragit
            till det och att så få har varit beredda att upprätthålla någonting
            som vi faktiskt har förberett under lång tid. Vi har verkligen
            försökt att tränga igenom alla de problem som finns och skapat
            förutsättningar både för att man skulle få en bred parlamentarisk
            enighet kring insamlingen i utredningssammanhang och för att man
            sedan i riksdagen skulle veta vad uppgifterna är till för.
          </note>
          <note>
            Det bortfall som det handlar om är fortfarande betydande, men
            genom den påminnelse som har gått ut har nu antalet inkomna svar
            stigit så att det motsvarar 92 % av materialet. Det är långt mer
            än vad man i andra länder anser behövs för att det skall vara
            rimligt att göra denna typ av statistikinsamling. I USA går man
            ut och knackar på dörrarna för att få en sådan här typ av folk-
            och bostadsräkning. Sådana görs i alla länder, och det har dessutom
            utfärdats en rekommendation att det skall göras just under 1990.
            I Norge har man en svarsnivå på 75 %, vilket man givetvis är bekymrad
            över, men man anser ändå inte att pengarna för detta är bortkastade.
          </note>
          <note>
            Vi har av tradition en mycket hög svarsfrekvens i de här undersökningarna,
            och det tycker jag är mycket viktigt för tillförlitligheten, användbarheten
            och relevansen vad gäller de uppgifter som kommer in.
          </note>
          <note>
            Jag har, Margitta Edgren, ganska noggrant gått igenom det som
            står i Europarådets konvention.
          </note>
          <note>
            Jag vet inte hur mycket Margitta Edgren har trängt in i konventionen,
            men jag har läst den och tycker nog att det både i dess formuleringar
            och i utvecklingen av konventionstexten är alldeles tydligt att
            man har velat möjliggöra denna typ av undersökningar, för att
            t.ex. underlätta bedrivandet av forskning på viktiga medicinska
            områden.
          </note>
          <note>
            Det talas i de förklarande texterna uttryckligen om att det är
            viktigt att man inte hindrar personuppgifter för forskning om
            t.ex. barns utveckling, hjärtsjukdomar, medicinska behandlingars
            effektivitet, viktiga socialpolitiska åtgärder osv. Man tar alltså
            upp just sådant som är ett viktigt syfte med folk- och bostadsräkningen.
          </note>
          <note>
            I det sammanhanget vill jag säga till Claes
          </note>
          <note>
            Roxbergh att skälet till att man inte avidentifierar uppgifterna
            är att de skall vara användbara vid t.ex.
          </note>
          <note>
            epidemiologiska undersökningar. Om man skall kunna kartlägga
            i vilken utsträckning det finns samband mellan bostadsort, yrke
            och olika typer av sjukdomar, kan man inte avidentifiera detta.
            Då måste man kunna spegla samvariansen, och oavsett om man använder
            ett visst nummer eller personnummer eller hur det går till --
            det spelar ingen roll -- är detta inte möjligt om man avidentifierar
            materialet.
          </note>
          <note>
            Men det centrala, Claes Roxbergh, är ju att inget material lämnas
            ut till forskare i identifierat skick.
          </note>
          <note>
            Det är bara avidentifierat material eller statistiktabeller som
            lämnas ut. Vi bevarar vidare materialet i riksarkivet under fullständigt
            betryggande omständigheter. Inget missöde har kunnat påvisas i
            hanteringen av detta material under det trettiotal år som folk-
            och bostadsräkningarna har pågått.
          </note>
          <note>
            Jag blir, Margitta Edgren, vidare litet upprörd över benägenheten
            att helt negligera forskarna vid SCB.
          </note>
          <note>
            Där är en ganska representativ samling av viktiga forskningsområden
            företrädd. Jag tycker att det är en ganska egendomlig slutsats
            att de berörda svenska forskarna, bara därför att de är knutna
            till
          </note>
          <note>
            SCB inte skulle vara intresserade av dessa frågor eller skulle
            ha någon annan mening än att dessa forskningsuppgifter är mycket
            viktiga. De har naturligtvis yttrat sig just mot bakgrund av att
            de är medvetna om hur viktigt detta material är för forskningen.
            Det är också denna typ av bedömningar som har legat till grund
            för genomförandet av denna undersökning.
          </note>
          <note>
            Jag vill också säga till Margitta Edgren att hennes parti inte
            har ansett att folk- och bostadsräkningar är onödiga. De tyckte
            inte att en sådan behövdes år 1990, men det har inte uttalat att
            de skulle vara fullständigt onödiga. I det avseendet intar såvitt
            jag förstår Margitta Edgren en särståndpunkt, inte bara i förhållande
            till de flesta som har debatterat dessa frågor utan också i förhållande
            till sitt eget parti.
          </note>
          <note type="speaker">
            Anf. 27 MARGITTA EDGREN (fp):
          </note>
          <note>
            Herr talman! Det är märkbart att civilministern helt undviker
            över att bemöta mig när det gäller frågan om kvalitén på materialet.
            Det kan naturligtvis inte heller vara lätt med tanke på den rapport
            som nu finns från riksrevisionsverket.
          </note>
          <note>
            Den avgörande frågan när det gäller människors vilja att vara
            med är ju om de vet vad materialet skall användas till. Det påstår
            civilministern att de vet, och det påstår jag att de inte vet.
            Så länge som ordet forskning inte definieras till sitt ändamål
            och syfte kan människor inte veta det; speciellt i ljuset av att
            materialet i sig -- den ofantliga tillgången på material som kan
            användas för social och socialmedicinsk forskning -- också kan
            framkalla behov av forskning inom områden där problemen och även
            lösningarna är kända.
          </note>
          <note>
            Detta gäller t.ex. äldrevården, där vi ju har vetat --
          </note>
          <note>
            bl.a. genom folk- och bostadsräkningen -- att vi har en åldrande
            befolkning som har speciella behov när det gäller sättet att bo
            och leva, och att det ökande antalet äldre människor medför behov
            av annorlunda vårdplatser, annorlunda boende och annorlunda sjukvård.
            Ändå har vi kaos i äldrevården. Det är ett exempel på sådant som
            bidrar till människors misstro till att de insamlade uppgifterna
            används på ett sätt som verkligen främjar samhällets förmåga att
            se framåt och lösa morgondagens problem.
          </note>
          <note>
            När det gäller jämförelsen med utlandet är det ju så att 26 länder
            i Europa skall genomföra en folkräkning. Men man kan inte jämföra
            den med
          </note>
          <note>
            Sveriges. Utomlands är folkräkningen oftast frivillig, den innehåller
            inga personnummer -- den medger alltså inga framtida samkörningar
            -- och den är inte vitesförelagd; i och med frivilligheten finns
            det inga hot om böter. I Holland gjorde man
          </note>
          <note>
            1983 en insamling som det visade sig att 20 %
          </note>
          <note>
            bojkottade. Den gör man ju inte om. I Tyskland
          </note>
          <note>
            1987 var det ett oerhört motstånd och ett mycket stort bortfall.
            Det förklarades där av att man hade bistra erfarenheter av hur
            register hade använts under Tysklands historia, t.ex. av nazisterna
            då de ville få tag på sina fiender. Så glättad är alltså inte
            bilden om vi ser på Europa.
          </note>
          <note>
            Jag vill avsluta med att säga att jag inte på något sätt är ute
            efter att misskreditera forskare i Sverige, men vi måste ändå
            vara realistiska. Forskare är som vanliga människor; de har fel,
            de har brister och de har förtjänster. Det finns ingen allmän
            känsla hos mig att de skulle avvika från detta. Men vad jag yttrade
            på var att inte heller de får, även om syftet är gott, bryta mot
            de lagar som vi har i Sverige.
          </note>
          <note type="speaker">
            Anf. 28 CLAES ROXBERGH (mp):
          </note>
          <note>
            Herr talman! Civilministern beklagar att vi inte står upp och
            försvarar folk- och bostadsräkningen.
          </note>
          <note>
            Problemet är ju, menar jag, att den inte görs på ett sätt som
            går att försvara.
          </note>
          <note>
            Sedan till frågan om avidentifiering och identifiering. När jag
            pratar om avidentifiering menar jag att namn och minst de fyra
            sista siffrorna i personnumret skall bort. De uppgifter civilminstern
            nämnde, bostadsort, yrke och ålder, är inga problem. De kan stå
            kvar. Men förutsättningen för det som jag menar med en avidentifiering
            är att man tar bort de uppgifter som gör att man kan peka ut en
            enskild person i materialet.
          </note>
          <note>
            Jag återkommer alltså till frågan: Varför tas inte de här uppgifterna
            bort ur registret när de väl är insamlade? Jag tror att det kanske
            är så att oviljan att ta bort dessa uppgifter egentligen bara
            visar på det registreringsvansinne som finns. Det betyder alltså
            att det som en gång är registrerat skall bevaras för evärdlig
            tid.
          </note>
          <note>
            Det finns ingen myndighet i det här landet som är beredd att
            släppa ifrån sig en uppgift som är registrerad. Är uppgiften registrerad
            skall den sparas. Det är problemet. Enda sättet att angripa detta
            är att se till att så litet som möjligt registreras.
          </note>
          <note>
            Men om det går att ändra inställningen, dvs. att saker och ting
            som registreras så småningom tas bort ur registren, är jag beredd
            att acceptera litet mera registrerande. Vi får välja på vilken
            sida vi skall utkämpa bataljen. I dag är jag beredd att kämpa
            för att vi skall registrera absolut så litet som möjligt, eftersom
            det inte går att ta bort uppgifter ur registren när de en gång
            är insamlade.
          </note>
          <note>
            Anf. 29 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Herr talman! Jag vet inte om jag gläder eller sätter ner humöret
            på Margitta Edgren om jag säger att
          </note>
          <note>
            93,8% av dem som har fått blanketten har besvarat den. Det är
            en kraftig ökning med hjälp av det utskick som nyligen gjordes
            och som har nått många kanske först nu i dagarna. Det är också
            en kraftig ökning när det gäller Stockholm.
          </note>
          <note>
            Jag vill inte ge mig in i en diskussion om de exakta statliga
            effekterna av en eller annan procentnivå.
          </note>
          <note>
            Men det är en utomordentligt hög siffra jämfört med många länder.
          </note>
          <note>
            Det intressanta, Margitta Edgren, är att alla länder anser sig
            behöva någon typ av folk- och bostadsräkning. Det kan hända att
            vi har en högre ambitionsnivå i vårt land och att vi därför är
            angelägna om att kunna följa viktiga samband, t.ex. hur arbetsmiljön
            utvecklas. Man har kanske inte vare sig möjlighet eller intresse
            i andra länder att göra den typen av konklutioner.
          </note>
          <note>
            Jag har naturligtvis kommit att sysselsätta mig mycket med detta,
            bl.a. med vilken typ av material, undersökningar och forskarresultat
            som man kan få ut, bl.a. för den regionala och lokala samhällsplaneringen.
            Jag tycker att Margitta
          </note>
          <note>
            Edgren tecknar en nidbild när hon säger att det är kaos i äldrevården
            och att om det hade gjorts bra undersökningar hade det inte behövt
            vara så. Det sker nu en stor förändring av äldreomsorgen som bl.a.
            bygger på att vi vet ganska mycket om hur vårdbehoven förändras
            i vårt land. Detta är ett uttryck för att det behövs en hög ambitionsnivå
            för denna typ av material och undersökningar för att undvika att
            det blir svårigheter att veta hur t.ex.
          </note>
          <note>
            efterfrågan på olika typer av vård utvecklas.
          </note>
          <note>
            Slutsatsen av Margitta Edgrens egna resonemang är att man bör
            göra allt för att medverka till att det görs bra undersökningar,
            inte sprida olika typer av villoläror.
          </note>
          <note>
            I de propositioner, i det material som finns, i de rapporter
            som finns från SCB, finns det tillräckligt med underlag för att
            kunna ta ställning till om informationen är viktig eller ej. Man
            kan inte begära att varje enskild person som får detta brev med
            posten skall veta vilken betydelse denna information har för olika
            forskningsändamål eller för samhällsplaneringen. Men vi som är
            politiker har en uppgift att både sätta oss in i materialet och
            att kanske försvara det, om vi har kommit till slutsatsen att
            materialet är viktigt. Man kan allmänt falla för populistiska
            drag i diskussionen och säga att detta är farligt för integriteten.
            Men alla som har sysslat med denna typ av frågor vet att denna
            information hanteras med yttersta varsamhet.
          </note>
          <note>
            Datainspektionen har varit inkopplad, och allt görs för att ingen
            skall behöva känna det som om de ganska få uppgifterna på blanketten
            lämnas ut på ett sätt som skulle kunna rubba den enskildes integritet.
          </note>
          <note>
            Jag vill till Claes Roxbergh säga att man självfallet skulle
            kunna ha ett material som var mer suddigt, men då blir också rapporterna
            mer suddiga. Jag förstår egentligen inte vad det gör för skillnad
            att behålla materialet under utomordentligt trygga former i riksarkivet,
            så att det kan användas för precisa analyser av t.ex. sambandet
            mellan arbetsmiljö, yrke och socialmedicinska och medicinska effekter.
            Det finns inget som helst intresse att behålla identifieringen
            av den anledningen att man på något sätt skulle vara intresserad
            av individen. Ingen har någonsin kunnat hävda, Claes Roxbergh,
            att materialet använts på det sättet.
          </note>
          <note>
            Margitta Edgren sade att också forskarna måste följa de lagar
            vi har. Jag förstår ännu mindre vad
          </note>
          <note>
            Margitta Edgren är ute efter när hon nu kastar sig över forskarna.
            Vem har hävdat att forskarna inte följer dessa lagar eller att
            de skulle ha en annan tolkning av lagstiftningen på detta område
            när det gäller hur materialet från folk- och bostadsräkningen
            får användas? Jag har inte hört talas om att det skulle finnas
            någon annan uppfattning om detta. Det forskarna har gjort är att
            de har motiverat varför detta material är viktigt, och de har
            angett hur det kan och skall användas för forskningen. Att de
            i detta sammanhang på något sätt gör våld på lagstiftningen har
            jag inte hört talats om.
          </note>
          <note type="speaker">
            Anf. 30 CLAES ROXBERGH (mp):
          </note>
          <note>
            Herr talman! Min tes är, och det påstår jag även om civilministern
            inte låtsas om att han förstår det, att en avidentifiering av
            materialet inte ger någon suddighet. Jag menar att det går precis
            lika bra att göra vetenskapliga undersökningar med detta material
            utan att t.ex. veta att det är Johansson i
          </note>
          <note>
            Henån som är en viss person, detta under förutsättning att uppgifter
            om ålder, yrke och andra faktorer finns kvar. Det är inget som
            helst problem.
          </note>
          <note>
            Civilministerns inställning tycks vara: Har vi nu registrerat
            dessa uppgifter och de hittills inte har missbrukats, kan de väl
            lika gärna få vara kvar. Det är den inställningen som är så katastrofal.
            Om det finns uppgifter som vi inte har någon användning för, och
            som ökar människors misstroende, varför då inte ta bort dem?
          </note>
          <note type="speaker">
            Anf. 31 MARGITTA EDGREN (fp):
          </note>
          <note>
            Herr talman! Det jag syftade på var att man på datainspektionen
            ansett sig tvingad att i höstas anmäla Karolinska institutet till
            åklagare, eftersom det efter åratals påstötningar ändå inte uppfyllt
            datalagens bestämmelser om hur registren skall hanteras. Det var
            vad jag syftade på när jag sade att också forskarna måste följa
            datalagen.
          </note>
          <note>
            En fråga som också är intressant i detta sammanhang är om kommunerna
            använder det underlag och de möjligheter de får genom FoB för
            sin kommunala planering. Enkäter visar att väldigt många kommuner
            fortfarande inte använt uppgifterna från år 1985. Detta visar
            att kommunerna anser att de inte har något behov av dessa uppgifter
            eller att de kan skaffa dem på något annat sätt för att få kontroll
            över kommunens problem.
          </note>
          <note>
            Skall materialet vara underlag för den forskning som vi alla
            är beroende av, måste vi inse att kvalitetsfrågorna är viktiga.
            Jag delar den uppfattningen. Det går inte i praktiken att samla
            in uppgifter om människor som är relevanta i ett sammanhang och
            sedan använda dem i ett helt annat, eftersom det är helt omöjligt
            att definiera frågorna. Inte ens så enkla frågor som: Är ni gift?
          </note>
          <note>
            Var bor ni? kan besvaras med fullständig otvetydighet i alla
            situationer. Det är svårt att hålla kvaliteten uppe i dessa register
            där man dels samlar in nya uppgifter, dels samkör dem med uppgifter
            från andra register. Att det är omöjligt att bygga ett felfritt
            datasystem som har vi så smått insett. Det går inte. Men detta
            felaktiga eller icke felfria dataregister använder vi för andra
            uppgifter, vi använder det för samhällsplanering osv. Det är inte
            meningsfullt att göra detta.
          </note>
          <note>
            Anf. 32 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Herr talman! Den diskussion som Claes Roxbergh och jag hamnar
            i blir lätt mycket teknisk. Hur skall man kunna använda ett material
            där individerna är identifierbara och därigenom kan följas för
            att få fram specifika ting? Det är viktigt att komma ihåg att
            när man t.ex. i epidemiologiska studier skall följa individer
            måste man veta vad de är för individer. Vid befolkningsomflyttningar
            är det, säger forskarna, utomordentligt intressant att se vad
            detta fått för effekter. Inte därför att de är intresserade av
            individen -- Johansson i Henån känner jag, men honom känner inte
            forskarna när de får ut detta material. Det lämnas inte ut något
            sådant material; de är inte intresserade av det materialet.
          </note>
          <note>
            Vi kan t.ex. inte göra något åt att människor blir sjuka. Det
            märks på andra sätt. Däremot är det viktigt att veta om samma
            personer som finns på en viss ort vid ett visst tillfälle kanske
            har fått vissa sjukdomar eller om man kanske kan se variationer
            i hälsomönstret av betydelse för om slutsatser om hur samhällsutvecklingen
            går i vårt land. Jag tycker att detta snarast är en teknisk diskussion,
            Claes
          </note>
          <note>
            Roxbergh, som det finns all anledning att föra med forskarna
            för ta reda på om de kan hantera det här på ett annat sätt, med
            mindre grad av precision osv.
          </note>
          <note>
            Jag har låtit mig övertygas om att om man avidentifierar materialet
            i riksarkivet och därigenom inte längre vet vad det är för individer,
            inte vet namnet osv., blir det här materialet väsentligt annorlunda,
            mindre användbart, och för vissa mycket viktiga syften, framför
            allt när det gäller långtidsstudier, blir det helt ointressant.
          </note>
          <note>
            Kommunerna köper mängder av FoB-statistik,
          </note>
          <note>
            Margitta Edgren. Det framgår inte alltid. Varken i fullmäktige
            eller i nämnden talar man om att det kommer därifrån. Materialet
            finns alltså tillgängligt.
          </note>
          <note>
            När det gäller kvalitetsfrågorna så görs det särskilda studier
            av att kvaliteten upprätthålls i detta. Jag är glad, trots desinformation,
            att vi nu i det här materialet har fått en bättre kvalitet och
            fler som har lämnat uppgifter. Det ligger på en ganska hög nivå.
          </note>
          <note>
            Får jag avslutningsvis bara säga att jag tycker att en del av
            den här debatten är antiintellektuell i den meningen att man inte
            har respekt för att vi kan resonera kring den här typen av material
            och att det är viktigt att vi försöker skaffa oss information
            om detta. Det är ganska enkelt att säga: Varför skall vi lämna
            en massa uppgifter? -- som om statistik över huvud taget bara
            är till för att besvära människor.
          </note>
          <note>
            Det är faktiskt inte fallet. Jag tycker nog att det i vissa hänseenden
            kan sägas vittna om bristande intresse när man tycker att det
            bara är onödigt att använda statistikinsamling, t.ex. i folk-
            och bostadsräkningen.
          </note>
          <note>
            Talmannen anmälde att Margitta Edgren och Claes
          </note>
          <note>
            Roxbergh anhållit att till protokollet få antecknat att de inte
            ägde rätt till ytterligare inlägg.
          </note>
          <note>
            Överläggningen var härmed avslutad.
          </note>
          <note>
            6 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1990/91:K22--K31 till konstitutionsutskottet
          </note>
          <note>
            7 § Meddelande om information från regeringen
          </note>
          <note type="speaker">
            Anf. 33 TALMANNEN:
          </note>
          <note>
            Kammarens sammanträde torsdagen den 24
          </note>
          <note>
            januari kl. 14.30 inleds med att statsrådet Lena
          </note>
          <note>
            Hjelm-Wallén lämnar information om katastrofinsatser rörande
            Mellanöstern och Afrika.
          </note>
          <note>
            8 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 23 januari
          </note>
          <note type="speaker">
            1990/91:132 av Paul Ciszuk (mp) till försvarsministern om vapenfri
            tjänst:
          </note>
          <note>
            Riksdagen gav i höstas (1990/91:FöU4) regeringen tillkänna att
            ''den är beredd att frångå sin tidigare restriktiva inställning
            till att avskaffa det nuvarande prövningsförfarandet'' vad gäller
            vapenfri tjänst inom värnpliktssystemet. Den ansåg vidare ''att
            den nuvarande prövningen bör ersättas med en annan ordning som
            lägger ett större ansvar på den enskilde''.
          </note>
          <note>
            Riksdagen framhöll också ''det orättvisa i systemet genom att
            det ger verbalt begåvade bättre förutsättningar att få sina ansökningar
            beviljade''.
          </note>
          <note>
            Riksdagen hade förståelse för att en del sökande kan uppleva
            prövningen som kränkande. Ett behållande av systemet framstod
            enligt riksdagens mening ''än mera omotiverat genom att antalet
            frikallelser från värnpliktstjänstgöringen av andra skäl påtagligt
            ökat under senare år''.
          </note>
          <note>
            Riksdagens tillkännagivande gjordes med anledning av fyra motioner
            (s, fp, vp och mp) där två yrkade på förändring av nuvarande system
            och två yrkade på att prövningsförfarandet skulle avskaffas.
          </note>
          <note>
            Regeringen har i budgetpropositionen aviserat intresse för förslag
            om att värnpliktiga skall kunna rekryteras direkt till civilförsvaret
            eller till en samhällstjänst inom sjukvården. Motioner finns om
            att nuvarande värnpliktssystem borde utvecklas och ges uppgifter
            inte bara inom nuvarande totalförsvar utan även inom miljövård,
            naturvård och människovård. Många skäl talar för en sådan utveckling
            -- inte minst möjligheterna att härigenom behålla den demokratiskt
            värdefulla värnpliktsprincipen och att hålla en mera flexibel
            militär beredskap. Den militärteknologiska utvecklingen har medfört
            att man, som framgår av överbefälhavarens utredningar, endast
            med kraftigt utökad budget både kan anskaffa moderna stridsfarkoster
            (JAS-Gripen, stridsvagnar osv.) och vapenutbilda alla värnpliktiga.
          </note>
          <note>
            Förutom de mänskliga skäl, som alltid funnits mot prövningsförfarandet,
            finns nu således också starka försvarspolitiska och ekonomiska
            skäl emot. Ett i någon form bibehållet prövningsförfarande hindrar,
            så vitt jag förstår, att man utvidgar värnpliktens verksamhetsområde.
            Det går ju exempelvis inte att vid mönstringen direkt placera
            en del värnpliktiga vid civilförsvaret och samtidigt neka dem
            som av samvetsskäl önskar civil försvarstjänst detta.
          </note>
          <note>
            Man blir därför ytterligt förvånad över att, enligt uppgifter
            som lämnats till de vapenfrias organisation, regeringens arbetsgrupp
            i ärendet inte överväger en avveckling av prövningsförfarandet
            utan tolkar riksdagens beslut som om det endast gällde att finna
            någon ny förenklad form för prövningsförfarandet.
          </note>
          <note>
            Mot denna bakgrund vill jag fråga försvarsministern:
          </note>
          <note>
            1. Är det ekonomiskt möjligt att ge alla vapenföra en bra och
            meningsfull utbildning för deltagande i militärt försvar?
          </note>
          <note>
            2. Kan ett prövningsförfarande bibehållas om
          </note>
          <note>
            20 % av de värnpliktiga friställs av andra skäl än samvetsskäl?
          </note>
          <note>
            3. Finns det behov av rekrytering av ungdomar till det civila
            försvaret?
          </note>
          <note>
            4. Kan en vapenfriprövning förenas med samtidig direkt rekrytering
            av en del värnpliktiga till civilförsvaret?
          </note>
          <note>
            5. Bör Sveriges försvar framgent bygga på allmän värnplikt?
          </note>
          <note>
            9 § Anmälan om frågar
          </note>
          <note>
            Anmäldes att följande fråga framställts
          </note>
          <note>
            den 23 januari
          </note>
          <note>
            1990/91:353 av Maria Leissner (fp) till statsrådet
          </note>
          <note>
            Maj-Lis Lööw om avvisningsbeslut rörande turkbulgarier:
          </note>
          <note>
            Avvisningar av asylsökande till länder som är berörda av konflikten
            i Persiska har skjutits upp tills vidare på grund av säkerhetsläget.
            Vissa av de turkbulgariska asylsökande som fått avslag har då
            planerat att i stället ta sig till Turkiet, vilket de har rätt
            till. För närvarande är Turkiet dock inte beredda att ta emot
            dem med hänvisning till kriget.
          </note>
          <note>
            Jag vill därför fråga invandrarministern om regeringen är beredd
            att på grund av säkerhetsläget tillfälligt uppskjuta avvisningarna
            av de turkbulgarer som planerat att resa till Turkiet.
          </note>
          <note>
            10 § Kammaren åtskildes kl. 11.21.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
