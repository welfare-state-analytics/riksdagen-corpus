<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--69</head>
          <docDate when="1991-02-22 00:00:00">1991-02-22 00:00:00</docDate>
        </div>
      </front>
      <body>
        <div>
          <note>
            1 § Svar på interpellation 1990/91:116 om riskkapitalförsörjningen
            i svenskt näringsliv på 90-
          </note>
          <note>
            talet
          </note>
          <note type="speaker">
            Anf. 1 Statsrådet ERIK ÅSBRINK (s):
          </note>
          <note>
            Herr talman! Håkan Hansson har frågat industriministern
          </note>
          <note>
            -- dels vilka industri- och näringspolitiska åtgärder regeringen
            tänker vidta för att möta näringslivets, och då främst småföretagens,
            behov av riskkapital,
          </note>
          <note>
            -- dels vilka åtgärder regeringen avser att vidta för att öka
            det enskilda sparandets roll i riskkapitalförsörjningen i svenskt
            näringsliv,
          </note>
          <note>
            -- dels om regeringen är beredd att vidta åtgärder avseende företags-
            och kapitalbeskattningen för att stimulera riskkapitalförsörjningen
            i svenskt näringsliv.
          </note>
          <note>
            Arbetet inom regeringen är så fördelat att det är jag som skall
            besvara interpellationen.
          </note>
          <note>
            Låt mig säga att jag delar Håkan Hanssons bedömning att frågan
            om hur behovet av riskkapital för svenskt näringsliv skall kunna
            tryggas på 1990-talet är av vital betydelse för den långsiktiga
            konkurrenskraften, tillväxten och förnyelsen i det svenska näringslivet.
          </note>
          <note>
            När jag nu svarar på första frågan vill jag ge min syn på riskkapitalmarknaden,
            vilken Håkan Hansson påstår inte kommer att klara det svenska
            näringslivets behov av kapital. I och för sig kan en fungerande
            kapitalmarknad alltid tillgodose behovet av kapital, låt vara
            till det pris som marknaden sätter. Men det är naturligtvis olyckligt
            om kapitalkostnaderna blir alltför höga, vilket kan bli fallet
            om ekonomin kännetecknas av hög inflation, ett för lågt sparande
            och bristande framtidstro.
          </note>
          <note>
            Strävandena att tillgodose näringslivets försörjning med riskkapital
            har under senare år bl.a. kommit till uttryck i systemet med allemansfonder,
            som ju också inkluderar företagsanknutna fonder, fjärde och femte
            AP-fondens rätt att köpa aktier, löntagarfonderna och de regionala
            riskkapitalbolagen. De sistnämndas uppgift är just att öka utbudet
            av riskkapital för små och medelstora företag.
          </note>
          <note>
            I en stabil ekonomi med en fungerande kapitalmarknad kommer både
            riskkapital och lånekapital att finnas tillgängligt på rimliga
            villkor för sunda investeringar. En av den ekonomiska politikens
            uppgifter är därför att skapa en allmänt gynnsam ekonomisk miljö.
            En sådan ekonomi innefattar bl.a. låg inflation, stark konkurrenskraft
            och god lönsamhet, inte minst i den konkurrensutsatta sektorn.
            En varaktig dämpning av inflationen skapar förutsättnignar för
            en lägre räntenivå och därmed även ett lägre nominellt avkastningskrav
            på riskkapital.
          </note>
          <note>
            En annan viktig förutsättning för god tillgång på kapital är
            att regelsystemet på marknaden är modernt och ändamålsenligt.
            Den socialdemokratiska regerigen har vidtagit en rad åtgärder
            med detta syfte. Jag tänker då på avregleringen av den inhemska
            kreditmarknaden och avvecklingen av valutaregleringen. Vi står
            nu mitt uppe i en process som innebär att regelsystemet för de
            finansiella marknaderna moderniseras genom avregleringar och anpassning
            till internationella förhållanden, inte minst EGs regelsystem.
          </note>
          <note>
            Som en sammanfattning av svaret på den första frågan vill jag
            hävda att regeringen i en rad olika avseenden redan medverkat
            till att öka utbudet av riskvilligt kapital och även skapat regler
            för en bättre fungerande kapitalmarknad.
          </note>
          <note>
            Jag övergår nu till den andra frågan, som gäller det enskilda
            sparandets roll i riskkapitalförsörjningen.
          </note>
          <note>
            Den skattereform som trädde i kraft vid årsskiftet innebär att
            kapitalbeskattningen för småsparare radikalt har förändrats. Enligt
            de nya reglerna beskattas kapitalinkomster med endast 30 %. Detta
            kommer med stor sannolikhet att främja det enskilda aktiesparandet.
            Vi kan sedan en tid iaktta att hushållens sparande nu är på väg
            att öka. Jag vill också påminna om de förändringar av reglerna
            för allemanssparandet som trädde i kraft den 1 janauri
          </note>
          <note>
            1991.
          </note>
          <note>
            Det finns enligt min mening inte anledning att skattemässigt
            prioritera just det enskilda aktiesparandet jämfört med andra
            sparformer. Ett av de bärande inslagen i det nya skattesystemet
            är ju att beskattningen skall vara likformig för att gynna en
            effektiv fördelning av resurser och för att motverka skatteplanering.
          </note>
          <note>
            Den tredje frågan gäller företags- och kapitalbeskattningen och
            om regeringen är beredd att vidta åtgärder för att stimulera riskkapitalförsörjningen
            i näringslivet.
          </note>
          <note>
            Den reformerade företagsbeskattningen innebär för aktiebolagens
            del bl.a. en kraftig sänkning av skattesatsen och att en ny reserveringsmöjlighet,
            skatteutjämningsreserven, införs. Härigenom elimineras en väsentlig
            del av den tidigare snedvridningen till förmån för lånefinansiering.
          </note>
          <note>
            Skattebelastningen på egenfinansierade investeringar har reducerats
            avsevärt. För riskkapitalförsörjningen är det också betydelsefullt
            att Annellavdraget -- som medger avdrag för utdelning på nyemitterade
            aktier -- behålls. De nya skattereglerna ger sammantaget en starkare
            ställning för det egna kapitalet. Vid en internationell jämförelse
            är den svenska företagsbeskattningen starkt konkurrenskraftig.
          </note>
          <note>
            Vad gäller skattevillkoren för de mindre företagen vill jag först
            nämna att för näringsverksamhet i aktiebolagsform gäller samma
            regler som för större företag. Kombinationen av bibehållet
          </note>
          <note>
            Annellavdrag och sänkt skatt på utdelningsinkomster torde gynna
            de mindre företagens riskkapitalförsörjning.
          </note>
          <note>
            De enskilda näringsidkarna har i och med höstens skattereform
            i allt väsentligt fått samma reserveringsmöjligheter som aktiebolagen.
            Det finns vissa kvarstående problem för de näringsidkare som önskar
            expandera sin verksamhet. Huvudsakligen beror dessa på att överskott
            i näringsverksamhet -- efter reserveringar -- blir föremål för
            omedelbar dubbelbeskattning med uttag av egenavgifter och inkomstskatt.
          </note>
          <note>
            I detta sammanhang kan jag informera om att regeringen nyligen
            inkallat en särskild utredare med uppgift att analysera förslag
            om s.k. särskild redovisningsmetod. I anslutning till denna analys
            skall skattereglerna för handelsbolag prövas.
          </note>
          <note>
            Utredaren skall redovisa sitt uppdrag före utgången av 1991.
          </note>
          <note>
            I direktiven till utredaren betonas önskvärdheten av att de presenterade
            reglerna så långt möjligt överensstämmer med vad som gäller för
            aktiebolagen i det nya skattesystemet. Detta innebär bl.a. att
            en möjlighet skall ges för egenföretagare att expandera verksamheten
            med enkelbeskattat kapital.
          </note>
          <note>
            Så långt företagsbeskattningen. Vad gäller kapitalbeskattningen
            i övrigt, dvs. i huvudsak beskattningen av hushållens sparande,
            är värt att notera att den nya separata och mer likformiga kapitalbeskattningen
            innebär att utdelningsinkomster beskattas väsentligt lägre än
            i det gamla systemet. Detta bör -- i kombination med den kraftigt
            sänkta bolagsskattesatsen -- underlätta näringslivets försörjning
            med riskkapital från svenska sparare. Därtill torde de nya bolagsskattereglerna
            få till effekt att utländskt riskkapital i ökad utsträcknig söker
            sig till verksamheter i Sverige.
          </note>
          <note type="speaker">
            Anf. 2 HÅKAN HANSSON (c):
          </note>
          <note>
            Herr talman! Jag får tacka biträdande finansministern för svaret
            på min interpellation.
          </note>
          <note>
            Låt mig inledningsvis säga att när det gäller analysen av hur
            riskkapitalmarknaden bör se ut, råder det uppenbarligen en samsyn
            oss emellan. Jag delar också i hög grad statsrådets syn på behovet
            av en marknadskonform kapitalmarknad. Däremot tror jag att våra
            slutsatser skiljer sig ganska markant när det gäller vilka åtgärder
            som måste vidtas.
          </note>
          <note>
            Det är oomtvistat vid det här laget att den svenska ekonomin
            präglas av allvarliga problem. Tillväxten är låg, inflationsutvecklingen
            för snabb, bytesbalansen fortsätter att försvagas, och hushållssparandet
            är fortfarande negativt även om, som statsrådet säger, en viss
            svag förbättring kan skönjas på senare tid. Särskilt att notera
            är att den svenska ekonomin mera påtagligt börjat avvika från
            utvecklingen i våra viktiga konkurrentländer.
          </note>
          <note>
            Industriproduktionen minskade under 1990.
          </note>
          <note>
            Orderingången minskar dramatiskt. Under förra årets sista månad
            låg företagens orderingång på
          </note>
          <note>
            25 % lägre nivå än samma månad året dessförinnan.
          </note>
          <note>
            Eftersom varken de relativa lönekostnaderna eller produktiviteten
            har förbättrats, har utvecklingen av kostnaden per producerad
            enhet ökat mer än i konkurrentländerna.
          </note>
          <note>
            Med låg lönsamhet blir det inte särskilt intressant att nyinvestera,
            och nyinvesteringarna inom industrin väntas också i år falla med
            10 %.
          </note>
          <note>
            Vid sidan om jakten för att få ned den allmänna kostnads- och
            lönestegringen är möjligheten att utnyttja en effektiv riskkapitalmarknad
            en grundbult för ett expansivt och framgångsrikt näringsliv.
          </note>
          <note>
            Under 80-talet har de börsnoterade företagen kunnat tillgodose
            en stor del av sitt behov av riskkapital genom den hausse vi har
            haft på börsen.
          </note>
          <note>
            De icke börsnoterade -- och små -- företagen har inte haft dessa
            möjligheter utan har varit hänvisade till kreditmarknaden.
          </note>
          <note>
            Vad vi nu ser är en dramatisk nedgång av soliditeten i företagen,
            framför allt i de små icke börsnoterade företagen. Det finns prognoser
            som visar att konkurserna kan förväntas öka med 40 % i år.
          </note>
          <note>
            Detta gäller riskkapitalmarknaden generellt.
          </note>
          <note>
            Problemet är att omsättningen på Stockholms fondbörs nu också
            fortsätter att minska. I år beräknas omsättningen bli 100 miljarder
            kronor i
          </note>
          <note>
            Sverige, och det beräknas bli en lika stor omsättning av svenska
            aktier i utlandet. Med sjunkande omsättning sjunker också aktiekurserna,
            vilket ökar svårigheterna för företagen att emittera nytt riskkapital.
            De främsta orsakerna till detta går att hänföra till fåtalet dominerande
            aktörer på aktiemarknaden men också till transaktionsskatt i form
            av omsättningsskatt på aktier.
          </note>
          <note>
            Om jag inte missminner mig, herr statsråd, så var en utgångspunkt
            vid genomförandet av skattereformen att man, för att sparandet
            skulle bli lönsamt, i varje fall fick anse att 1 % real avkastning
            på sparandet är orimligt. Med den beskattning vi har i dag --
            kapitalbeskattning, förmögenhetsbeskattning, de förslag som därutöver
            finns, och transaktionsskatterna -- är det inte någon vidare hög
            inflation som vi kan tillåta om sparandet skall bli attraktivt.
          </note>
          <note>
            Efter denna analys vill jag ställa några frågor till biträdande
            finansministern:
          </note>
          <note>
            Vad tänker regeringen vidta för åtgärder -- jag återkommer till
            det -- för att stimulera tillgången på riskvilligt kapital? De
            regionala riskkapitalbolagen har nämnts. Men statsrådet nämnde
            ingenting om de funderingar som har funnits i regeringskansliet
            om första, andra och tredje AP-fonden. Är det förslaget lagt på
            hyllan, eller återkommer ni med det senare?
          </note>
          <note>
            För vår del är saken klar. Vi vill ha ett utökat enskilt sparande.
            Jag vill återigen fråga statsrådet: Finns det i regeringskansliet,
            med hänsyn till den situtation vi befinner oss i, tankar på att
            det finns skäl att så småningom gå vidare när det gäller sänkningen
            av kapitalbeskattningen? Eller finns det andra former av stimulanser,
            typ investeringskonto, som vi från centerpartiet har föreslagit
            flera gånger?
          </note>
          <note>
            Det var glädjande att statsrådet nämnde den särskilda redovisningsmetoden
            -- att ni återkommer till den. Jag vill bara säga att det är beklagligt
            att den ännu inte har blivit verklighet, att ni väntar till årsskiftet.
            Det är en viktig bit när det gäller att göra det bättre för de
            enskilda företagarna.
          </note>
          <note>
            Till sist, herr statsråd, vill jag fråga om det verkligen är
            ert allvar att gå till verket med det förslag till förmögenhetsbeskattning
            som ligger i en departementspromemoria och nu har varit ute på
            remiss. Vi från vår sida upplever detta som ett dråpslag mot det
            fria företagandet. Det kommer att få konsekvenser när det gäller
            kapitalbildningen i de små företagen. Det innebär en fördubbling
            eller tredubbling av förmögenhetsvärdet, och det innebär en dränering
            av kapitalet till småföretagen.
          </note>
          <note>
            Jag hoppas, herr statsråd, att det förslaget aldrig blir en proposition.
          </note>
          <note type="speaker">
            Anf. 3 MARGIT GENNSER (m):
          </note>
          <note>
            Herr talman! Det är betecknande att interpellationen om riskkapitalförsörjningen,
            som ställts till industriministern besvaras av skatteministern.
          </note>
          <note>
            Jag vill först säga att jag skulle ha kunnat göra samma analys
            som Håkan Hansson. Men jag kommer att se frågorna ur ett annat
            perspektiv, så att vi kan bredda debatten.
          </note>
          <note>
            Bristerna inom den svenska riskkapitalförsörjningen är i grunden
            ett skatteproblem -- ett problem som är skapat av vårt extremt
            höga skattetryck.
          </note>
          <note>
            Sverige är en liten och öppen ekonomi. Den svenska företagsamheten
            kännetecknas -- jag skulle nästan vilja säga i extremt hög grad
            -- av stora multinationella företag. De svenska företagen måste
            således operera på världsmarknaden. Efter avvecklingen av valutaregleringen
            och kreditregleringarna -- bra reformer; en eloge till riksbankschefen
            och också till herr Åsbrink -- är kapitalmarknaden internationaliserad,
            och realräntan bestäms numera av de internationella kapitalmarknaderna.
            Detta bestämmer också tillgången och kostnaderna för riskkapital
            i Sverige.
          </note>
          <note>
            Sparandet kommer att placeras där det får bäst avkastning --
            antingen som riskkapital här hemma för att satsas i maskiner,
            byggnader, know-how etc.
          </note>
          <note>
            eller i utländska aktier, värdepapper osv. Å andra sidan utgör
            egentligen inte det svenska sparandet längre en restriktion i
            fråga om tillgången till kapital -- nota bene om utlänningarna
            har tilltro till vår svenska ekonomi och vår ekonomiska politik.
          </note>
          <note>
            Nyckelpunkterna i problemet är -- jag återkommer till det --
            inflationen och beskattningen. Inflationen får återverkningar
            på kostnadsutvecklingen i negativ riktning och då också på kapitalförsörjningen.
            Det är inte fråga om en löneförhandlingsmodell, det är betydligt
            mer djupt liggande frågor. Vårt skattetryck har snedvridit det
            signalsystem som priser, löner och räntor utgör. Det är alltså
            samma effekter som vi får när vi har ett datavirus. Vi vet alla
            vad som händer när viruset har angripit vår PC. Det blir tyvärr
            dålig information, det blir nojs, som datafantasterna säger.
          </note>
          <note>
            Statsministern var kanske medveten om detta för något år sedan.
            Då sade han att skattetrycket skulle ner till 50 %. Det har ju
            snarare ökat. Jag skulle vilja höra vad skatteministern har att
            säga om skattetrycket. Är det bra som det är? Skall det höjas,
            eller skall det sänkas? Hade statsministern rätt häromåret?
          </note>
          <note>
            Riskkapital är det kapital som är mest utsatt för osäkerhet och
            risk. När jag tar en stor risk, kräver jag stor insyn och möjligheter
            att påverka utfallet på ett aktivt sätt.
          </note>
          <note>
            Sparandet i Sverige har på grund av den socialistiska politiken
            efter andra världskriget dess värre i huvud sak kanaliserats i
            kollektiva och institutionella former. Detta har fått negativa
            effekter på vårt företagande.
          </note>
          <note>
            1. Våra företagare har blivit gamla -- beroende på att nybildandet
            och tillväxten har beskurits.
          </note>
          <note>
            2. Företagandet har ofta blivit kortsiktigt så till vida att
            den stabila äganderollen som kräver en person, en familj eller
            en mindre grupp som ägare har urholkats. Det påståendet är inte
            mitt; detta yttrade en av våra större företagsledare förra veckan.
          </note>
          <note>
            3. Förhandlingsekonomi har varit kännetecknande för Sverige,
            i varje fall under två decennier under efterkrigstiden. Jag kommer
            från Malmö. Vi fick
          </note>
          <note>
            Saab. Man skänkte bort en varvstomt värd hundratals miljoner,
            man medgav förlustavdrag värda hundratals miljoner, man frisläppte
            investeringsfonder till ett värde av miljarder.
          </note>
          <note>
            Det är sådant som har snedvridit rikskapitalförsörjningen i hela
            vår ekonomi.
          </note>
          <note>
            Reslutatet har blivit koncentration och stora hinder för de små
            att växa för att ersätta Saab, Volvo osv.
          </note>
          <note>
            Som malmöbo hade jag varit helt lycklig om vi hade haft 50 nya
            småföretag i stället för ett stort bilföretag som måste läggas
            ner i Malmö.
          </note>
          <note>
            Vad behövs då i stället? Jag tar efter Cato: Sänkt skattetryck,
            herr skatteminister, och förändringar i en rad nya skattetekniska
            missfoster.
          </note>
          <note>
            1. Hindren för underskottsavdrag måste bort.
          </note>
          <note>
            Underskott måste kvittas inte bara mot framtida överskott utan
            också under året.
          </note>
          <note>
            2. Förmögenhetsskatten, som också Håkan
          </note>
          <note>
            Hansson var inne på, måste komma ner till EG-
          </note>
          <note>
            nivå. Blir det så, herr skatteminister?
          </note>
          <note>
            3. Reavinsterna på försäljningen av näringsfastigheter och fåmansföretagsaktier
            -- som kännetecknas av långa innehav -- är mycket höga.
          </note>
          <note>
            Nominella vinster beskattas. Jag tycker att det är omoraliskt
            att beskatta inflationsluft. Får vi ändringar, herr skatteminster?
          </note>
          <note>
            4. Blir det ändringar i dubbelbeskattningen?
          </note>
          <note>
            Varför har jag uppehållit mig vid de medelstora företagen? Jo,
            jag tror att för att vi skall få en bra marknadsekonomi måste
            man befrämja de små företagen. Marknadsekonomi, herr skatteminister,
            måste faktiskt vila på kapitalism. Jag väjer inte för ordet kapitalism.
          </note>
          <note type="speaker">
            Anf. 4 HUGO HEGELAND (m):
          </note>
          <note>
            Herr talman! Jag har också gjort några reflexioner med anledning
            av statsrådets svar. Som föregående talare sade finns det när
            det gäller analysen av hur riskkapitalmarknaden fungerar inget
            att tillägga.
          </note>
          <note>
            Men det är rätt betecknande att statsrådet huvudsakligen uppehåller
            sig vid utbudssidan. Det är egentligen inte något större problem.
            Det verkliga problemet är att det är för litet efterfrågan på
            riskkapital. Det i sin tur beror på, som Margit
          </note>
          <note>
            Gennser påpekade, den höga beskattningen totalt sett.
          </note>
          <note>
            Statsrådet säger att han strävar efter att tillgodose näringslivets
            försörjning av riskkapital. Det kommer bl.a. till uttryck i löntagarfonder.
            Javisst.
          </note>
          <note>
            Men det kapitalet kommer i stort sett från företagen. Det är
            de som beskattas med en särskild vinstdelningssskatt. Den har
            för övrigt bakats in i den nya kapitalbeskattningen. Vad är nettot
            av dessa olika åtgärder? Det skulle vara intressant att få höra
            något om det. Huvudsakligen har ju detta ökade utbud av riskkapital
            skett genom att beskatta företagen hårdare med olika avgifter.
          </note>
          <note>
            Det är också intressant att statsrådet påpekar att regelsystemet
            på marknaden är ändamålsenlig.
          </note>
          <note>
            Han påpekar också att det har skett en anpassning till internationella
            förhållanden, inte minst till EGs regelsystem. Men när det gäller
            uttaget av kapitalbeskattning ligger Sverige klart högt. I andra
            sammanhang har statsrådet själv erkänt att det är tydligt att
            kapitalbeskattningen ligger för högt i
          </note>
          <note>
            Sverige. Beskattningen ligger nu på 30 % och bör komma ner till
            20 % för att hamna på samma nivå som övriga EG-länder.
          </note>
          <note>
            Vidare har vi frågan om att öka det enskilda sparandets roll
            i riskkapitalförsörjningen.
          </note>
          <note>
            Statsrådet påpekar att det kommer att befrämjas när kapitalinkomster
            nu endast beskattas med
          </note>
          <note>
            30 %. Tidigare var det formellt högre. Men samtidigt har påpekats,
            bl.a. i den utmärkta skriften om skatteomläggningen, att här råder
            för närvarande ett minus på 5 miljarder i beskattningen av kapitalinkomster.
            Nu skall det i stället bli ett plus. Det måste ske med en ökad
            beskattning av kapitalinkomster. En väg, som bekant, är dessa
            minskade möjligheter till avdrag. Det kan inte verka positivt
            för att stimulera ett ökat utbud av riskkapital.
          </note>
          <note>
            Då har vi företagen och kapitalbeskattningen.
          </note>
          <note>
            Statsrådet ger ett i och för sig mycket skickligt svar, men man
            får inte slumra till för då upptäcker man inte fällorna. Han säger
            att skattesatsen har sänkts.
          </note>
          <note>
            Men det reala skattuttaget har ju stigit.
          </note>
          <note>
            Företagsbeskattningen ligger på hittills 23 %
          </note>
          <note>
            effektiv beskattning till följd av olika avsättningsmöjligheter.
            Men nu skall den upp till
          </note>
          <note>
            30 % effektiv nivå. Det går alltså inte att bara jämföra med
            skattesatserna.
          </note>
          <note>
            Nu sägs det att en ny reseveringsmöjlighet har införts, nämligen
            skatteutjämningsreserven. Men i stället har flera andra avskaffats,
            t.ex. avsättning till investeringsfonder och vinst- och förlustfonder.
          </note>
          <note>
            Det är ju naturligtvis ett sätt att ta ut mer skatt från företagen.
            Skatteomläggningen skall ju till 30
          </note>
          <note>
            miljarder finansieras genom en ökad beskattning av kapitalet.
            Det kan inte verka positivt.
          </note>
          <note>
            Margit Gennser pekade också på beskattningen av förmögenhetsskatten.
            Ingenting nämns om den otroligt höga beskattning som vi har på
            det arbetande kapitalet. Håkan Hansson tog också upp den frågan.
            Det är verkligen en hake som dämpar efterfrågan på riskkapital.
            När man måste ta upp det arbetande kapitalet i företagen till
            förmögenhetsbeskattning finns det naturligtvis inga nya företag
            som vill ta några risker. Jag tycker att statsrådet har sorgfälligt
            undvikit att svara på dessa olika faktorer. Det skulle vara mycket
            intressant att få höra kommentarer.
          </note>
          <note type="speaker">
            Anf. 5 Statsrådet ERIK ÅSBRINK (s):
          </note>
          <note>
            Herr talman! Jag vidhåller att utslagsgivande för att vi skall
            få en fungerande försörjning av riskkapital till svenskt näringsliv
            är att den svenska ekonomin i stort fungerar väl och att den ekonomiska
            politiken har en sådan inriktning.
          </note>
          <note>
            När det nu talas från vissa håll om hur usla förutsättningarna
            är och hur litet det investeras i
          </note>
          <note>
            Sverige, vill jag peka på att sedan början av 80-
          </note>
          <note>
            talet, under en socialdemokratisk regering, har investeringarna
            i svensk industri fördubblats. I år investeras det dubbelt så
            mycket som under ett år i början av 80-talet. Detta har skett
            parallellt med att investeringarna också i utlandet har ökat.
            Vi ser för närvarande en avmattning, vi ser en konjunkturförsvagning,
            och vi ser vissa problem i den svenska ekonomin. Ingen kan ju
            räkna med att en uppgång skall pågå oavbrutet under obegränsad
            tid. Det är klart att vi får räkna med denna typ av svackor i
            den ekonomiska utvecklingen.
          </note>
          <note>
            Om vi blickar framåt, menar jag att vi nu lägger grunden för
            en god utveckling under 90-talet -- trots att vi obestridligen
            kommer att ha vissa svårigheter att kämpa med under de närmaste
            åren. Vi gör det nu bl.a. genom att prioritera inflationsbekämpningen.
            Inflationsbekämpningen är av oerhört stor vikt. Vi måste snabbt
            och varaktigt få ned inflationen till en mycket lägre nivå. Det
            är nödvändigt av en rad olika skäl. Det är nödvändigt för att
            vi skall kunna bevara full sysselsättning. Det är nödvändigt för
            att vi skall kunna vidmakthålla en väl fungerande social välfärd.
            Men det är också nödvändigt för att vi skall ha goda betingelser
            för svenskt näringsliv, dvs. en stark och helst stärkt konkurrenskraft.
          </note>
          <note>
            Vid sidan av detta finns en rad strukturella reformer som har
            genomförts eller är på väg att genomföras. Det är också av stor
            betydelse för att skapa betingelser för en bättre fungerande ekonomi
            och högre tillväxt.
          </note>
          <note>
            Av dessa olika områden vill jag särskilt framhålla två. Det ena
            är skattereformen, där både interpellanten och övriga deltagare
            i debatten tillhör partier som har bekämpat och som fortfarande
            med näbbar och klor bekämpar den.
          </note>
          <note>
            Jag menar att denna reform, som ju bara har varit i kraft knappt
            två månader, har skapat oerhört mycket gynnsammare betingelser
            för svenskt näringsliv. Vi kommer att få se de effekterna under
            de kommande åren.
          </note>
          <note>
            I stället för att som man gör från en del håll springa ut och
            försöka tillgodose olika särintressen genom att behålla eller
            införa specialbestämmelser, avdrag, skatteprivilegier till olika
            lobbyister, borde vi se på skattesystemet i stort och de förutsättningar
            som det erbjuder.
          </note>
          <note>
            Reformen innebär bl.a. att den högsta marginalskatten har sänkts
            till 50 %. När vi sist hade en borgerlig trepartiregering var
            marginalskatten 85 %. Man lyckades inte göra något åt marginalskatterna
            under den tiden.
          </note>
          <note>
            Bolagsskatten, som tidigare var 52 %, är nu nere i
          </note>
          <note>
            30 %. Det är för övrigt inte sant som Hugo
          </note>
          <note>
            Hegeland säger att det reala skattetrycket har skärpts för företagen.
            Det är ungefär oförändrat om man ser på det faktiska skatteuttaget.
            Men det görs med en lägre skattesats, som har varit ett starkt
            önskemål från industrins sida. Parallellt med det begränsas reserveringsmöjligheterna.
          </note>
          <note>
            Internationellt sett är detta en av de lägsta bolagsskattesatserna
            och ett av de förmånligaste företagsskattesystem som finns. Det
            har också uppmärksammats internationellt.
          </note>
          <note>
            En viktig förändring är också att vi stimulerar sparandet och
            minskar det tidigare gynnandet av skuldsättningen. Det innebär
            att vi stärker det egna riskkapitalet i förhållandet till lånekapital.
            Också detta ser jag som angelägna förändringar med hjälp av skattereformen.
          </note>
          <note>
            Margit Gennser frågade om skattetrycket.
          </note>
          <note>
            Regeringens och min uppfattning är att vi skall sänka skattetrycket.
            Regeringens och min uppfattning är att vi skall sänka skattetrycket.
          </note>
          <note>
            Förutsättningen är en väl fungerande ekonomi, en ekonomi i tillväxt.
            Förutsättningen är givetvis också att utgifter och inkomster korresponderar.
            Vi har inte råd att återskapa det jättelika budgetunderskott som
            vi övertog från de borgerliga regeringarna. De som talar om sänkta
            skatter har också en skyldighet att redovisa vilka utgifter som
            skall skäras ned. Det får man tyvärr aldrig höra några klara besked
            om.
          </note>
          <note>
            Det andra området, som jag bara kort hinner beröra, är regelsystemet
            på de finansiella marknaderna. Som jag sade i mitt svar har det
            skett stora förändringar, och mera kommer att ske. Ett inslag
            i detta är att ge AP-fonden mera likvärdiga förutsättningar i
            förhållande till andra aktörer på kapitalmarknaden, dvs. att eliminera
            de föråldrade regleringar som försämrar AP-fondens avkastning
            och ytterst då hotar de framtida pensionerna. AP-
          </note>
          <note>
            fonden bör ha samma möjligheter som andra placerare att placera
            i olika tillgångar, inkl.
          </note>
          <note>
            riskkapital och svenska aktier.
          </note>
          <note type="speaker">
            Anf. 6 MARGIT GENNSER (m):
          </note>
          <note>
            Herr talman! Vi är helt överens om målet. Det är bra. Ekonomin
            måste fungera väl. Men vi är oeniga om medlen.
          </note>
          <note>
            Devalveringar har använts i svensk ekonomi 1932,
          </note>
          <note>
            1949 och 1982. De har först gett bra resultat, men ju oftare
            de har gjorts har resultatet klingat av snabbare. Vi har helt
            enkelt gödslat framför allt de stora företagen med vinstmedel.
            Det är klart att man då också investerar. Man har även sysslat
            mycket med andra saker.
          </note>
          <note>
            Nu upplever vi att jättedevalveringen från 1982 är uppäten och
            att det finns problem. Jag kommer då tillbaks till frågan om var
            problemet ligger. Det ligger i skattetrycket. Moderaterna har
            aldrig kritiserat att marginalskatterna har sänkts. Men vi har
            sagt att det är icke tillräckligt. Jag har själv sagt att det
            möjligtvis försvårar den verkliga skattereformen som vi behöver.
            Här delar jag
          </note>
          <note>
            Johan Lybecks uppfattning. I dagens Dagens
          </note>
          <note>
            Industri har han en artikel med rubriken
          </note>
          <note>
            Skattereformen har försvårat en reform värd namnet. Jag instämmer.
            Skattetrycket har blivit mindre synligt och riskerar att öka då
            en större del har lagts på indirekta skatter som inte är inflationsskyddade.
            Varje procentenhet högre inflation ger ett större beskattningsbart
            underlag.
          </note>
          <note>
            Eftersom momsen och andra indirekta skatter fastställs som en
            fast procentsats av underlaget, leder höjda priser också till
            höjda skatter i relation till de löner som skall betala dessa
            skatter. Därför innebär den systematiska underskattningen av inflationen
            som regeringen gör en faktisk höjning av skattetrycket.
          </note>
          <note>
            Jag upprepar att vi är eniga om målet att sänka skattetrycket.
            Men medlet är tydligen att först höja skatterna för att sedan
            sänka dem.
          </note>
          <note>
            Herr Åsbrink säger sedan att vi måste redovisa hur utgifterna
            skall skäras ned. Ja, det har vi verkligen gjort. De siffror där
            jag har varit inblandad i socialförsäkringsutskottet har varit
            minst lika bra som de som departementet har försökt att räkna
            fram. Jag har ofta varit i kontakt med folk på socialdepartementet.
            Ibland har jag blivit förvånad över hur dåligt de har kunnat sin
            läxa. Vi har gjort en redovisning inom en rimlig felmarginal.
            Kom i håg att den budget som regeringen har lagt fram också har
            felkällor. Här borde herr Åsbrink vara litet mera nyanserad.
          </note>
          <note type="speaker">
            Anf. 7 HÅKAN HANSSON (c):
          </note>
          <note>
            Herr talman! Visst är det riktigt att industrin investerade mycket
            på 80-talet efter devalveringen.
          </note>
          <note>
            Det var tredje vägens politik, devalveringspolitiken, som ledde
            till ett kostnadsläge som gjorde att man kunde öka kapaciteten.
            Tyvärr ser man nu ett uppdämt behov av förnyelse i svenskt näringsliv.
            Det är paradoxen av tredje vägens politik att förnyelsen i svenskt
            näringsliv avstannade.
          </note>
          <note>
            Jag hade inte tänkt att debattera skattereformen speciellt i
            dag. Jag försökte påvisa att det finns ett antal saker som sker
            i dag när det gäller riskkapitalförsörjningen i svenskt näringsliv
            som oaktat skattereformen är problem som vi har att brottas med.
            Det måste finnas anledning att diskutera dem. Det var därför jag
            också berörde kapitalbeskattningen. Vad skall vi göra för att
            kunna öka sparandet i ekonomin som är en del av riskkapitalförsörjningen
            i svenskt näringsliv? Jag tycker inte heller att finansministern
            skall se det som ett särintresse att öka det enskilda sparandet
            för att förbättra riskkapitalförsörjningen i den konkurrensutsatta
            sektorn, som vi alla lever av.
          </note>
          <note>
            Vidare har vi reglerna för den finansiella marknaden. Jag är
            den första att instämma i utvecklingen som har skett där, dvs.
            avregleringen av kreditmarknaden, valutaavregleringen osv. Men
            det finns anledning, statsrådet, i den finansiella integrationen
            med vår omvärld att också ta bort en del av de hemmagjorda konstruktionerna.
            Jag tänker t.ex. på omsättningsskatten på aktier, som helt klart
            är en hämmande faktor när det gäller omsättningen på den svenska
            aktiemarknaden. Det i sin tur bidrar till att försvåra riskkapitalförsörjningen.
          </note>
          <note>
            Jag förstår att frågan om AP-fonderna ligger i en s.k. pipe-line.
            Utgångspunkten för min diskussion är hur vi skall trygga pensionssystemet
            i framtiden.
          </note>
          <note>
            Men det får inte vara en utgångspunkt till argument för att vi
            skall lösa frågan om riskkapital i svenskt näringsliv. Det är
            för få aktörer på den svenska aktiemarknaden i dag. Nu gäller
            det att sprida detta.
          </note>
          <note>
            Jag kommer slutligen tillbaka till förmögenhetsbeskattningen
            igen. Förslaget motverkar det som finansministern har velat uppnå
            med skattereformen och företagsbeskattningen i övrigt. Ni socialdemokrater
            tar tillbaka mer än väl om ni skall införa denna förmögenhetsskatt.
            Jag vill gärna har en kommentar från finansministern när det gäller
            förmögenhetsskatt.
          </note>
          <note type="speaker">
            Anf. 8 HUGO HEGELAND (m):
          </note>
          <note>
            Herr talman! Ett av statsrådets argument mot vår kritik var att
            investeringarna har fördubblats under
          </note>
          <note>
            80-talet. Det påpekade bl.a. Margit Gennser. Det är ju inte konstigt
            när det gjordes en devalvering den 8 oktober 1982 med 16 % och
            dessförinnan året innan en devalvering på 10 %. Här fick näringslivet
            en skjuts uppåt med 25 %. Samtidigt var det en uppåtgående konjunktur.
            Att det under sådana förhållanden blir ett ökat antal investeringar
            är inte märkvärdigt. Beskrivningen är egentligen att trots det
            höga skattetrycket blev det denna utveckling eftersom suget var
            så stort från de utländska marknaderna.
          </note>
          <note>
            Det är naturligtvis glädjande att inflationen skall prioriteras.
            Se t.ex. på det enskilda sparandet!
          </note>
          <note>
            Förra året förlorade alla enskilda sparare ungefär
          </note>
          <note>
            11 % på banksparandet till följd av inflationen. I år pekar prognoserna
            på 10 %. De förlorar då ytterligare en tiondel av sitt sparade
            kapital. Andra förmåner äts upp på ett lätt sätt.
          </note>
          <note>
            Jag bestrider bestämt att vi talar för några särintressen och
            att vi är påverkade av lobbyister.
          </note>
          <note>
            Det räcker med att se på statistiken. Skattetrycket i Sverige
            var år 1989, för vilket man har en definitiv siffra, 56,8 %. I
            OECD-länderna var skattetryckerna samma år 38,1 %. Det är en enorm
            skillnad. Det är självklart att följden blir en annorlunda utveckling
            under 90-talet i vårt land jämfört med dessa länder.
          </note>
          <note>
            Jag bestrider även att statsrådet inte fått höra några konkreta
            besked angående våra besparingar. Det finns konkreta besked, och
            det är därför vi för denna debatt. Vi blir kritiserade för olika
            konkreta besparingsförslag som vi har lanserat. Det är inte särskilt
            tacksamt, och det vet nog statsrådet självt när det gäller t.ex.
            sjukförsäkringen eller arbetsskadeförsäkringen.
          </note>
          <note>
            Det finns de som har fått höjd kapitalbeskattning, t.ex. pensionärer
            som missgynnas på grund av oförmånliga avdragsregler. De kan av
            fyra olika skäl få en höjd kapitalbeskattning. Vad tänker statsrådet
            göra åt detta? Det är egentligen en otrolig orättvisa.
          </note>
          <note>
            Hur blir det nu med de icke börsnoterade företagen, OTC-aktier
            osv.? Värdet av dessa skall nu tas upp till 75% vid beskattning
            mot tidigare
          </note>
          <note>
            30%. Det är väl ändå en skärpning av kapitalbeskattning och förmögenhetsbeskattning
            för dem som har placerat pengar i dessa företag?
          </note>
          <note>
            Det är just till dessa företag som riskkapitalet söker sig. Det
            är dessa företag som börjar med innovationer och sedan kan utvecklas
            till större företag. Men de placeringarna kommer att missgynnas
            genom att värdet av dessa företags aktier vid beskattningen skall
            stiga från 30 till 75%.
          </note>
          <note>
            Det kan väl ändå inte betraktas som en stimulans?
          </note>
          <note type="speaker">
            Anf. 9 Statsrådet ERIK ÅSBRINK (s):
          </note>
          <note>
            Herr talman! Margit Gennser nämnde i sitt första inlägg datavirus.
            Det var en litet långsökt jämförelse som jag inte riktigt förstod.
            Men jag håller med om att datavirus kan ställa till med en hel
            del oreda i datorer, och likaledes ställde nog detta datavirus
            till en hel del oreda i fru Gennsers inlägg.
          </note>
          <note>
            Att i sin analys av skattereformen stödja sig på
          </note>
          <note>
            Johan Lybeck är med förlov sagt inte mycket att stödja sig på.
            Han har i dessa olika artiklar gjort sig skyldig till rader av
            elementära tanke- och räknefel, som också har påtalats både av
            Svante Öberg och
          </note>
          <note>
            Anne Wibble i de debattinlägg som de har kommit med.
          </note>
          <note>
            Lika slarvigt är det när Hugo Hegeland påstår att regeringen
            skärper kapitalbeskattningen för pensionärer. Det är inte alls
            på det sättet. Det är sant att det för en minoritet av landets
            pensionärer finns besvärande stora marginaleffekter på deras sparande.
            Detta var inte något som kom genom skattereformen, utan det har
            funnits sedan lång tid tillbaka. Detta är ett av många områden
            där den borgerliga regeringen inte lyckades åstadkomma någonting.
            Vi ändrar nu på detta. Vi minskar pensionärernas marginaleffekter.
            Det har vi redan tidigare gjort för löneinkomster, och vi gör
            det nu för företagarinkomster. År 1993 minskas på motsvarande
            sätt marginaleffekterna för kapitalinkomster. Det beslutet har
            redan fattats.
          </note>
          <note>
            Detta är sanningen, och Hugo Hegeland skall inte här sprida felaktiga
            föreställningar om vad skattereformen innebär.
          </note>
          <note>
            Vi får här också veta att en investeringsuppgång på
          </note>
          <note>
            100% inte är så märkvärdig. Nej, det kan man ju tycka. Jag anser
            att det i varje fall är något bättre än den investeringsnedgång
            på 40% som ägde rum under den borgerliga regeringstiden. Det var
            detta som vi socialdemokrater fick börja med att reparera innan
            vi sedan kunde åstadkomma en ytterligare ökning därutöver.
          </note>
          <note>
            Jag har fått frågor som gäller förmögenhetsskatten.
          </note>
          <note>
            När det gäller den förhåller det sig på så sätt, att det finns
            en av tjänstemän på finansdepartementet utarbetad departementspromemoria
            som är ute på remiss. Remissvaren kommer nu in, och vi skall naturligtvis
            analysera dem innan vi tar ställning till de framtida reglerna.
          </note>
          <note>
            Jag har redan uttalat, och jag kan upprepa det, att regeringen
            när den tar ställning till dessa propåer skall beakta en rad olika
            synpunkter. Dit hör att kapitalbeskattningen har skärpts som ett
            led i inkomstskattereformen. Dit hör förmögenhetsskattens fördelningspolitiska
            och statsfinansiella betydelse samt även vårt internationella
            beroende. Dit hör sist men inte minst att vi vill skapa gynnsamma
            villkor för företagsamhet i Sverige. Jag kan försäkra att detta
            kommer att vara vägledande för de förslag som regeringen kommer
            att presentera framöver.
          </note>
          <note>
            Den andra fråga Håkan Hansson tog upp i sitt första inlägg gällde
            den särskilda redovisningsmetoden. Jag fick kritik för att regeringen
            inte redan har förslag framme.
          </note>
          <note>
            Sanningen är att denna fråga blockerades under nästan hela utredningsperioden
            i företagsskatteutredningen av framför allt småföretagarnas organisationer.
            I ett mycket sent skede, fem i tolv, vände de på klacken och var
            beredda att diskutera ändringar som de tidigare hade motsatt sig.
            Detta erkänner de själva, och det går bra att fråga dem om denna
            historieskrivning.
          </note>
          <note>
            Det var detta som omöjliggjorde för regeringen att presentera
            ett färdigt förslag samtidigt som betänkandet lades fram. Det
            gör att vi nu måste bearbeta detta i särskild ordning, och det
            gör vi. Vi har satt i gång utredningsarbetet, och det skall bli
            klart före årets slut. Jag vill tillägga att detta är mycket komplicerade
            frågor. Det går inte att snabbt snyta fram färdiga förslag. Det
            är mycket svårt att åstadkomma en lösning, men det är ändå vår
            strävan att göra detta.
          </note>
          <note>
            Jag vill avslutningsvis säga att jag ånyo noterar att förtjusningen
            är stor när det gäller att utlova allehanda skattelättnader. Just
            nu utlovas de åt näringslivet. Handlar debatten om andra ändamål,
            vilket den gör ibland, utlovas lika rundhänt stora skattesänkningar
            åt andra grupper. Det talas i mycket små bokstäver om de motsvarande
            utgiftsnedskärningar som är nödvändiga för att kunna genomföra
            dessa skattesänkningar. I själva verket framtonas även från moderaterna
            att utgifter skall ökas på en rad olika områden. Det skall vara
            vårdnadsbidrag, fler poliser, mer militärer, större satsning på
            högskola och forskning och mycket annat. Detta går helt enkelt
            inte ihop.
          </note>
          <note>
            Om ni fullföljer detta budskap blir följden att vi får tillbaka
            det jättelika budgetunderskottet och de raserade statsfinanserna.
            Är det någonting som skadar svenskt näringliv, så är det detta.
            En exploderande inflation, räntor som skjuter i höjden och ett
            undergrävt förtroende för den svenska ekonomin skulle bli följden
            om man tog er på allvar och genomförde politiken med både utgiftsökningar
            och stora skattesänkningar på en och samma gång. Det gagnar ingen,
            och det gagnar inte heller svenskt näringsliv.
          </note>
          <note type="speaker">
            Anf. 10 MARGIT GENNSER (m):
          </note>
          <note>
            Herr talman! Först till resonemanget om datavirus.
          </note>
          <note>
            Marknadsekonomi bygger på fri prissättning, fri lönebildning
            och fri prissättning på andra faktorsinsatser. När man för in
            ett mycket högt skattetryck inför man skattekilar, och systemet
            förstörs. Det är precis på samma sätt som när man på grund av
            datavirus för in felaktiga programangivelser i ett dataprogram.
            Jag är ledsen att det var så svårt att förstå detta. Ibland säger
            min familj vid frukostbordet att jag tänker för snabbt.
          </note>
          <note>
            Jag hoppas nu att detta har gått hem.
          </note>
          <note>
            Vi slarvar kanske litet grand till mans.
          </note>
          <note>
            Marginalbeskattningen ligger inte i dag för alla vid
          </note>
          <note>
            51 %. Min åldriga mor, som har en näringsfastighet, betalar 56
            % på inkomsterna från den om inte mer när man räknar in förmögenhetsskatten.
          </note>
          <note>
            Hur kommer ni att göra med beskattningen av
          </note>
          <note>
            OTC-aktier? Kommer värderingen att höjas vid förmögenhetsbeskattningen?
            Det blir besvärligt för de mindre företagen.
          </note>
          <note>
            Så till fördelningspolitik och förmögenhetsbeskattning. Det är
            alldeles riktigt att förmögenhetsbeskattningen har fördelat vårt
            välstånd ut till andra länder. Hans och Gad Rausing hade stannat
            i Sverige om vi inte hade haft den här typen av skadlig beskattning.
            Jag hoppas att herr
          </note>
          <note>
            Åsbrink verkligen tänker igenom problemen noggrant.
          </note>
          <note>
            Sedan till frågan om våra besparingar. Vi har tänkt igenom våra
            förslag och föreslagit sådant som kanske inte alltid är lättsmält
            och populärt. Jag har inte varit det minsta rädd för att göra
            det, eftersom jag vet att svenska folket inser vad som är fel
            med vår ekonomi. Moderata samlingspartiet har gjort helt andra
            markeringar på en rad områden inom socialförsäkringssektorn. Systemen
            är för närvarande skadligt och dåligt utformade. Det kan inte
            vara riktigt, herr Åsbrink, att 30 % av alla våra pensionsutgifter
            räknat på 1991 års siffror i dag går till förtidspensionärer.
          </note>
          <note>
            Slutligen till artikeln i Dagens Industri. Jag känner till och
            har läst Anne Wibbles och Svante Öbergs artiklar. Det är dessa
            som professor Johan Lybeck svarar på i dag. Anne Wibble och Svante
            Öberg företräder särintressen för skatteomläggningen, medan Johan
            Lybeck, såvitt jag förstår, är en oberoende vetenskapsman. Han
            svarar också när det gäller de siffror man räknat fram för skattetrycket.
            Det är ett svårt tekniskt, intellektuellt problem, men han gör
            en bra genomgång. Jag är nog mer morgontidig än herr
          </note>
          <note>
            Åsbrink, och jag har därför också läst artikeln.
          </note>
          <note type="speaker">
            Anf. 11 HÅKAN HANSSON (c):
          </note>
          <note>
            Herr talman! Historiebeskrivningen över läget före och efter
            år 1982 kan vi hålla på med länge. Det går självfallet inte att
            jämföra investeringsnivån under en djup strukturkris under slutet
            av 70-talet med den under den långa högkonjunktur vi haft under
          </note>
          <note>
            1980-talet. Det som vi får akta oss för, statsrådet, är att vi
            inte på nytt kommer tillbaka igen till det kända dukade bordet,
            som vi talade om på mitten av 70-talet. Det är därför som vi aktualiserar
            dessa frågor om riskkapitalförsörjning för näringslivet.
          </note>
          <note>
            Det är viktigt att vi för denna debatt om riskkapitalförsörjningen.
            Statsrådet gör lättvindigt frågan om riskkapitalförsörjningen
            till ett särintresse. Men faktum är att om inte näringslivet,
            och det kan vara små eller stora företag, får ett riskkapital
            till en rimlig kostnad, går det ut över sysselsättningen och kostnadsläget
            över huvud taget. Jag förstår att statsrådet nu inte vill svara
            exakt på var regeringen kommer att hamna när det gäller förmögenhetsbeskattningen.
            Men eftersom ni under hela skattereformens genomförande hänvisade
            till att regeringen skulle återkomma till förmögenhetsbeskattningen,
            är det självklart att man ändå måste tro att det finns litet tankar
            bakom de produkter och förslag som kommer från finansdepartementet.
            Det är ungefär så här det skall se ut.
          </note>
          <note>
            Jag vet inte om det är signifikant för socialdemokratisk syn
            på småföretagande, men det känns litet konstigt när man sitter
            i en nytillsatt konkursutredning och diskuterar ett ökat antal
            konkurser inom svenskt näringsliv, där det redan i inledningen
            av arbetet finns förslag om kontrollåtgärder i form av ''körkort''
            för företagare, och samtidigt får denna promemoria på bordet med
            förslag till en skärpt beskattning av småföretagarna. Den skärpta
            beskattningen kommer i många fall att dränera småföretagen på
            den självfinansiering som är så oerhört viktig.
          </note>
          <note>
            Det är ändå rätt viktigt att vi ser till dessa faktorer sammantaget
            när vi analyserar vad det är som egentligen sker inom svenskt
            näringsliv. Det behöver vi inte politiskt polemisera om. Jag tror
            att vi skall kunna föra en ganska lågmäld debatt om dessa saker.
          </note>
          <note>
            Jag vill inte i dag kritisera det som gjorts inom ramen för skattereformen
            när det gäller företagsbeskattningen. Det gör jag heller inte.
            Men möjligheten till SURV-avsättningar är för små företagare i
            dag inte speciellt stor med tanke på den låga soliditet de har.
            Den soliditeten stärks inte genom att vi lägger nya pålagor på
            dem. Detta handlar till syvende och sist om hur sysselsättningspolitiken
            skall se ut.
          </note>
          <note>
            Tredje vice talmannen anmälde att Hugo Hegeland anhållit att
            till protokollet få antecknat att han inte ägde rätt till ytterligare
            inlägg.
          </note>
          <note type="speaker">
            Anf. 12 Statsrådet ERIK ÅSBRINK (s):
          </note>
          <note>
            Herr talman! Denna debatt har tenderat att bli ganska vidlyftig
            och handla om andra saker än vad som togs upp i den ursprungliga
            interpellationen.
          </note>
          <note>
            Låt mig ändå kort kommentera några av de synpunkter som kom fram
            i de föregående inläggen.
          </note>
          <note>
            Jag reagerar starkt mot Margit Gennsers beskrivning av förhållandena
            i Sverige jämfört med förhållandena i omvärlden. Det talades om
            att vi omfördelar välstånd från Sverige till andra länder.
          </note>
          <note>
            Det är ett led i den moderata svartmålningen av
          </note>
          <note>
            Sverige och det svenska samhället. Jag kan försäkra
          </note>
          <note>
            Margit Gennser att jag reser en del även utanför
          </note>
          <note>
            Malmö och Sverige, och jag vågar påstå att man i de allra flesta
            länder skulle ingenting hellre vilja än att förvärva det svenska
            välståndet, om man kunde få det i stället för det mera begränsade
            välstånd som man åtnjuter i sitt hemland.
          </note>
          <note>
            Vi har ingen anledning att skämmas över vad vi har åstadkommit,
            det vi vill slå vakt om och vidareutveckla. En viktig förklaring
            till att vi har kunnat etablera ett högt och allmänt spritt välstånd
            i vårt land är att vi också har skapat gynnsamma betingelser för
            svenskt näringsliv. Glöm inte den saken. Jag anser att denna svartmålning
            är både upprörande och totalt felaktig.
          </note>
          <note>
            Visst är det sant att vi har ett högt skattetryck i
          </note>
          <note>
            Sverige, och vi kan också laborera med olika mått på hur skattetrycket
            skall mätas. Men man skall se på alla sådana mått med stor försiktighet,
            eftersom de går att manipulera. För att ta ett exempel har vi
            i Sverige valt att betala ut stöd till barnfamiljer i form av
            barnbidrag, som då naturligtvis mäts som offentliga utgifter vilka
            i sin tur skall finansieras med skatter. Hade vi, som man gör
            i andra länder, inarbetat barnbidragen i skattesystemet och givit
            samma belopp i kronor i form av skattereduktion, skulle vi på
            papperet fått ett lägre skattetryck. Men ingen seriös människa
            kan påstå att någonting reellt då skulle inträffa som förbättrar
            ekonomins funktionssätt, minskar skattekilar och allt vad det
            heter. Det är en statistisk villfarelse på samma sätt som när
            vi har transfereringar, utbetalningar till hushållen, som beskattas
            i stället för att betala ut något mindre belopp som inte beskattas.
            Det är också ett sätt att förfara som på papperet skapar ett högt
            skattetryck men som säger föga om verkligheten.
          </note>
          <note>
            Sedan till Håkan Hansson. Jag har inte sagt att riskkapitalförsörjningen
            och förespråkarna för att den skall fungera väl utgör ett särintresse.
            De som företräder ett särintresse är de som kräver favörer, skatteprivilegier,
            åt olika grupper som bryter sönder ett likformigt och enkelt skattesystem.
            De skapar denna grogrund för skatteplanering som vi vill komma
            ifrån.
          </note>
          <note>
            Det förslag till förmögenhetsskatt som vi ännu inte har tagit
            ställning till bygger bl.a. på principen om en låg skattesats
            men med inte så många undantag och särbestämmelser som vi har
            i dagens förmögenhetsskattesystem, vilka i sin tur bidrar till
            omfattande skatteplanering. Även på detta område vill vi komma
            ifrån skatteplaneringen. Men det slutliga ställningstagandet till
            förmögenhetsskatten har regeringen ännu inte gjort. Beskedet kommer
            att ges så småningom.
          </note>
          <note>
            Tredje vice talmannen anmälde att Margit Gennser anhållit att
            till protokollet få antecknat att hon inte ägde rätt till ytterligare
            inlägg.
          </note>
          <note>
            Överläggningen var härmed avslutad.
          </note>
          <note>
            2 § Svar på interpellation 1990/91:140 om sekretessen in den
            nya folkbokföringslagen
          </note>
          <note type="speaker">
            Anf. 13 Statsrådet ERIK ÅSBRINK (s):
          </note>
          <note>
            Herr talman! Sigge Godin har ställt följande frågor till mig:
          </note>
          <note>
            1. På vilket sätt avser regeringen att skapa ett fullgott sekretesskydd
            vid överförandet av folkbokföringsmaterialet till skattemyndigheterna?
          </note>
          <note>
            2. Är regeringen beredd att successivt genomföra reformen så
            att den materiella regleringen kan ske och integritetsfrågorna
            kan få en fullgod lösning?
          </note>
          <note>
            3. Är regeringen beredd att överlåta själva registreringen till
            vederbörande församling i de fall församlingen så önskar?
          </note>
          <note>
            Arbetet med att föra över informaton från personakterna till
            de nya folkbokföringsregistren omfattar momenten kopiering, beredning,
            registrering och ADB-bearbetning.
          </note>
          <note>
            Beträffande kopieringen har riksskatteverkets projetgrupp för
            omorganisation av folkbokföringen förordat att den i första hand
            utförs vid pastorsämbetena. Skälet är att man vill undvika att
            personaktsoriginalen lämnar pastorsämbetena i större utsträckning
            än nödvändigt. Om pastorsämbetet så önskar är dock skatteförvaltningen
            beredd att åta sig kopieringen.
          </note>
          <note>
            Efter kopieringen skall originalet i dessa fall snarast återställas
            till pastorsämbetet.
          </note>
          <note>
            Ansvaret för den beredning av aktkopiorna som krävs före dataregistreringen
            ligger på resp.
          </note>
          <note>
            skattemyndighet. Arbetet utförs främst av pastorsämbetets personal.
            Även skatteförvaltningens personal har dock erbjudits att delta
            i arbetet, som utförs utom det normala arbetet, mot särskild ersättning.
          </note>
          <note>
            Skatteförvaltningen har mångårig positiv erfarenhet av deklarationsgranskning
            i hemmet och har därför medgett att beredningsarbete får utföras
            i bostaden. En förutsättning är att tillräcklig säkerhet kan upprätthållas,
            vilket det åvilar skattemyndigheten att bedöma och kontrollera.
          </note>
          <note>
            Efter beredning lämnas aktkopiorna för registrering på magnetband.
            Registreringstjänsten har upphandlats i vanlig ordning och utförs
            av nio olika servicebyråer. Det har varit en strävan att sprida
            arbetet geografiskt för att det skall kunna ske så nära pastorsämbetet
            som möjligt. I avtalen regleras ett antal säkerhets- och sekretessfrågor.
          </note>
          <note>
            Någon registrering i hemmiljö får inte ske.
          </note>
          <note>
            Tystnadspliktsförbindelser har tecknats och samlats in av riksskatteverket.
          </note>
          <note>
            I fråga om personer vilkas uppgifter är sekretessmarkerade i
            de nuvarande regionala folkbokföringsregistren sker såväl beredning
            som registrering av aktkopiorna hos riksskatteverket.
          </note>
          <note>
            I den mån personakter eller kopior av dessa befordras med posten
            används rekommenderad eller assurerad försändelse, vilket är uttryck
            för hårdare säkerhetskrav än vad som gäller i den löpande folkbokföringsverksamheten
            i dag.
          </note>
          <note>
            Enligt min mening är det sålunda väl sörjt för sekretesskyddet
            vid överförandet och någon åtgärd från regeringens sida är inte
            påkallad i den delen.
          </note>
          <note>
            Vad gäller sambandet mellan registerfrågorna och den materiella
            regleringen av den nya folkbokföringen vill jag framhålla följande.
            Att förslaget till registerlag behandlades vid den tidpunkt som
            skedde var en nödvändighet för att arbetet med att utveckla ADB-stödet
            skulle hinnas med till ikraftträdandet. Skyddet för integriteten
            ägnades stor uppmärksamhet i regeringens förslag till registerlag.
            Riksdagen gjorde vid sin behandling av förslaget uppenbarligen
            också bedömningen att detta skydd var väl tillgodosett.
          </note>
          <note>
            Jag räknar med att regeringen inom kort skall kunna lägga fram
            ett förslag till ny folkbokföringslag. Lagen är avsedd att träda
            i kraft samtidigt med den nya organisationen. Såvitt jag nu kan
            bedöma påverkas registerlagen bara i obetydlig utsträckning av
            de nya materiella reglerna. Jag kan mot den bakgrunden inte se
            någon fördel, men däremot åtskilliga svårigheter med ett successivt
            genomförande av reformen.
          </note>
          <note>
            Som framgått av det jag tidigare har sagt utförs en stor del
            av arbetet med att föra över informationen hos resp. pastorsämbete
            eller av pastorsämbetets personal. Själva dataregistreringen kräver
            emellertid både särskild utrustning, speciella program och personal
            med vana vid registreringsarbete. Få församlingar torde ha tillgång
            till detta.
          </note>
          <note type="speaker">
            Anf. 14 SIGGE GODIN (fp):
          </note>
          <note>
            Herr talman! Jag tackar statsrådet Åsbrink för svaret. Det är
            innehållsrikt och visar på en insikt om frågans yttersta vikt.
          </note>
          <note>
            Jag skulle vilja börja med att kommentera statsrådets påstående
            om att riksdagen gjorde bedömningen att integriteten var väl tillgodosedd
            när vi fattade beslutet. Jag vill påminna statsrådet om att flera
            partier yrkade avslag på propositionen därför att sekretessfrågorna
            inte var lösta samtidigt som det materiella innehållet inte var
            känt.
          </note>
          <note>
            Få länder, om ens något annat land, har en så väldokumenterad
            och välskött folkbokföring som
          </note>
          <note>
            Sverige. Det skulle därför vara ett kulturmord om man genom förhastade
            insatser omöjliggjorde att viktigt material för forskningen inte
            bevarades och utvecklades. Det är skälet till att ansvarsfulla
            präster motsätter sig hanteringen av materialet.
          </note>
          <note>
            Uppläggningen av genomförandet, som statsrådet beskriver det,
            är teoretiskt korrekt och helt oantastligt men om man ser praktiskt
            på genomförandet, betvivlar jag att man får ett komplett och ur
            sekretessynpunkt fungerande material.
          </note>
          <note>
            De aktkopior som ligger till grund för registreringen är inte
            kompletta i många fall. De kan innehålla felaktigheter, och de
            är ofullständiga.
          </note>
          <note>
            Dagligen får personalen vid pastorsexpeditionerna gå till kyrkböckerna
            för att kontrollera och komplettera akterna. Det är ju endast
            de akter som kommit till efter 1973 som är fullständiga.
          </note>
          <note>
            En fråga reser sig: Om man misstänker att aktkopian är bristfällig
            eller felaktig, hur går man då till väga? Ringer man till pastorsämbetet
            och kontrollerar, eller skriver man till personen i fråga?
          </note>
          <note>
            Många ytterst känsliga uppgifter finns i materialet, t.ex. barn
            i tidigare förhållanden som nuvarande make inte känner till, adoptivbarn
            som inte är medvetna om att det är adopterade, syskon som är gifta
            med varandra utan att veta om tidigare släktskap och människor
            som bytt kön. Listan kan göras mycket lång. Det handlar alltså
            om mycket känsliga frågor. Det är därför som jag frågar om man
            har för avsikt att skriva till vederbörande för att kontrollera
            om uppgifterna är korrekta. Vad händer om sådana brev kommer i
            orätta händer?
          </note>
          <note>
            Om man avser att ha fortsatta kontakter med pastorsämbetena,
            vet statsrådet hur många år man behöver denna kontakt för att
            klara av kompletteringar och rättningar av felaktiga uppgifter?
          </note>
          <note>
            Anser statsrådet att det är fel att utnyttja de församlingar
            som har datoriserat sitt material om man därmed får ett korrektare
            material? Den åtgärden är både billig och effektiv.
          </note>
          <note>
            Herr talman! Utredningstjänsten har för min räkning försökt att
            få besked av riksskatteverket hur omläggningen löper. Ingen har
            kunnat svara på frågorna. De uppgifter som gått att få fram kommer
            från pastorsämbetena. Samtidigt talas om flera månaders försening
            i arbetet, brist på besked om praktiska rutiner, försenad rekrytering
            av personal m.m. Jag bedömer att risken är mycket stor för att
            omläggningen inte blir klar till den 1 juli 1991.
          </note>
          <note>
            I det material som redovisar uppläggningen och alternativa tillvägagångssätt
            sägs: ''Vi bedömer det som omöjligt att kunna rekrytera tillräckligt
            med sakkompetent personal för att klara av hela jobbet.
          </note>
          <note>
            Registrering av sakkompetent personal är dessutom uppskattningsvis
            25 % dyrare än motsvarande alternativ med hjälp av konventionell
            dataregistrering.''
          </note>
          <note>
            Min fråga blir då: Är det värt priset att hasta fram ett genomförande
            i stället för att till många gånger lägre kostnad anlita kompetent
            personal ute i församlingarna?
          </note>
          <note>
            Herr talman! Statsrådet säger att beredningen av aktkopiorna
            skall kunna ske i hemmen eftersom skatteförvaltningens personal
            är van vid deklarationsgranskning i hemmen. Det är stor skillnad
            på de uppgifter som finns i deklarationsmaterial och de som finns
            i folkbokföringsmaterialet. Som gammal taxeringsgranskare är jag
            inte särskilt imponerad av säkerheten i hanteringen. Hur menar
            statsrådet att beredningen i hemmen skall gå till när kompletterande
            uppgifter finns inlåsta på pastorsexpeditionen?
          </note>
          <note>
            Herr talman! Folkbokföringsreformen är så viktig ur både sekretessynpunkt
            och kulturhistorisk synpunkt att den inte får fuskas igenom. Jag
            vill återigen fråga statsrådet vad det är som hindrar att församlingar
            som är datoriserade kan utföra jobbet åt skattemyndigheten. Då
            får man ett korrekt material som inte kräver år av rättning. Man
            slipper sekretessproblem. Är inte erfarenhet och kompetens viktiga
            inslag även i folkbokföringsomläggningen?
          </note>
          <note>
            Jag tycker inte att regeringen har tagit de praktiska sekretessfrågorna
            riktigt på allvar. Det är därför jag har väckt den här frågan.
            Vi måste även se till den praktiska hanteringen och inte bara
            till den teoretiska uppläggningen.
          </note>
          <note type="speaker">
            Anf. 15 Statsrådet ERIK ÅSBRINK (s):
          </note>
          <note>
            Herr talman! Det finns frågor i detta som är svåra för mig att
            besvara. Det gäller inslag i det här arbetet som jag som statsråd
            inte har anledning att lägga mig i. Men låt mig som en mer allmän
            kommentar säga att jag inte riktigt kan instämma i påståenden
            som görs i olika sammanhang om att det här arbetet skulle ha påskyndats
            så oerhört och att vi borde ta det litet lugnare.
          </note>
          <note>
            Vad gäller förhistorien är den här folkbokföringsreformen någonting
            som diskuterats sedan seklets början. Den har belysts av otaliga
            utredningar, och tidigare försök har ständigt av olika skäl stött
            på patrull. Nu har vi till sist lyckats samla oss till att genomföra
            en reform. Den är nu på god väg att genomföras. Principbeslutet
            fattades i riksdagen 1987. Det är flera år sedan, och vi har därefter
            steg för steg kunnat föra processen vidare.
          </note>
          <note>
            I en sådan stor omläggning är det naturligtvis, det är vi helt
            överens om, viktigt att den sker med iakttagande av alla tänkbara
            krav på sekretess och omhändertagande av personal och att arbetsuppgifterna
            blir väl utförda. Stora ansträngningar har också lagts ned på
            alla dessa områden. Man kan självfallet inte garantera att det
            inte inträffar några problem och missöden under resans gång. Det
            vore konstigt annars.
          </note>
          <note>
            Sigge Godin nämnde att det har uppstått vissa förseningar när
            det gäller tillsättande av tjänster.
          </note>
          <note>
            Det är riktigt. Jag har haft tillfälle att diskutera den frågan
            här i riksdagen vid ett par tillfällen. Jag har också förklarat
            att det bl.a. hänger samman med önskemål från olika håll, inkl.
          </note>
          <note>
            personalorganisationerna, att tjänstetillsättningar skall ske
            samtidigt i ett län. Har det t.ex. funnits problem med någon enstaka
            tjänst har tillsättningen av övriga tjänster, som i och för sig
            de facto har varit klara, fått anstå till dess man har löst samtliga
            problem. Nu har vi också gjort tillsättningarna i de flesta länen,
            och besluten är nära förestående vad gäller de återstående.
          </note>
          <note>
            Det är riktigt att det fanns partier i riksdagen som hade kritiska
            synpunkter på hanteringen av sekretessfrågorna. Det fanns även
            kritiska synpunkter på hela folkbokföringsreformen, men faktum
            är att riksdagens majoritet har ställt sig bakom inte bara folkbokföringsreformen
            i stort utan även de lösningar som vi har valt på sekretessområdet.
            De är mycket ambitiösa och sträcker sig mycket långt, vilket jag
            har redovisat i mitt första svar.
          </note>
          <note>
            Slutligen vill jag, när det gäller möjligheten för församlingarna
            att sköta registreringen, påpeka att det är ytterst få församlingar
            som har tillgång till de resurser som en sådan registrering kräver.
            Man kan naturligtvis tänka sig att församlingarna skall anlita
            servicebyråer, ungefär på samma sätt som projektgruppen nu har
            gjort, men man kan fråga sig om man skulle uppnå någon stor vinst
            med en sådan hantering. Jag vill dock inte utesluta att det kan
            ske registrering i församlingens egen regi i enstaka fall.
          </note>
          <note>
            Förutsättningen är att man har tillgång till resurser och kompetens.
            Men skulle detta bli alltför utbrett skulle det bli ett betungande
            arbete med att samla in material från många olika källor. De önskemål
            som Sigge Godin har framfört i detta avseende kan tillgodoses,
            även om jag bedömer att det inte kan komma att ske i alltför stor
            omfattning.
          </note>
          <note type="speaker">
            Anf. 16 SIGGE GODIN (fp):
          </note>
          <note>
            Herr talman! Det är riktigt, som statsrådet säger, att den här
            folkbokföringsdebatten har tagit lång tid och att det har tagit
            lång tid att komma fram till beslut. Det man var kritisk mot --
            och det var flera partier som var kritiska -- var framför allt
            att man inte visste vilket innehåll den här omläggningen sedan
            skulle få. Man tog ett principbeslut före jul.
          </note>
          <note>
            Det är egentligen det som är det stora bekymret.
          </note>
          <note>
            Jag har studerat en del material, och det är med mig som med
            statsrådet att det nästan är omöjligt att tränga in i det här,
            åtminstone på relativt kort tid.
          </note>
          <note>
            I det material som riksskatteverket har utfärdat och som man
            har fått ut till församlingarna säger man:
          </note>
          <note>
            ''Erfarenhetsmässigt kan några uppgifter på personakterna förväntas
            vara felaktiga. Det kan vara frågan om att makar har olika datum
            för när äktenskap ingicks eller upplöstes, att barn har fel personummer
            på sina föräldars personakter eller att föräldrarna har fel personummer
            på barnens personakter. Ett felskrivet personummer på en personakt
            kan innebära merarbete för handläggarna, men behöver inte medföra
            att ett barn får fel mor eller far. Detta blir emellertid fallet
            vid en överföring till ett ADB-system om man inte har möjlighet
            att göra effektiva och säkra kontroller.'' Man talar om att kontrollmöjligheterna
            är begränsade om man inte väljer dataregistrering. Man säger att
            man då kan göra ett antal maskinella kontroller. Betyder det att
            man skall kontrollköra de lokala registren mot andra register?
            Vilka register avser man att kontrollköra mot för att rätta till
            eventuella felaktigheter? Anhöriga kan ju bo på andra håll i landet,
            och då fungerar ju inte detta, om man inte har tänkt sig att mot
            rikdagens vilja kontrollköra mot andra uppgifter som skatteförvaltningen
            har tillgång till. Jag tycker att det verkar mycket skrämmande
            om det är detta man har tänkt sig, eftersom man handskas med personakter
            som är ofullständiga och som i vissa fall också kan innehålla
            felaktiga uppgifter.
          </note>
          <note>
            Om man avser att göra de här kontrollkörningarna borde man i
            stället gå via pastorsexpeditionerna och utnyttja sakkunnig personal.
            Då slipper man att kontrollköra register mot varandra. Det strider
            väl ändå mot vad vi tycker i hela Sveriges riksdag.
          </note>
          <note type="speaker">
            Anf. 17 Statsrådet ERIK ÅSBRINK (s):
          </note>
          <note>
            Herr talman! Det är riktigt att kontroller och samkörningar kan
            göras gentemot det tillfälliga registret. Det är nödvändigt för
            att kunna få en god kvalitet på de uppgifter som sedan skall lagras.
          </note>
          <note>
            Även Sigge Godin har ju framför önskemålet att man skall minimera
            antalet fel i det här sammanhanget. Jag vill påpeka att det här
            är ett tillfälligt register som kommer att förstöras när arbetet
            är slutfört. Tillstånd har meddelats av datainspektionen. Vi får
            inte glömma att allt detta arbete med sekretessen förutsätter
            tillstånd från datasinspektionen, och det sker i enlighet med
            gällande regler.
          </note>
          <note>
            Till sist vill jag göra en allmän kommentar. I detta sammanhang,
            liksom i många andra sammanhang när det skall genomföras reformer,
            framförs önskemål om att man skall ta litet mer tid på sig, skjuta
            upp beslut eller skjuta upp genomförandet.
          </note>
          <note>
            Det är naturligtvis alltid jobbigt och besvärligt när man genomför
            större förändringar. Det innebär påfrestningar för den berörda
            personalen och för andra. Min erfarenhet är att det som gott som
            alltid är fel att uppskjuta besluten och genomförandet.
          </note>
          <note>
            Den besvärliga processen blir inte lättare att gå igenom om den
            sträcks ut i tiden eller skjuts in i framtiden, det skall man
            inte sticka under stol med.
          </note>
          <note>
            Erfarenheten är den motsatta; en utsträckt period av osäkerhet
            är det värsta som kan drabba de berörda människorna. När man nu,
            i det här fallet efter oerhört många års utredande och debatterande,
            till sist fattar ett beslut om en reform, då skall man genomföra
            den så snabbt som det rimligtvis går och inte tveka när man kommit
            halvvägs. Jag övertygad om att det skulle leda till ett sämre
            resultat både när det gäller kvaliteten på folkbokföringen och
            när det gäller arbetstillfredsställelsen för de berörda människorna.
          </note>
          <note type="speaker">
            Anf. 18 SIGGE GODIN (fp):
          </note>
          <note>
            Herr talman! Jag tycker också att vi skall genomföra den här
            reformen, och det tycker
          </note>
          <note>
            Sveriges riksdag som helhet. Det är inte det vi tvistar om, utan
            litet grand om det som vi som yrkespolitiker inte riktigt klarar
            av. Vi gör mycket tjusiga teoretiska beräkningar som årtionden
            av utredande har skapat. Det verkar jättefint och bra, praktiskt
            och rationellt. Ofta tror vi att det skall bli billigt också.
            Men det blir ju alltid det. Men praktiken är ju faktiskt en annan,
            och speciellt när man har underlag som inte är komplett.
          </note>
          <note>
            Jag har försökt säga att vi både av sekretesskäl och av kulturhistoriska
            skäl måste bevara detta, annars kommer framtiden att visa att
            detta var ett felaktigt sätt att göra jobbet på. Vi är inte oense
            om att det skall göras, utan det gäller att göra det på ett så
            förnuftigt sätt som möjligt.
          </note>
          <note>
            I det materiel som jag har tagit del av är det ett femtontal
            uppgifter som skall registeras och som man använder i dag. Det
            är namn, personummer, samtliga medborgarskap, samtliga äktenskap,
            samtliga levande barn, barnens och den andra förälderns personummer,
            adoptivföräldrars personummer, osv. Det är alltså ett ganska omfattande
            material som skall registreras. Och självklart är människor oroliga.
          </note>
          <note>
            Från riksskatteverket och utredarna sägs att dessa uppgifter
            används vid handläggningen i dag och att man nog behöver dem även
            i fortsättningen.
          </note>
          <note>
            Sedan kommer man fram till sökbegrepp osv. Man vill alltså söka
            på nationalitet och en mängd andra sökbegrepp. Även detta skapar
            problem.
          </note>
          <note>
            Justitieministern är i kammaren, och hon brukar mycket ofta diskutera
            kvinnornas situation, bl.a.
          </note>
          <note>
            förföljda kvinnor som egentligen behöver byta identitet. Sådana
            här uppgifter får alltså inte komma ut, eftersom det handlar om
            mycket allvarliga saker. Då borde statsrådet och justitieministern
            tillsammans fundera på om handläggningen sker på bästa tänkbara
            sätt.
          </note>
          <note>
            Jag ber att få tacka statsrådet för synpunkterna att man i vissa
            fall kan låta pastorsämbetena hjälpa till med detta. Jag anser
            att man därmed kommer ganska långt på väg. Då kan resp. skattmyndighet
            ha en nära kontakt med pastorsämbetena, och då löses de problem
            som upplevs på vissa håll i landet.
          </note>
          <note>
            Jag tycker därför att det är det allra viktigaste, eftersom varje
            människa som har ett ansvar för detta då känner att sakkunning
            personal ändå kan tillföra det som kommer att vara av värde ur
            sekretessynpunkt men även ur kulturhistorisk synpunkt och forskningssynpunkt
            i framtiden.
          </note>
          <note>
            Överläggningen var härmed avslutad
          </note>
          <note>
            3 § Svar på interpellation 1990/91:137 om opartisk rättegång
            inför opartisk domstol
          </note>
          <note>
            Anf. 19 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Krister Skånberg har frågat mig om jag uppmärksammat
            att reglerna i rättegångsbalken om allmänt åtal tillämpas på ett
            sätt som strider mot
          </note>
          <note>
            Europakonventionens krav på opartisk rättegång inför opartisk
            domstol och om jag i så fall är beredd att föreslå behövliga ändringar
            i rättgångsbalken eller vidta annan lämplig åtgärd.
          </note>
          <note>
            Krister Skånbergs fråga är ställd bl.a. mot bakgrund av ett aktuellt
            mål och rör det sätt på vilket åklagarna stämmer in sina mål till
            de stora tingsrätterna. Jag tänker självfallet inte gå in på det
            enskilda målet utan i stället hålla mig till den mer allmänna
            frågeställning som Krister Skånberg aktualiserar. Först något
            om vilka regler som finns.
          </note>
          <note>
            I rättgångsbalken finns inte några regler om hur mål skall fördelas
            mellan olika domare eller avdelningar i en domstol. Frågan behandlas
            i stället i domstolarnas instruktioner och arbetsordningar.
          </note>
          <note>
            För tingsrätternas del finns grundläggande bestämmelser om målens
            fördelning i tingsrättsinstruktionen.
          </note>
          <note>
            Enligt den instruktionen skall grunderna för fördelningen framgå
            av tingrättens arbetsordning.
          </note>
          <note>
            Domstolsverket meddelar allmänna råd för utformningen av arbetsordningen,
            med det är tingsrätten själv -- genom dess kollegium eller plenum
            -- som bestämmer arbetsordningen.
          </note>
          <note>
            Tingsrätten skall samråda med en åklagarmyndighet som berörs.
          </note>
          <note>
            I tingsrättsinstruktionen föreskrivs också att i princip varje
            domare skall ha en rotel. Det är tingsrättens chef, lagmannen,
            som delar in domarna på de olika rotlarna. Hänsyn skall därvid
            tas bl.a. till att yngre domare är mindre erfarna och att mål
            av viss typ (specialmål) kan fördelas på en eller flera bestämda
            rotlar.
          </note>
          <note>
            Fördelningen av mål mellan domarrotlarna kan gå till på olika
            sätt. Ett sätt -- som är vanligt vid mindre domstolar -- är att
            målens fördelning styrs av från vilket område inom domstolens
            domkrets som målet härrör. Ett annat vanligt sätt är att ett inkommande
            mål tilldelas den rotel som står i tur att få ett nytt mål.
          </note>
          <note>
            Ytterligare ett system -- som tillämpas vid större, avdelningsindelade
            tingsrätter -- är att den domare som är chef för en avdelning,
            chefsrådmannen , fördelar målen bland domarna på avdelningen enligt
            riktlinjer som anges i arbetsordningen, normalt efter turordning.
            En annan ordning, som används bl.a. vid de tre största tingsrätterna
            vid fördelningen av brottmål, är att en viss rotel tilldelas mål
            som har instämts från en viss åklagarrotel.
          </note>
          <note>
            Det är det sistnämnda systemet som Krister
          </note>
          <note>
            Skånberg tar upp i sin interpellation.
          </note>
          <note>
            En stor fördel med detta system är att den åklagare som har väckt
            åtal och alltså satt sig in i målet normalt också bör vara den
            som för talan vid huvudförhandlingen. Många åklagare vid de största
            åklagarmyndigheterna är också specialiserade, t.ex. på narkotikamål
            eller mål om ekonomisk brottslighet, och då finns det i allmänhet
            en motsvarande specialisering vid tingsrätten på så sätt att mål
            om vissa typer av brott tilldelas vissa bestämda avdelningar.
          </note>
          <note>
            Denna princip för fördelningen av brottmål har uppenbara fördelar
            från rättsäkerhets- och effektivitetssynpunkt. Systemet ger goda
            möjligheter att hantera målen såväl hos åklagarna som domstolen
            på ett kompetent, rationellt och snabbt sätt.
          </note>
          <note>
            Systemet förutsätter självfallet -- liksom många andra system
            för fördelning av mål -- att reglerna tillämpas lojalt och att
            inga ovidkommande hänsyn tas. Till skillnad från Krister Skånberg
            har jag tilltro till att våra åklagare och domare hanterar dessa
            frågor med sedvanlig objektivitet och i enlighet med de regler
            som gäller.
          </note>
          <note>
            Det kan naturligtvis alltid diskuteras vilket system för fördelning
            av mål som är det bästa, men jag delar inte Krister Skånbergs
            uppfattning att det sätt på vilket åklagarna stämmer in sina mål
            till de stora tingsrätterna skulle strida mot kravet på en opartisk
            rättegång inför opartisk domstol. Jag vill tvärtom passa på att
            ta avstånd från den skildring som
          </note>
          <note>
            Krister Skånberg ger i sin interpellation av förhållandena i
            rättsväsendet.
          </note>
          <note type="speaker">
            Anf. 20 KRISTER SKÅNBERG (mp):
          </note>
          <note>
            Herr talman! Jag tackar statsrådet för svaret. Både jag och statsrådet
            tycker tydligen att det är bra att en åklagare som väckt åtal
            och satt sig in i målet också för talan vid huvudförhandling.
            Det är utmärkt att åklagarna skaffar sig specialkunskaper.
          </note>
          <note>
            Vi hoppas att fler åklagare skaffar sig sådana specialkunskaper
            för miljöbrott och ekonomiska brott.
          </note>
          <note>
            Det som jag tar upp, och det vet naturligtvis den som har skrivit
            svaret, är att valet av domare inte skall vara förutbestämt. Det
            kan vara bra att domare är speciellt insatta i olika områden,
            så länge det inte minskar deras objektivitet. Domaren skall vara
            allsidig och ha en helhetssyn när han eller hon tar hänsyn till
            vad som framkommer i rättegångsförhandlingarna. Att domstolarna
            kanske hinner döma fler mål på en given tid genom att åklagare
            väljer domare och att åklagare och domare hanterar brottmål på
            det sätt som statsrådet har beskrivit, det förstår jag. Men hur
            skulle den här ökade effektiviteten öka rättssäkerheten? Det förstår
            jag inte. Det är just för att minska riskerna för ovidkommande
            hänsyn som domarna skall, som man brukar säga, lottas på målen.
            Det är ett organiserat sätt att minska riskerna.
          </note>
          <note>
            Det är bra att domstolarna är effektiva och arbetar rationellt.
            Jag anser att det är viktigare att domstolarna är organiserade
            för största möjliga rättssäkerhet om det uppstår konflikt mellan
            de här goda målen. Jag förutsätter, herr talman, att
          </note>
          <note>
            Sveriges domare är objektiva och följer gällande regler. Vad
            jag undrar är om reglerna är utformade på ett sådant sätt att
            vi får största möjliga förutsättningar för den här objektiviteten.
            Jag har från advokater hört att det inte är bra att åklagarna
            väljer domare. Omedelbarhetsprincipen, som det talas om, riskerar
            att rubbas. Det är en princip som ytterst innebär att domaren
            skall ta hänsyn bara till det som framkommer vid själva domstolsförhandlingen.
            Han eller hon skall inte ha några förutfattade meningar om de
            inblandade eller om saken. En opartisk rättegång förutsätter att
            parterna är likvärdiga. Domaren skall inte lita mer på någons
            utsaga än på någon annans. Då är det inte lämpligt att åklagare
            väljer domare. Och det förekommer, statsrådet, att domaren sedan
            väljer försvarare.
          </note>
          <note>
            Likaså har det förekommit att åklagarsidan har drivit igenom
            att man har bytt ut domare när åklagare och domare har haft samarbetssvårigheter.
            Det finns ett sådant fall från
          </note>
          <note>
            Huddinge tingsrätt beskrivet i JOs ämbetsberättelse för 1988/89.
          </note>
          <note>
            Till slut, herr talman, har jag i min interpellation inte givit
            någon skildring av förhållandena i rättsväsendet. Jag har påtalat
            risker och frågat om justitieministern uppmärksammat att det sätt
            som tillämpas när man väcker allmänt åtal strider mot
          </note>
          <note>
            Europakonventionens krav på opartisk rättegång inför opartisk
            domstol. Justitieministern har bekräftat att hon känner till hur
            reglerna tillämpas.
          </note>
          <note>
            Jag frågade också justitieministern om hon är beredd att föreslå
            förändringar eller vidta annan lämplig åtgärd, och jag upprepar
            nu detta.
          </note>
          <note>
            Anf. 21 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Som jag tidigare har sagt är det riktigt att det
            i de stora tingsrätterna finns en i förväg fastställd ordning
            på vilket sätt mål fördelas. Det finns ett automatiskt verkande
            system.
          </note>
          <note>
            Krister Skånberg gör gällande att det skulle vara åklagarna som
            väljer domare och att det alltså ligger i åklagarens makt att
            bestämma vilken domare som han vill stämma till. Jag vill protestera
            mot den beskrivningen av det system som vi har. En åklagare stämmer
            inte till en viss angiven domare, och han kan ännu mindre välja
            till vilken domare han stämmer.
          </note>
          <note>
            Krister Skånbergs sätt att formulera sina frågor antyder på något
            sätt att det skulle förekomma oegentligheter i domstolarna. Om
            så är fallet tycker jag att Krister Skånberg skall tala klartext,
            så att JK
          </note>
          <note>
            och JO har möjligheter att fullgöra sina uppgifter att granska
            om det förekommer oacceptabla ageranden i vårt rättväsende. Men
            att i allmänna ordalag uttala sig om att det fördelningssystem
            som i dag finns i rättsväsendet skulle innebära att det råder
            en rättsosäker situation, tycker jag inte är acceptabelt. Jag
            har redogjort för det system som finns, och jag litar på att det
            tillämpas på ett sätt som är bra ur effektivitetssynpunkt och
            ur rättssäkerhetssynpunkt. Något annat ställningstagande har jag
            inte någon anledning att göra förrän jag har konkreta skäl till
            det. Och i
          </note>
          <note>
            Krister Skånbergs interpellation finns det inte några sådana
            konkreta skäl.
          </note>
          <note type="speaker">
            Anf. 22 KRISTER SKÅNBERG (mp):
          </note>
          <note>
            Herr talman! I praktiken innebär systemet faktiskt att en åklagare
            stämmer ett mål till en viss domare.
          </note>
          <note>
            Det blir den praktiska följden av det system som tillämpas vid
            bl.a. de tre stora tingsrätterna.
          </note>
          <note>
            Statsrådet talar om att jag skall konkretisera mig och att jag
            insinuerar att det förekommer oegentligheter. Jag uppepar, herr
            talman, att jag påtalar att det sätt på vilket valet av domare
            träffas innebär risker som är onödiga. Visst kan alla människor
            fela. Det gäller, speciellt i sådana fall där det ställs utomordentligt
            höga krav på objektivitet, att minska riskerna så gott det går.
            I det fall som jag talade om, dvs. fallet i Huddinge tingsrätt,
            kritiserade justitieombudsmannen Wigelius beslutet att flytta
            en domare och att det, som han uttryckte det, ur konstitutionella
            och andra principiella utgångspunkter måste betecknas som inte
            så litet anmärkningsvärt. Han framhåller senare att effektivitetstänkandet
            alltmer kommit att ta överhanden i förhållande till de grundläggande
            kraven på bl.a. integritet i myndighetsutövning och rättssäkerhet.
            Detta är hämtat från hans ämbetsberättelse för 1988/89.
          </note>
          <note>
            Anf. 23 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Det konkreta fall som Krister
          </note>
          <note>
            Skånberg åberopar om vilket JO har haft viss kritik att framföra
            har ingenting med lottningssystemet att göra. Ännu mindre har
            det någonting att göra med att åklagare skulle välja domare till
            vilken de vill stämma sina mål. Den beskrivning som Krister
          </note>
          <note>
            Skånberg gör av verkligheten är helt fel. Jag hoppas att Krister
            Skånberg vill ta del av mitt interpellationssvar en gång till
            och begrunda det system som vi har. Om Krister Skånberg anser
            att det föreligger något systemfel, får han återkomma med preciseringar
            med avseende på systemet och inte antyda att det förekommer oegentligheter.
            Jag vill faktiskt vädja om detta, eftersom jag tror att det har
            stor betydelse för våra åklagare och för våra domare att känna
            att vi i den lagstiftande församlingen har förtroende för hur
            de sköter sitt jobb fram till dess att t.ex. JO i ett konkret
            fall har anledning att framföra kritik.
          </note>
          <note type="speaker">
            Anf. 24 KRISTER SKÅNBERG (mp):
          </note>
          <note>
            Herr talman! Jag upprepar ännu en gång att jag inte har sagt
            att det förekommer oegentligheter.
          </note>
          <note>
            Jag har, och jag uppepar även det, bara sagt att det sätt på
            vilket detta system tillämpas innebär onödiga risker. Jag har
            inte fått svar från justitieministern på frågan om på vilket sätt
            det här systemet, som justitieministern beskriver när det gäller
            de tre stora tingsrätterna, skulle öka rättssäkerheten. Jag har
            talat om att det skulle kunna finnas risker för att det minskar
            rättssäkerheten. Justitieministern påstår att det ökar rättssäkerheten.
            Jag väntar med intresse på svaret.
          </note>
          <note>
            Anf. 25 Justitieminister LAILA FREIVALDS
          </note>
          <note>
            (s):
          </note>
          <note>
            Herr talman! Jag föreslår att Krister Skånberg återigen läser
            mitt interpellationssvar, men jag skall gärna upprepa och peka
            på de omständigheter som har stor betydelse för rättssäkerheten.
          </note>
          <note>
            Det är viktigt att de som agerar i våra domstolar, det gäller
            åklagare och domare, har möjligheter att sätta sig in i de mål
            som de skall hantera. Det handlar om att samma åklagare som har
            satt sig in i ett mål när han har stämt också är den åklagare
            som sedan fullföljer huvudförhandlingen. Det ger en grundval för
            ett bättre sätt att hantera målet och öka rättssäkerheten.
          </note>
          <note>
            Det är också viktigt att våra åklagare och våra domare har möjligheter
            att öka sin kompetens i svåra mål, att ha specialkompetens för
            att kunna hantera målen med stor skicklighet. Det kräver att vi
            kan indela våra domstolar och fördela olika typer av mål på olika
            åklagare och på olika domare som blir specialiserade. Vi skall
            organisera arbetet hos både åklagare och domstolar på det sättet
            att de kan planera sitt arbete så att det genomförs på ett kunnigt,
            sansat och bra sätt av åklagarna och domarna. Det kräver möjligheter
            till planering, och det gör att man måste ha ett förutsebart och
            i förväg bestämt system även för lottning, och det är det som
            vi har.
          </note>
          <note>
            Tredje vice talmannen anmälde att Krister
          </note>
          <note>
            Skånberg anhållit att till protokollet få antecknat att han inte
            ägde rätt till ytterligare inlägg.
          </note>
          <note>
            Överläggningen var härmed avslutad.
          </note>
          <note>
            4 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1990/91:81 till kulturutskottet
          </note>
          <note>
            1990/91:97 till utrikesutskottet
          </note>
          <note>
            Ajournering
          </note>
          <note>
            Kammaren beslöt kl. 10.38 på förslag av tredje vice talmannen
            att ajournera förhandlingarna till kl. 15.00, då de till dagens
            bordläggning aviserade propositionerna väntades föreligga.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 15.00.
          </note>
          <note>
            5 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1990/91:82 Folkbildning
          </note>
          <note>
            1990/91:85 Växa med kunskaper -- om gymnasieskolan och vuxenutbildningen
          </note>
          <note>
            1990/91:93 Rättsmedicink verksamhet, m.m.
          </note>
          <note>
            1990/91:98 Bostadsdomstolens och hyresnämndernas sammansättning
            i vissa fall, m.m.
          </note>
          <note>
            1990/91:99 Stödet till jordbruket och livsmedelsindustrin i norra
            Sverige, m.m.
          </note>
          <note>
            1990/91:102 Verksamhet och anslag inom totalförsvaret under budgetåret
            1991/92
          </note>
          <note>
            1990/91:106 Kontobaserat penningmarknadssystem
          </note>
          <note>
            1990/91:108 Reserabatter för studerande, m.m.
          </note>
          <note>
            1990/91:109 Avgifter vid kommunal bostadsförmedling
          </note>
          <note>
            1990/91:110 Bostadsbidrag för år 1992
          </note>
          <note>
            1990/91:113 En ny jämställdhetslag, m.m.
          </note>
          <note>
            6 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 21 februari
          </note>
          <note type="speaker">
            1990/91:155 av Margitta Edgren (fp) till kommunikationsministern
            om postverkets dataregister:
          </note>
          <note>
            Postverkets uppgift är att se till att människor, företag och
            organisationer får sin post. Det är en oerhörd mängd post som
            cirkulerar under ett år.
          </note>
          <note>
            Naturligtvis måste det i denna stora mängd post bli fel då och
            då. Fel, som beror på att de som skickar post slarvar med att
            skriva korrekta adresser och att det är två miljoner personer
            i Sverige som flyttar varje år. Till detta kommer att posten själv
            ändrar postnummer i 1,5 miljoner fall varje år på grund av ändrade
            distriktsdelningar.
          </note>
          <note>
            För att minska kostnaderna för felförsändelser bygger posten
            upp ett basregister över personers adresser i Sverige. Detta skall
            kontrollera alla postadresser och på sikt finnas i lokala postkontors
            terminaler för automatiska adresskontroller.
          </note>
          <note>
            Uppgifterna till basregistret inkl. personnummer plockas upp
            från de ändringsmeddelanden som alla de personer som flyttar varje
            år lämnar. 90 %
          </note>
          <note>
            lämnar sina ändringsmeddelanden till posten, resten lämnar till
            folkbokföringsregistret.
          </note>
          <note>
            Ur sina basregister säljer postverket adresser till företag,
            på samma sätt som DAFA säljer uppgifter ur SPAR-registret. Skillnaden
            är att DAFAs försäljning övervakas av SPAR-nämnden -- Statens
          </note>
          <note>
            Person och Adressregisternämnd. SPAR-nämnden är registeransvarig
            för SPAR-registret enligt datalagen och en särskild förordning.
            SPAR-
          </note>
          <note>
            nämnden inrättades enligt beslut i riksdagen på förslag i betänkande
            från finansutskottet 1985/86:4.
          </note>
          <note>
            Datainspektionen har inte lämnat tilltånd till postens register
            och tillfrågades inte innan det startades.
          </note>
          <note>
            Jag vill genom denna interpellation få en diskussion och svar
            på följande frågor:
          </note>
          <note>
            Ingår försäljning av adresser i postverkets uppgifter, och är
            det i så fall förenligt med syftet med SPAR-registret?
          </note>
          <note>
            Är det lämpligt att myndigheter sinsemellan konkurrerar om adressförsäljning
            ur sina resp.
          </note>
          <note>
            register?
          </note>
          <note>
            Är postens register ett offentligt register och därmed allmän
            handling?
          </note>
          <note>
            Varför är inte Datainspektionen tillfrågad vid starten av registret?
          </note>
          <note>
            Posten ändrar på egen hand ca 1,5 miljoner postnummer varje år.
            Borde inte posten i god tid informer t.ex. folkbokföringen om
            ändringarna?
          </note>
          <note>
            Det är ju ett villkor för att datakvaliteten i folkbokföringsregistret
            skall kunna upprätthållas.
          </note>
          <note type="speaker">
            1990/91:156 av Åke Wictorsson (s) till finansministern om överförandet
            av nya uppgifter på kommunerna och det kommunala skattestoppet:
          </note>
          <note>
            I finansplanen redovisas regeringens bedömning att den kommunala
            sektorns volymtillväxt måste begränsas till högst 1 % jämfört
            med den konsumtionstillväxt på 2 % som skett i kommunerna under
            1980-talet.
          </note>
          <note>
            Detta innebär, som redovisas i finansplanen, att kommunernas
            finansiella sparande blir negativt och att åtgärder måste vidtas
            i kommunerna för att förändra verksamheten så att detta förhållande
            ändras. Samtidigt redovisas en överenskommelse med kommunförbunden
            om att det kommunala skattetrycket inte skall öka.
          </note>
          <note>
            En förbättring av kommunernas ekonomi förutses inträffa tillfälligtvis
            under 1992. För att denna förbättring inte skall medföra en volymtillväxt
            föreslås samtidigt att tre miljarder av kommunernas förbättrade
            likviditet dras in till statskassan. Denna återbetalas sedan inte
            till de enskilda kommunerna men däremot till kommunsektorn genom
            att medlen ställs till kommunalekonomiska kommitténs förfogande
            för att ingå i de åtgärder som blir ett resultat av dess arbete.
          </note>
          <note>
            Samtidigt har i betydande utsträckning uppgifter som får stora
            återverkningar på ekonomin lagts på kommunerna. Den nya skolorganisationen
            med ett nytt statsbidragssystem, äldrereformen med till en del
            synnerligen svårbedömbara effekter är ett par exempel på detta.
          </note>
          <note>
            Nya beräkningar av kommunförbundet visar dessutom att endast
            en noll-tillväxt av den kommunala verksamheten kan leda till någorlunda
            finansiell balans.
          </note>
          <note>
            Kommunerna står sålunda inför mycket stora behov av att snabbt
            förändra verksamheten. Utan tvekan finns sådana möjligheter. Det
            kan däremot ifrågasättas om inte dessa möjligheter kräver en viss
            omställningstid för att ge ökad effekt.
          </note>
          <note>
            I detta läge är det av utomordentlig vikt att inte nya uppgifter
            åläggs kommunerna som fordrar ytterligare ekonomiska insatser
            från deras sida.
          </note>
          <note>
            Detta kräver att statsmakterna, som lagt dessa restriktioner
            på kommunerna också inser sitt ansvar i detta hänseende.
          </note>
          <note>
            Detta faktum är tydligen inte en av alla insedd realitet. Bara
            under den allra senaste tiden har nya kostnader aktualiserats
            för kommunerna inom institutionsvården och de kommunala bostadstilläggen.
          </note>
          <note>
            Den nödvändiga förändringen och anpassningen av kommunernas verksamhet
            förutsätter för att bli lyckosam ett samarbete mellan staten och
            kommunsektorn där överenskommelser och inte dekret måste vara
            verktyget.
          </note>
          <note>
            I de båda exempel som här redovisats föreligger inte några sådana
            överenskommelser.
          </note>
          <note>
            Under hänvisning till vad jag här anfört vill jag fråga finansministern:
          </note>
          <note>
            Är regeringen beredd att uttala att i nuvarande läge med kommunalt
            skattestopp inga nya uppgifter skall åläggas kommunerna av staten
            om inte staten samtidigt tillför kommunerna nya ekonomiska resurser
            för detta?
          </note>
          <note>
            Är regeringen därutöver beredd att verka för att när så sker
            de ekonomiska relationerna klarläggs i överenskommelser mellan
            staten och kommunförbunden?
          </note>
          <note>
            den 22 februari
          </note>
          <note>
            1990/91:157 av Leo Persson (s) till statsrådet Erik
          </note>
          <note>
            Åsbrink om samarbetet mellan tull och polis:
          </note>
          <note>
            Enligt uppgift från rikspolisstyrelsen finns ett antal tänkta
            försöksprojekt om utökat samarbete tull och polis i gränstrakterna
            mot Norge.
          </note>
          <note>
            Enligt samma källa har man svårigheter att finna samma intresse
            från tullens sida, vilket gör det svårt att konkret påvisa någon
            större vilja till sambruk av gemensamma resurser och tjänster.
          </note>
          <note>
            Jag vill ta upp ett konkret ärende med reg.nr. PBI
          </note>
          <note>
            285-4556-89 angående samlokalisering och utökat samarbete mellan
            tull och polis vid tullstationen i
          </note>
          <note>
            Flötningen och polisen i Idre.
          </note>
          <note>
            Efter genomförd utredning av polisen i Mora och tulldirektionen
            i Karlstad har parterna uttalat sig positivt till en samlokalisering
            i det relativt nybyggda polishuset i Idre.
          </note>
          <note>
            Servicen i polishuset är i dag 2 timmar per vecka vad avser betjäning
            av allmänheten. Med en samlokalisering skulle servicen öka till
            ett öppethållande alla veckans svarta dagar i almanackan. I en
            sådan sambruksmodell uppnår man, enligt polisen i Mora och tulldirektionen
            i
          </note>
          <note>
            Karlstad, följande:
          </note>
          <note>
            -- Tull/polispersonal kan arbeta mer integrerat
          </note>
          <note>
            -- Data, radio, telex och övrig utrustning kan nyttjas gemensamt
          </note>
          <note>
            -- Narkotika- och spritsmugglingsverksamheten övervakas betydligt
            effektivare
          </note>
          <note>
            -- Fjällräddning och fågelboplundrarkontrollen är arbetsuppgifter
            som tullen och polisen har gemensamt och kan göras effektivare
          </note>
          <note>
            -- Passkontroll m.m. fördelaktigt vid samlokalisering
          </note>
          <note>
            -- Tre gränsvägar går ihop i Idre
          </note>
          <note>
            -- Sociala fördelar för personalen i Flötningen.
          </note>
          <note>
            Nu är ärendet föremål för slutligt ställningstagande och generaltullstyrelsen
            är tveksam inför ett beslut om sambruk. Sambruk förefaller mig
            både rationellt och effektivitetshöjande.
          </note>
          <note>
            Mot bakgrund av ovanstående vill jag fråga statsrådet Erik Åsbrink
            följande.
          </note>
          <note>
            På vilket sätt kan man stimulera till ökat sambruk inom tull
            och polis?
          </note>
          <note>
            Hur ställer sig statsrådet till projekt av typ samlokalisering
            av tull och polis i Idre?
          </note>
          <note>
            Hur kan man lösa gränsdragningen mellan att vara gränsuppsyningsman
            och passkontrollant? Det finns speciella tjänster för passkontroll,
            trots att tjänstemännen vid vissa tullstationer tycker sig ha
            både kompetens och tid att också utföra passkontroll vid behov.
            Ett slags resursslöseri tycker jag.
          </note>
          <note>
            I ToR-utredningen talar man om att minska personal. Det kanske
            finns rationaliseringsvinster i samordning även här. I ToR-utredningen
            talas också om indragning av resurser vid enheterna i
          </note>
          <note>
            Charlottenberg och Kristinehamn trots att inga i dag kända arbetsuppgifter
            försvinner. Hur skall man förklara detta?
          </note>
          <note>
            7 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 21 februari
          </note>
          <note type="speaker">
            1990/91:437 av Margitta Edgren (fp) till socialministern om utvärderingen
            av försöket om distriktssköterskors förskrivning av läkemedel:
          </note>
          <note>
            Det pågår sedan tio år ett försök i Jämtland som innebär att
            distriktssköterskor får förskriva vissa läkemedel. 40 distrikssköterskor
            ingår i försöket och de har rätt att förskriva ca 30 olika preparat
            varav ungefär hälften är receptbelagda.
          </note>
          <note>
            Distriktsläkarna i Jämtland har möjlighet att utöka antalet preparat
            som distrikssköterskorna får förskriva. Det har de hittills inte
            gjort. Den medicinska säkerheten har varit tillfredsställande
            som framkommit hittills. Patienterna är nöjda eftersom det innebär
            en bra service att få det nödvändiga läkemedlet förskrivet vid
            möte med distrikssköterskan. Även distriktssköterskorna är nöjda,
            det gäller oftast patienter hon eller han träffar kontinuerligt
            och redan har ett självständigt ansvar för. Innan försöket permanentas
            och eventuellt utvecklas på andra orter främsti glesbygder, skall
            det utvärderas. Utvärderingen ansvarar socialstyrelsen för. Socialstyrelsen
            har dragit ut på tiden. En anledning är tydligen att det saknas
            pengar till utvärderingen. Är det korrekt anser jag att socialstyrelsen
            bör omprioritera sina resuser så att utvärderingen kan bli färdig
            fortare.
          </note>
          <note>
            Med hänvisning till ovanstående vill jag fråga vad socialministern
            avser göra för att en snabb utvärdering av försöket skall komma
            till stånd och det därmed kan prioriteras av socialstyrelsen.
          </note>
          <note type="speaker">
            1990/91:438 av Åke Wictorsson (s) till försvarsministern om kustbevakningens
            postering på Dalarö:
          </note>
          <note>
            I en utredning ''Översyn av kustbevakningens lokala organisation''
            föreslås indragning av kustbevakningens postering i Dalarö, Haninge
            kommun. Följden av en sådan åtgärd skulle bli att säkerheten i
            ett viktigt skärgårdsområde allvarligt skulle försämras och att
            möjligheterna att effektivt övervaka unika men hotade naturvärden
            försvinna.
          </note>
          <note>
            Några nämnvärda besparingar synes inte uppkomma.
          </note>
          <note>
            Under hänvisning till ovanstående vill jag fråga försvarsministern:
          </note>
          <note>
            Är regeringen beredd att medverka till att kustbevakningens postering
            i Dalarö kan bevaras?
          </note>
          <note>
            1990/91:439 av Karl-Gösta Svenson (m) till statsrådet Erik Åsbrink
            om avdragsrätten för ingående moms på vissa lätta lastbilar:
          </note>
          <note>
            Riksdagen har med anledning av en moderat motion beslutat att
            taxiföretag skall ha rätt till avdrag för ingående mervärdeskatt
            avseende inköp och leasing av personbilar i yrkesmässig verksamhet
            avseende personbefordran. Vidare har i anledning av denna motion
            riksdagen beslutat att som sin mening ge regeringen till känna
            om en generell beskattning av den privata användningen av tillgångar
            som ingår i mervärdeskattepliktig verksamhet och anskaffats med
            avdragsrätt.
          </note>
          <note>
            Det föreliggande riksdagsbeslutet leder till konkurrenssnedvridning
            mellan företag inom transportnäringen. Rätt till avdrag för ingående
            mervärdeskatt föreligger inte beträffande lätta lastbilar med
            skåpbyggnation som exempelvis användes för transport av bageriprodukter.
          </note>
          <note>
            När avser regeringen återkomma till riksdagen med förslag som
            fullgör riksdagens krav avseende förmånsbeskattning och i anslutning
            därtill undanröjer det konkurrenssnedvridande avdragsförbudet
            avseende personbilar och lätta lastbilar med skåpbyggnation?
          </note>
          <note>
            den 22 februari
          </note>
          <note type="speaker">
            1990/91:440 av Kristina Svensson (s) till kommunikationsministern
            om postverkets sociala ansvar:
          </note>
          <note>
            Utredningen Affärsverk med regionalt och socialt ansvar hade
            till uppgift att precisera verkens regionalpolitiska och sociala
            ansvar. Utredningen tog ur glesbygdsperspektiv utgångspunkt bl.a.
            i tillgängligheten til postservice för ett hushåll; dels i avståndet
            från bostaden, dels hur ofta postservicen är tillgänglig.
          </note>
          <note>
            Utredningen behandlade inte postservice i tätorterna. Landets
            2 100 postkontor är servicepunkter som medborgarna behöver ha
            nära till och som dessutom drar till sig annan service och därmed
            utvecklar orten eller bostadsområdet.
          </note>
          <note>
            Därför vill jag fråga kommunikationsministern:
          </note>
          <note>
            Vilken ambitionsnivå bör posten ha när det gäller postkontor
            i tätorterna för att uppfylla sitt sociala ansvar gentemot medborgarna
            och utvecklingsansvar gentemot orten?
          </note>
          <note>
            8 § Kammaren åtskildes kl. 15.01.
          </note>
          <note>
            Förhandlingarna leddes av tredje vice talmannen.
          </note>
        </div>
      </body>
    </text>
  </TEI>
</teiCorpus>
