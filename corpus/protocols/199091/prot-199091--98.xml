<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--98</head>
          <docDate when="1991-04-19 00:00:00">1991-04-19 00:00:00</docDate>
        </div>
      </front>
      <body>
        <div>
          <note>
            1 § Ledighet
          </note>
          <note>
            Talmannen meddelade att ansökan om ledighet på grund av sjukdom
            inkommit från Sonja Rembo (m)
          </note>
          <note>
            för tiden den 19 april--den 2 juni.
          </note>
          <note>
            Kammaren biföll denna ansökan.
          </note>
          <note>
            Talmannen meddelade att Anne-Marie von Essen skulle tjänstgöra
            som ersättare för Sonja Rembo.
          </note>
          <note>
            2 § Anmälan om kompletteringsval till arbetsmarknadsutskottet
          </note>
          <note>
            Talmannen meddelade att moderata samlingspartiets riksdagsgrupp
            som suppleant i arbetsmarknadsutskottet under Sonja Rembos ledighet
            anmält hennes ersättare Anne-Marie von
          </note>
          <note>
            Essen.
          </note>
          <note>
            Talmannen förklarade utsedd till
          </note>
          <note>
            suppleant i arbetsmarknadsutskottet
          </note>
          <note>
            Anne-Marie von Essen (m)
          </note>
          <note>
            3 § Svar på interpellation 1990/91:169 om lantbrevbärarnas roll
            i glesbygd
          </note>
          <note>
            Anf. 1 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Ines Uusmann har frågat mig om jag avser att vidta
            några åtgärder för att slå vakt om lantbrevbärarnas roll som en
            del av den regionala och sociala strukturen i landets glesbygdsområden.
          </note>
          <note>
            Interpellationen har föranletts av att postverket på försök förbereder
            att samdistribuera tidningar och brev på morgonen.
          </note>
          <note>
            Postverket skall genom ett rikstäckande nät förmedla post, pengar,
            paket, tidningar och banktjänster, m.m. så att alla kan nå alla.
          </note>
          <note>
            Lantbrevbäring är den serviceform som i dag skall uppfylla detta
            servicemål till cirka en åttondel av
          </note>
          <note>
            Sveriges befolkning som bor på landsbygden.
          </note>
          <note>
            Genom bl.a. den tekniska utvecklingen med exempelvis telefax
            och automatiska betalningsöverföringar, minskar transaktionsvolymerna
            kontinuerligt för postverkets landsbygdsservice. För att kostnaderna
            för denna service skall kunna hållas på en rimlig nivå, pågår
            ständigt utvecklingsarbeten och försöksverksamheter i syfte att
            rationalisera arbetet. Kostnadseffektivitet är en nödvändighet
            för att kunna bibehålla lantbrevbärarservicen. Ett exempel på
            detta är försöksverksamheten att samdistribuera post och tidningar
            i en och samma körtur.
          </note>
          <note>
            I dag har tidningsutgivarna själva på många håll tagit över tidningsdistributionen
            på landsbygden från postverket, eftersom kunderna i vissa områden
            kräver att få sin morgontidning på morgonen. Då nuvarande lantbrevbärarservice
            är organiserad så, att utdelningsturen kan påbörjas som tidigast
            runt kl. 09.00, uppfyller inte postverket tidningsutgivarnas och
            prenumeranternas önskemål.
          </note>
          <note>
            Genom att förlägga postutdelningsturen till tidsperioden kl.
            03.00--06.00, kan postverket återfå det intäktsunderlag på landsbygden
            som dagstidningsutdelningen utgör. Den s.k.
          </note>
          <note>
            postutdelningsturen kommer då förutom dagspress att innehålla
            vecko- och facktidskrifter samt all vanlig post, rikspost dock
            efter två dagars befordringstid.
          </note>
          <note>
            Lantbrevbärarens bank- och kassaservice, som i dag sker samordnat
            med utdelningsturen på dagtid, måste av praktiska skäl, i detta
            försök, förläggas till särskilda serviceturer. Genom att upprätta
            t.ex. två serviceturer per vecka, och köra dem på sen eftermiddagstid,
            förutses fler kunder än i dag kunna tillgodogöra sig postverkets
            bank- och kassaservice, vilken med dagens lantbrevbärarsystem
            är tillgänglig mitt på dagen.
          </note>
          <note>
            De ökade intäkterna från tidningsrörelsen beräknas, enligt postverket,
            härvid ge ett överskott som bidrar gynnsamt till landsbygdsservicen.
          </note>
          <note>
            Samdistribution av post och tidningar i en morgontidig körtur
            är en provverksamhet som berör ca tio lantbrevbäringslinjer av
            ca 2 700.
          </note>
          <note>
            Provverksamheten beräknas pågå cirka ett år framöver.
          </note>
          <note>
            Vid den utvärdering som därefter vidtar, kommer alla berörda
            parter att få tillfälle att yttra sig.
          </note>
          <note>
            Erfarenheterna av försöksverksamheten blir avgörande för om en
            fortsättning och utvidgning av verksamheten bör göras.
          </note>
          <note type="speaker">
            Anf: 2 INES UUSMANN (s):
          </note>
          <note>
            Herr talman! Först vill jag tacka statsrådet för det uttömmande
            svaret på min interpellation. Det innehöll flera intressanta upplysningar
            som inte lämnades vid frågestunden för några veckor sedan, då
            ungefär samma ärende togs upp. Men olyckligtvis har min oro för
            människors postservice i glesbygd och mindre orter inte blivit
            stillad.
          </note>
          <note>
            För att hela Sverige skall leva krävs det att infrastrukturen
            är väl utbyggd också utanför storstadsområdena, och storstadsområden
            har vi faktiskt väldigt få av i vårt avlånga land. Även i mitt
            eget län har vi glesbygdsområden som är oerhört beroende av en
            daglig postservice.
          </note>
          <note>
            I Sverige är vi med rätta stolta över att vi har världens bästa
            postservice, eftersom postens service når oss var vi än bor. Och
            i de allra flesta fall gör den det varje vardag. Och oavsett om
            jag skickar brev från Stocholm till Täby eller från
          </note>
          <note>
            Stockholm till Halland når de fram nästa förmiddag, om jag skickar
            dem under veckan.
          </note>
          <note>
            Risken är t.o.m. större för förseningar om jag skickar brev inom
            Storstockholm än från
          </note>
          <note>
            Stockholm till Halland.
          </note>
          <note>
            Det finns flera skäl till att vi har en effektiv och heltäckande
            postservice. Till stor del beror det på att vi politiskt har varit
            överens om och alldeles övertygade om att posten skall finnas
            överallt till människornas nytta. Men jag tror också att det beror
            på att personalen inom posten hör till de yrkesgrupper som har
            en mycket stark yrkeskänsla.
          </note>
          <note>
            ''Postisar'' är stolta över sina jobb, och detta gäller i synnerhet
            lantbrevbärarna. Jag tycker att det med all rätt är yrkesstolta.
          </note>
          <note>
            Visst skall vi vara med och förändra i den offentliga sektorn,
            och inte skall vi tro att alla organisationsmodeller är för evigt
            givna. Men vi får inte bara okritiskt säga hurra till vilka marknadslösningar
            som helst.
          </note>
          <note>
            Fullgod postservice också i glesbygd och små orter har av de
            allra flesta betraktats mer som en mänsklig rättighet än som en
            tjänst som kan köpas och säljas på marknaden och prissättas efter
            marknadsregler.
          </note>
          <note>
            Postens hantering av landsbygdsservicen tyder på att man är mer
            intresserad av att vara en av marknadens aktörer än att vara en
            viktig del av samhällets sociala och infrastrukturella service.
            Det är tidningsutgivarna och tidningsannonsörerna som utövar press
            på posten. Och i den diskussionen har pensionärer och småföretagare
            i landsorten inte mycket att sätta emot. Det är därför som vi
            politiker måste vara allmänhetens ombud och värna postservicen.
            Reaktionen bland människor är oftast mycket stark så fort det
            blir tal om att förändra något av postens service. Det gäller
            både i glesbygd och i tätort. Och lantbrevbärarnas roll som den
            sociala kontaktlänken när det gäller människor som är äldre och
            människor som bor på landet men också när det gäller småföretagarna
            är alldeles oomtvistad.
          </note>
          <note>
            Vad jag saknar i denna diskussion om nattbrevbäring är att varken
            posten i sina kalkyler eller statsrådet här i svaret på min interpellation
            har berört postens sociala ansvar. Vi tycker att äldre människor
            skall kunna bo krav i sina egna bostäder även om de bor på landet.
            Och vi tycker att det skall finnas småföretag även i landsorten.
            De är beroende av en fullgod postservice. Därför tycker jag att
            man måste resa invändningar mot postens förslag och diskutera
            detta politiskt.
          </note>
          <note>
            Posten har i sin affärsplan sagt att man i första hand skall
            ägna sig åt sina kärnaffärer. Och tidningsdistributionen hör inte
            till kärnaffärerna.
          </note>
          <note>
            Man kan tycka att det inte är hela världen om posten delas ut
            en dag senare på landsbygden. Men nattbefordran har varit ett
            av de bra kännetecken som vi har haft av postservice i Sverige.
            Postens ekonomiska kalkyl innebär att om detta skall gå med vinst
            måste man överge hela tanken på lantbrevbäring och införa nattbrevbäring.
          </note>
          <note>
            Det är klart att postbefordran i glesbygd och på landet aldrig
            kommer att gå ihop företagsekonomiskt. Men det är självklart att
            vi ändå skall ha kvar denna service.
          </note>
          <note>
            Ytteligare en aspekt som jag vill nämna är att vi i vårt parti
            talar om det goda arbetet. I detta fall har den personal som berörs
            protesterat kraftigt, eftersom detta innebär en utarmning av dessa
            människors arbetsuppgifter. Det innebär försämringar i arbetstiden.
            Och därför har också facket reagerat mycket starkt.
          </note>
          <note>
            Nåväl, statsrådet säger att detta är en försöksverksamhet och
            att jag skall trösta mig med det. Sedan skall detta utvärderas.
            Men jag är allvarligt oroad över att det här bara är första steget.
            Jag vill att vi sätter en ordentlig klack i marken när det gäller
            försämringar på detta område.
          </note>
          <note>
            Anf: 3 INGRID HASSELSTRÖM NYVALL
          </note>
          <note>
            (fp):
          </note>
          <note>
            Herr talman! Eftersom jag var folkpartiets representant i post-
            och teleutredningen vill jag gärna ta fram några synpunkter på
            detta. Vi diskuterade naturligtvis frågan om lantbrevbäring mycket.
            Och ett genomgående tema var just det som Ingrid Uusmann framhöll,
            nämligen hur uppskattad denna service är, inte bara som förmedlare
            av post och pengar utan också som en social funktion på landsbygden.
          </note>
          <note>
            Men vi såg också i de kalkyler som utredningen tog fram att kostnaderna
            är stora. Posten betalar dem i dag inom sin totala ekonomi. Men
            det sviktande underlaget för lantbrevbäringen, genom att tidningarna
            de senaste åren börjat köra en egen distribution på landsbygden,
            sysselsatte oss också en hel del, liksom att tidningsutbärningen
            på lördagarna på många håll upphörde när lördagsutdelningen av
            post drogs in.
          </note>
          <note>
            Utredningen kom fram till att postens regionalpolitiska och sociala
            ansvar inte skall omfatta distribution av tidningar, men att posten
            skall vara beredd att offerera sådan distribution.
          </note>
          <note>
            Anledningen till att posten på försök tidigarelägger turer är
            att man vill kunna få med tidningar och på så vis också förbättra
            det ekonomiska underlaget för postutbärningen.
          </note>
          <note>
            Jag tycker att det är bra att posten gör olika försök.
          </note>
          <note>
            Det har förekommit väldigt många klagomål på att man i glesbygden
            har fått sin tidning alldeles för sent. Kan man genom att kombinera
            post- och tidningsutbärningen medverka till att glesbygden får
            sin tidning lika tidigt som vi privilegierade stadsbor, tycker
            jag att det är ett försök värt att göra. Tidningsföretagen kör
            i dag ut i städerna och en bit utanför städerna. Men de som bor
            längst bort får fortfarande i många fall sin tidning med posten.
          </note>
          <note>
            De får den alldeles för sent. De tycker att de är missgynnade
            när det gäller erbjudandeannonser osv.
          </note>
          <note>
            Men det är naturligtvis, som Ines Uusmann säger, viktigt att
            servicen kan behållas och att de två serviceturer i veckan som
            kommunikationsministern redovisar verkligen genomförs, och att
            de genomförs på ett avancerat sätt, skulle jag vilja säga. I dag
            går det till på så sätt att den som har lantbrevbäring får en
            skylt och där har man möjlighet att två gånger i veckan ta kontakt
            med lantbrevbäraren. Detta får inte på något sätt inskränkas.
            Denna möjlighet skulle snarare behöva utvidgas. Lantbrevbärarna
            skulle kunna ta med sig fler varor. De gör det på många håll,
            men då sker det ofta frivilligt. Jag tycker att det är mycket
            synd att vissa kommuner slutade upp med det sociala avtal man
            hade med posten. Man borde kunna tillgodose ett mycket större
            servicebehov genom posten. Det minskar bilåkandet på landsbygden.
            Det är en miljöåtgärd som jag tycker att vi inte skall försumma.
          </note>
          <note>
            Under post- och teleutredningens gång såg vi hur ganska avsevärda
            förändringar var på väg inom posten. Dessa har accelererat. Men
            det elementära behovet, att få sin post och sin dagliga tidning
            så tidigt som möjligt, kvarstår. Personligen vill jag upprepa
            att jag finner det positivt att man undersöker nya metoder, men
            det måste ske med stor lyhördhet för det kontaktbehov som finns
            hos många äldre och kanske ensamma människor i glesbygden. Jag
            är inte säker på att det här är den rätta vägen. Men jag tycker
            att det är bra att posten prövar. Det tycker jag att man skall
            fortsätta med även i andra former.
          </note>
          <note type="speaker">
            Anf. 4 KJELL ERICSSON (c):
          </note>
          <note>
            Herr talman! Posten har en mycket stor regionalpolitisk uppgift.
            Jag tycker att det är bra att den här interpellationen har blivit
            väckt. Jag har själv tagit upp denna fråga i glesbygdsmyndigheten.
          </note>
          <note>
            Det har under de senaste decennierna skett en omfattande centralisering
            av statlig verksamhet i vårt land. Posten är ett sådant organ
            som har fått många kontor nedlagda. När postkontoren har lagts
            ned har de ersatts med lantbrevbärare. Det har varit väsentligt
            att det har funnits tillgång till just lantbrevbärare, som har
            klarat landsbygdens och glesbygdens postservice. Lantbrevbärarna
            har klarat av många olika uppgifter i sin verksamhet.
          </note>
          <note>
            Utöver den vanliga postutdelningen har det varit fråga om utdelning
            av apoteksvaror, värdeförsändelser, kassaservice och varor i övrigt.
          </note>
          <note>
            På vissa platser har det också förekommit samarbete med kommunerna
            som gällt den sociala servicen m.m.
          </note>
          <note>
            Posten planerar nu också att lägga ned ytterligare ett antal
            postkontor. Det sker med en försämrad service som följd. Skall
            man nu också börja försämra servicen på lantbrevbärarlinjerna,
            är detta oacceptabelt. Skall man börja köra ut posten nattetid,
            tillsammans med morgontidningarna, innebär det bl.a. att breven
            blir ett dygn försenade.
          </note>
          <note>
            Samtidigt kan inte den kassaservice som finns i dag erbjudas
            glesbygdsborna annat än under vissa turer. Det samarbete som har
            funnits med den sociala hemtjänsten och lanthandlarna, som ordnat
            hemsändning på detta sätt, blir också omöjligt. Den social kontakten
            mellan kunden och lantbrevbäraren försvinner som sagt helt och
            hållet när man skall köra på natten. Därför är ett sådant här
            förslag både fel och oacceptabelt. Det skulle också stå i strid
            med den här nämnda parlamentariskt tillsatta post- och teleutredningens
            åsikter. Där förelåg enighet om att man inte skulle försämra postservicen
            på landsbygden.
          </note>
          <note>
            Jag tycker att det måste bli ett slut på försämringen av servicen
            för landsbygdsborna. Det gäller mindre samhällen samt landsbygden
            och den rena glesbygden. Vi har under de senaste åren haft kampanjer
            som Hela Sverige skall leva. Här har alla talat om behovet av
            en levande landsbygd. Vi har också haft en regionalpolitisk utredning,
          </note>
          <note>
            REG 87, som poängterade vikten av god service på landsbygden.
            Vi har också fattat regionalpolitiska beslut, så sent som i fjol
            sommar, här i riksdagen.
          </note>
          <note>
            Där betonades också vikten av att inte försämra den statliga
            servicen. I det sammanhanget talades också om sektorssamverkan,
            som är viktig.
          </note>
          <note>
            Jag har inget emot att olika statliga verksamheter vill göra
            effektiviseringar. Det är nödvändigt. Men det får inte betyda
            och det behöver inte betyda en försämrad service. Det finns många
            andra sätt att göra detta på. Bl.a. tycker jag att det vore naturligt
            att i en del fall lägga ut viss verksamhet på entreprenad till
            privata företagare. Ett sätt är t.ex.
          </note>
          <note>
            att låta lanthandeln sköta om postservicen i en bygd. Ett annat
            är att engagera taxi i verksamheten.
          </note>
          <note>
            Genom olika flexibla lösningar är jag övertygad om att det går
            att effektivisera verksamheten utan att försämra servicen.
          </note>
          <note>
            Sambruk och samutnyttjande tror jag är ett måste för att kunna
            bibehålla och utveckla den statliga servicen på landsbygden. Jag
            tror också att det måste ske i sådana former att man t.ex. skapar
            en servicecentral runt en lanthandel. Man kan samla affär, post,
            bank, apotek m.fl. i denna servicecentral. Därifrån kan också
            posten distribueras. Samarbete mellan post och bank tror jag också
            är ett steg i rätt riktning när det gäller att komma till rätta
            med de problem vi har. Men att nu börja försämra lantbrevbärarservicen
            ställer jag inte upp på. Det måste vi säga nej till.
          </note>
          <note>
            Jag har för övrigt, som jag sade tidigare, väckt den här frågan
            i glesbygdsmyndigheten, där jag är ledamot av styrelsen. Denna
            myndighets uppgift är att övervaka så att inte den statliga servicen
            i glesbygden försämras. Det finns så många faktorer som pekar
            mot en negativ utveckling i olika bygder.
          </note>
          <note>
            Därför är det viktigt att vi nu i första hand inte drar och försämrar
            den service som finns i dag. Det är i stället viktigt att vi försöker
            utveckla och samordna resurserna, så att vi klarar av att bibehålla
            en bra service på vår landsbygd.
          </note>
          <note>
            Jag skulle vilja fråga kommunikationsministern:
          </note>
          <note>
            Hur går det med kassaservicen för pensionärerna och småföretagen
            om den bara skall bli tillgänglig t.ex. två dagar i veckan? De
            har varit vana att ha tillgång till denna service varje dag. Inte
            minst för småföretagen på landsbygden är detta viktigt. Hur går
            det med samarbetet mellan kommunerna och hemtjänsten? Det förekommer
            också på många ställen i vårt land. Hur skall man lösa den frågan
            om körningen skall ske på natten?
          </note>
          <note>
            Anf. 5 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Jag är glad åt de många erkännande ord som har riktats
            mot posten och postens roll i det svenska samhället. Jag tror
            att det var Ines
          </note>
          <note>
            Uusmann som sade att vi har världens bästa postservice. Jag är
            beredd att hålla med om det, även om jag inte har erfarenhet från
            alla världens länder. Jag tycker att det är fint att vi kan göra
            det konstaterandet, att vi har en bra postservice. Vi skall slå
            vakt om den. Posten skall finnas överallt.
          </note>
          <note>
            Jag har också noterat att postens personal gör ett utmärkt jobb.
            Det gäller inte minst lantbrevbärarna. Jag har själv haft nöjet
            att åka lantbrevbärarturer och se hur de arbetar och vilken social
            funktion den personalen fullgör.
          </note>
          <note>
            Detta betyder inte, tycker jag, att man nu bör säga nej till
            olika försök till förändringar inom ramen för den här verksamheten.
            Vi kan konstatera att glesbygdsbor också har intresse av att få
            dagstidningen på morgonen. Även om det inte tillhör postens kärnaffär,
            har postens kunder ett starkt intresse av detta. Det försök som
            nu skall göras rör i huvudsak områden nära tätorter. Många av
            människorna här har tidigare bott i storstad och varit vana att
            få tidningen tidigt. Vi har också ute i glesbygden vant oss vid
            detta under årens lopp.
          </note>
          <note>
            Dagstidningen blir snabbt gammal.
          </note>
          <note>
            Här står två olika intressen mot varandra. Jag tycker att det
            är skäl nog att se positivt på det här försöket. Jag betonar att
            detta är ett försök. Ines
          </note>
          <note>
            Uusmann säger att vi inte skall säga hurra till alla förändringar.
            Nej, det är inte läge än för att säga hurra i det här fallet.
            Det är ett begränsat försök och vi får se hur det utfaller. Någon
            har sagt: Pröva allt och behåll vad gott är. Det är det som bör
            känneteckna den här verksamheten. Vi får se om det här ger ett
            bra utfall och om kunderna är intresserade av en fortsättning
            av en sådan här verksamhet.
          </note>
          <note>
            Ingrid Hasselström Nyvall säger att serviceturerna måste garanteras.
            I varje fall fick jag uppfattningen att det var vad hon ville
            betona. Jag tycker också att detta är mycket viktigt.
          </note>
          <note>
            Kjell Ericsson frågade hur det kommer att gå med kassaservicen.
            Som det är nu sker lantbrevbäringsturerna mitt på dagen. I många
            fall är människor inte hemma då -- inte heller människor i glesbygden
            befinner sig i bostaden vid den tiden på dagen. Därför anser jag
            att det finns ett plusvärde i detta med en servicetur på eftermiddagen,
            när åtminstone någon familjemedlem är hemma och kan ta emot. Då
            kan man tillgodogöra sig kassaservicen.
          </note>
          <note>
            Kjell Ericsson slår fast att det måste bli slut på försämringarna
            för glesbygdsborna. Jag vill dock säga att det inte är fråga om
            att försämra. I stället är det fråga om att förändra och att försöka
            samordna två olika intressen för att det skall gå så bra som möjligt
            att komma fram till en samlad lösning.
          </note>
          <note>
            Sedan måste vi komma ihåg att allting skall finansieras. Också
            postens verksamhet är beroende av att det hela går ihop. Någon
            måste ju vara beredd att betala eventuell underskottsverksamhet
            inom posten. Vi upplever att det nu finns ett intresse för att
            konkurrera med posten inom de intressanta tätortsområdena här
            i Stockholm.
          </note>
          <note>
            Därmed undermineras postens ekonomi ytterligare. Men härigenom
            hamnar posten i en ännu besvärligare finansiell situation när
            det gäller att upprätthålla den här typen av service, som förvisso
            inte är lönsam. Vi måste alltså hävda solidariteten i fråga om
            hela postverksamheten.
          </note>
          <note type="speaker">
            Anf. 6 INES UUSMANN (s):
          </note>
          <note>
            Herr talman! Jag delar uppfattningen att det finns olika intressen
            som kolliderar här. Jag måste fråga vilka intressen det är som
            skall ha företräde. Om tidningsannonsörernas intressen skall få
            företräde, innebär det att postens kunder drabbas genom att de
            får den dagliga posten en dag senare. Vidare drabbas människor
            som bor ute på landet, som inte kan välja att hämta posten någon
            annanstans.
          </note>
          <note>
            Människorna där får i stället nöja sig med en sämre postservice,
            just därför att posten finner det mer intressant att tillgodose
            tidningsannonsörernas önskemål. Inte minst småföretagen kommer
            att drabbas oerhört hårt av den aktuella förändringen.
          </note>
          <note>
            Sedan säger statsrådet att allting måste finansieras.
          </note>
          <note>
            Ja, självfallet är det så. Men det är ju därför som det är oerhört
            viktigt att vi får behålla postmonopolet. Det gäller att bevara
            detta, så att postens vinstgivande affärer i storstadsområdena
            kan bidra till att en god postservice kan upprätthållas på landsbygden.
            Lantbrevbäringen kommer inte, som jag tidigare har sagt, att gå
            ihop.
          </note>
          <note>
            Den blir inte företagsekonomiskt lönsam. Detta vet vi alltså.
            Men det är ju därför som vi anser att det är mycket angeläget
            att ha bra avtal med bankerna, så att bankservicen kan fungera.
          </note>
          <note>
            Slutligen vill jag säga följande till Kjell Ericsson.
          </note>
          <note>
            Jag delar uppfattningen att det måste gå att samordna olika serviceintressenters
            verksamheter på landsbygden för att få samordningsvinster. Det
            gäller t.ex. lanthandeln och lantbrevbäringen. Ett sådant samarbete
            pågår också -- inte minst gäller det det samarbete som man har
            med postens anställda -- för att få en förbättring här. Det är
            den typen av utveckling som jag tycker att vi politiker skall
            stödja.
          </note>
          <note>
            Anf. 7 INGRID HASSELSTRÖM NYVALL
          </note>
          <note>
            (fp):
          </note>
          <note>
            Herr talman! Jag håller med kommunikationsministern om att det
            här inte enbart behöver innebära en försämring. Mycket av det
            som Kjell Ericsson framhöll -- jag tänker då på det som han sade
            om att den här servicen kunde koncentreras exempelvis till en
            lanthandel -- är mycket positivt. Utredningen har också arbetat
            för en sådan utveckling. Men här gäller det människor som bor
            långt från en lanthandel och som många gånger inte har möjlighet
            att själva ta sig dit. Det gäller t.ex. äldre som inte har egen
            bil.
          </note>
          <note>
            Kommunikationsministern säger att försök skall göras nära tätorterna.
            Men jag tycker att försök skall göras också så långt från tätorterna
            som möjligt. Naturligtvis kan flera försök göras. Det är ju de
            människor som bor så långt bort från tätorter att tidningsutgivaren
            inte är beredd att betala posten vad det kostar att få ut tidningen
            som kan ha den största nyttan av en förändring enligt det här
            förslaget. Om det alltså är någon som har nytta av en sådan här
            förändring är det just dessa människor.
          </note>
          <note>
            Ines Uusmann säger att det är att tillgodose annonsörernas önskemål
            att, som jag gjorde, säga att människor vill ha sin tidning tidigt
            på dagen för att t.ex. kunna utnyttja erbjudanden. Nej, så är
            det inte. Det är människornas önskemål som jag talar om, inte
            annonsörernas. På många resor som vi i utredningen har gjort ute
            i vad som kan betecknas som verklig glesbygd har vi lagt märke
            till det.
          </note>
          <note>
            Även i min egen hemkommun finns det många exempel på att människor
            som har fått tidningen vid 15-tiden på eftermiddagen inte är nöjda.
          </note>
          <note>
            Människor vill ha sin tidning tidigare på dagen.
          </note>
          <note>
            Jag vet också att många människor inte dagligen får brev. Men
            de har sin dagliga tidning. Det är den som posten tidigare har
            tagit med sig till människorna, och det är den som har kommit
            för sent. Det är således mycket viktigt att det finns ett samarbete
            här, så att posten kan erbjuda tidningsdistribution. Posten har
            ju inte något socialt ansvar när det gäller att distribuera tidningar.
            Men posten skall kunna erbjuda tidningsföretagen så bra avtal
            att tidningarna kan komma ut tidigt på morgonen.
          </note>
          <note>
            Det blir väl ändå så, kommunikationsministern, att man har en
            försöksverksamhet också ute på vad som är verklig glesbygd.
          </note>
          <note type="speaker">
            Anf. 8 KJELL ERICSSON (c):
          </note>
          <note>
            Herr talman! Vi skall pröva allt vad gott är, säger kommunikationsministern.
            Ja, det tycker jag också. Men jag är rädd för att man kanske plockar
            bort det goda och i stället behåller det som är dåligt i sammanhanget.
            Det har funnits många exempel på detta under senare år.
          </note>
          <note>
            Människor i glesbygden är mycket bekymrade över det här försöket.
            Det gäller då inte minst pensionärer och småföretagare. Det är
            ju dessa kategorier som har haft nytta av kassaservicen under
            dagtid. Det är klart att det är bra om också andra som jobbar
            på dagtid kan få denna service.
          </note>
          <note>
            Men de som jobbar dagtid befinner sig i regel i något större
            samhälle, i någon tätort, och har därmed tillgång till sådan här
            service. Men pensionärer ute på landsbygden saknar den möjligheten.
          </note>
          <note>
            Vidare är det en trygghet för pensionärerna att postbilen kommer.
            Som polisman har jag många gånger varit med om att lantbrevbärare
            har kontaktat polisen och sagt att något kanske är galet.
          </note>
          <note>
            Lantbrevbäraren har talat om att det inte lyser, att dörren är
            låst, att posten ligger kvar osv. på ett visst ställe. Tack vare
            sådana upplysningar har polisen kunnat ta kontakt med vederbörande
            och hjälpa till. Det finns alltså många aspekter att beakta i
            samband med beslut i sådana här ärenden. Jag tror således att
            det är viktigt att ha kvar den sociala kontakt som det här innebär,
            och då inte minst i våra glesbygder.
          </note>
          <note>
            Post- och teleutredningen har också sagt att servicen på landsbygden
            inte skall försämras. Det är viktigt att slå fast detta i det
            här sammanhanget.
          </note>
          <note>
            Detta med att åka ut nattetid betraktar jag enbart som en försämring.
            Då finns inte längre möjligheter till den kontakt som jag tidigare
            har talat om. Vi vill ha en heltäckande service av posten över
            hela vårt land. Det skall vara en samverkan med lanthandlare,
            taxiföretag osv. Jag menar inte att pensionärerna för den skull
            skall ta sig till lanthandeln för att hämta sin post. I stället
            menar jag att det kunde finnas en samverkan mellan lanthandeln
            och det enskilda taxiföretaget, som har ett dåligt underlag på
            landsbygden. Då kan det vara bra att leja taxichauffören för att
            köra ut posten.
          </note>
          <note>
            Liksom Ingrid Hasselström Nyvall är också jag för privat företagsamhet.
            Jag tycker att entreprenörskap skall gynnas i det här fallet.
            Det har gjorts försök i detta sammanhang som visar på goda resultat.
            Jag tycker därför att vi kunde gå vidare på den vägen. Posten
            får betala den här verksamheten. Jag säger inte nej till förändringar,
            men jag säger nej till en försämring. Det är viktigt att understryka
            detta.
          </note>
          <note>
            Jag är litet rädd för att den här förändringen kommer att innebära
            ytterligare försämringar.
          </note>
          <note>
            Själv har jag, som sagt, varit polis. Det har jag varit i många
            år. Som polis har jag varit med om indragningar av poliskontor.
            Man har lagt ned polisstationer och sagt att en viss service ändå
            skall vara kvar. Det har då varit fråga om öppethållande två gånger
            i veckan. Men öppettiderna har inte passat människorna, som alltså
            inte har utnyttjat den möjligheten. Efter en tid har man bestämt
            sig för att lägga ned denna service med hänvisning till att det
            är så få människor som utnyttjar den. Man har då ansett det vara
            mycket enklare och billigare att ta bort servicen. Jag är rädd
            för att det blir på precis samma sätt när det gäller posten.
          </note>
          <note>
            Ännu en gång vill jag fråga kommunikationsministern: Är det inte
            bättre att försöka pröva andra vägar -- med entreprenörer eller
            samverkan mellan olika parter på landsbygden -- för att möjliggöra
            att den här servicen kan finnas i fortsättningen också?
          </note>
          <note>
            Anf. 9 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Ines Uusmann frågar vilka intressen som skall ha
            företräde. I och för sig är det en viktig fråga. Men jag tycker
            att det är en fråga för kunderna, och den frågan kan avgöras efter
            det att olika alternativ har prövats och kunderna --
          </note>
          <note>
            postmottagarna, hushållen, i glesbygden -- har haft möjlighet
            att göra en bedömning.
          </note>
          <note>
            I flertalet fall där postservicen har ändrats -- ett postkontor
            ute i glesbygden har ersatts av en lantbrevbärarlinje -- har man
            gjort bedömningen att det är fråga om en försämring. I allmänhet
            har det varit mycket starka protester mot en sådan förändring.
            Jag har själv varit med om det många gånger. Men efter en tid
            med lantbrevbäring har man konstaterat att denna service faktiskt
            är väldigt bra och att den innebär en förbättring.
          </note>
          <note>
            Något av den öppna inställning som krävs i det fallet tycker
            jag också behövs i det här sammanhanget. Jag gör ingen värdering
            av försöket nu. Men jag menar att det inte är fråga om att nu
            söka former för att försämra. I stället är det fråga om att åstadkomma
            en förändring och om att samordna olika intressen, så att den
            här servicen blir så bra som möjligt ute i glesbygden.
          </note>
          <note>
            När det gäller tidningarna tror jag inte att det är prenumeranternas
            intresse av att snabb kunna ta del av annonserna som är det viktiga.
            Nyheter är faktiskt en färskvara. Vi upplever väl alla gårdagens
            tidning som inte särskilt intressant. Den vill vi läsa på morgonen,
            så tidigt som möjligt.
          </note>
          <note>
            Rusningen till kiosken för att få tag i aftontidningen så snart
            den har kommit ut vittnar ju om hur stort intresset är bland kunderna.
          </note>
          <note>
            Posten har höga ambitioner när det gäller att upprätthålla en
            social service. Jag kan försäkra alla debattörer här att vi har
            täta och nära kontakter med postens ledning för att diskutera
            postens verksamhet. I dessa sammanhang är den regionala och sociala
            servicen alltid en av huvudfrågorna.
          </note>
          <note>
            Vi skall behålla vad gott är, men vi måste pröva vad som är bäst,
            Kjell Ericsson. Var inte så väldigt ängslig! Avvisa inte utan
            att det har skett en prövning! Det är ett råd som jag vill ge.
          </note>
          <note>
            Det pågår ju försök med samverkan mellan banker och andra. Det
            finns en kontinuerlig strävan efter att utnyttja alla möjligheter
            till sambruk. I och för sig är det inte något alternativ till
            det försök som vi nu diskuterar, som är ett försök bland många.
          </note>
          <note type="speaker">
            Anf. 10 INES UUSMANN (s):
          </note>
          <note>
            Herr talman! Till Ingrid Hasselström Nyvall vill jag säga att
            det är viktigt att inte svartmåla verkligheten i en diskussion
            av den här typen. Om kunder inte får sin post förrän efter kl.
            15 beror det nog på att det har varit vinterväglag eller någonting
            sådant.
          </note>
          <note>
            Lantbrevbärarnas arbetstider sträcker sig mellan kl. 6 och kl.
            14. Posten delas ut före lunchtid.
          </note>
          <note>
            Lantbrevbärarna själva är minst lika intresserade av att se till
            att det hela fungerar som vi i egenskap av kunder är av att få
            posten på förmiddagen.
          </note>
          <note>
            Jag delar statsrådets uppfattning att kunderna, dvs.
          </note>
          <note>
            allmänheten, har blivit oerhört nöjda när man har infört lantbrevbäring,
            även om de har protesterat över att postkontor har lagts ned.
            Vad beror detta på? Jo, på att lantbrevbäraren fungerar som en
            social kontaktlänk med yttervärlden.
          </note>
          <note>
            Lantbrevbäraren är den som man kan tala med och ställa frågor
            till, inte bara om posten utan också om en hel del annat som rör
            Myndighetssverige.
          </note>
          <note>
            Lantbrevbärarna utgör en av de goda delarna av den offentliga
            sektorn och tryggheten. En sådan trygghet kan inte upprätthållas
            om posten delas ut mellan kl. 3 och kl. 6 på morgonen. Det är
            en viktig invändning i det här sammanhanget.
          </note>
          <note>
            Jag tolkar statsrådet så att den regionala och sociala servicen
            som lantbrevbärarna står för är viktig även i fortsättningen.
            Huvudinriktningen bör vara att servicen skall bevaras. Också jag
            kommer att fortsätta att arbeta för detta.
          </note>
          <note>
            Anf. 11 INGRID HASSELSTRÖM NYVALL
          </note>
          <note>
            (fp):
          </note>
          <note>
            Herr talman! Jag fick tyvärr inte något svar från kommunikationsministern
            på min fråga om han var beredd att se till att dessa försök når
            ut också i den verkliga glesbygden.
          </note>
          <note>
            Ines Uusmann sade att jag svartmålar och att det måste bero på
            vinterväglag om posten inte kommer före kl. 15. Nej, så är det
            inte alls. Det har varit mycket vanligt förekommande, åtminstone
            till för ett par år sedan -- jag har inte tagit reda på hur det
            förhåller sig i dagsläget -- t.ex. i min hembygd.
          </note>
          <note>
            Orsaken härtill är att man vill ge lantbrevbärarna en heltidsanställning.
            Lantbrevbärarna skall ta en heltidstur i stället för två deltidsturer.
            Därför får de som bor i slutet av rundan posten så här sent. Detta
            är inte alls ovanligt ute på landsbygden.
          </note>
          <note>
            Jag vill deklarera att jag står helt bakom post- och teleutredningens
            betänkande, att vi inte skall försämra servicen på landsbygden.
            Det som jag har sagt visar snarare ett stort intresse av att förbättra
            i första hand den postala servicen. De sociala ambitionerna är
            oerhört viktiga, men de kan upprätthållas även på andra sätt,
            om de inte kan rymmas inom den postala delen. Man kan t.ex. ha
            dagliga telefonkedjor mellan de gamla -- nästan alla har i dag
            telefon.
          </note>
          <note>
            Som jag betonade är det oerhört viktigt att serviceturerna blir
            omfattande och att de gamla känner att de får tid på sig med lantbrevbäraren
            minst två gånger i veckan. Det är väldigt viktigt att dessa turer
            företas under pensionsutbetalningsdagarna, så att de gamla kan
            vara förvissade om att de får sina pengar när de skall ha dem.
            Det är många sådana små detaljer som är betydelsefulla. Det viktigaste
            är ändå att det görs försök och att de utvärderas så att man inte
            beslutar att sätta i gång innan försöksverksamheten ens knappt
            är påbörjad, som regeringen tyvärr har gjort i många andra fall.
          </note>
          <note type="speaker">
            Anf: 12 KJELL ERICSSON (c):
          </note>
          <note>
            Herr talman! Kommunikationsministern sade att jag gav uttryck
            för en ängslan. Jag framförde glesbygdsbornas ängslan inför denna
            förändring. Vi har många gånger tidigare när det gäller statlig
            verksamhet tyvärr sett vad sådana här förändringar kan leda fram
            till. Man har börjat med en successiv neddragning och till sist
            är hela servicen borta. Det vill vi förhindra. Jag hoppas också
            att kommunikationsministern vill medverka till att det inte blir
            någon försämring.
          </note>
          <note>
            Som jag tidigare sade är jag inte emot förändring, däremot försämring.
          </note>
          <note>
            Visst vill man ha sin tidning så tidigt som möjligt.
          </note>
          <note>
            Men det är också viktigt att man får övrig post i tid och inte
            en dag efteråt. Detta är inte minst viktigt för de småföretag
            som bedriver sin verksamhet ute i glesbygden. För dem är det en
            oerhörd nackdel att inte kunna ha samma kontakt med lantbrevbäraren
            som de tidigare har haft.
          </note>
          <note>
            Det är likadant för de pensionärer som har haft möjlighet varje
            dag ta kontakt med lantbrevbäraren. Man skall inte underskatta
            den sociala biten, för den utgör en viktig del. Jag hoppas att
            den skall finnas kvar även i fortsättningen.
          </note>
          <note>
            Till sist: Låt oss hjälpas åt för att förbättra servicen på landsbygden
            och inte försämra den!
          </note>
          <note>
            Anf: 13 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Bara en kort kommentar till Ingrid
          </note>
          <note>
            Hasselström Nyvall angående hennes fråga: Det är naturligtvis
            angeläget att detta försök bedrivs så att man får varierande erfarenheter
            från olika miljöer.
          </note>
          <note>
            Jag vill bara påpeka att i den mest öde glesbygden med de största
            avstånden bedriver inte tidningsföretagen någon egen tidningsutbärning
            som alternativ till postens utbärning. Någon sådan konkurrens
            mellan postens brevutbärning och tidningsutbärningen finns inte.
            Framför allt i de områden där det förekommer sådan konkurrens
            kan posten komplettera sin brevutbärningsverksamhet och därigenom
            få ett ekonomiskt tillskott. I sådana områden kan det vara intressant
            att få till stånd en samordning med tidningsutbärningen.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1990/91:170 om postservicen
          </note>
          <note>
            Anf. 14 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Kristina Svensson har ställt en fråga till mig om
            jag avser att vidta några åtgärder så att postverket när det gäller
            postkontor i tätorter uppfyller sitt sociala ansvar gentemot medborgarna
            och utvecklingsansvar gentemot orten.
          </note>
          <note>
            Post- och teleutredningen framhåller (Affärsverk med regionalt
            och socialt ansvar, SOU 1990:27) att formerna för postservicen
            varierar över landet och över tiden. Vidare säger utredarna att
            ändringar i kundunderlag och postmängd gör att formerna för postservicen
            fortlöpande måste anpassas. På samma sätt som servicenätet måste
            byggas ut för att klara ökade postvolymer och service i nya bostadsområden
            måste formerna för postservicen ses över både i tätorter och på
            landsbygden när kundunderlaget minskar. Det är enligt utredarna
            nödvändigt för att postverket skall kunna konkurrera framgångsrikt
            på sina marknader och därigenom fortsatt ha möjlighet att ta regionalpolitiska
            och sociala hänsyn.
          </note>
          <note>
            Postverkets kontorsnät består i dagsläget av ca
          </note>
          <note>
            2 000 kontor. Antalet kontor har de senaste åren varit i stort
            sett oförändrat. Samtidigt har antalet ärenden och transaktioner
            på postkontoren minskat markant.
          </note>
          <note>
            Under den senaste sjuårsperioden har således antalet inbetalningskort
            minskat med drygt 30 %.
          </note>
          <note>
            Även antalet banktransaktioner har minskat.
          </note>
          <note>
            Följden av detta är att kontorsnätet står inför en strukturkris,
            vilket även påpekats i propositionen
          </note>
          <note>
            Näringsliv för tillväxt (1990/91:87). Strukturkrisen i kontorsnätet,
            där minskade intäkter inte kan kompenseras med motsvarande kostnadsminskningar,
            är ett hot mot statsmakternas önskemål om en vardaglig och rikstäckande
            kontors- och kassaservice.
          </note>
          <note>
            Om postverket skall kunna leva upp till uppsatta lönsamhetsmål
            i framtiden måste en översyn göras av det mycket kostnadsintensiva
            postkontorsnätet.
          </note>
          <note>
            Samtidigt skall postverket enligt riksdagen svara för en rikstäckande
            postservice.
          </note>
          <note>
            För att klara båda dessa verksamhetsmål har postverket sedan
            en tid drivit ett projekt som skall lämna ett förslag till 90-talets
            servicenät. I projektet ingår representanter för bl.a. riksdag
            och postverket.
          </note>
          <note>
            I den rapport som det pågående projektet skall lämna hösten 1991
            kommer förslag till övergripande riktlinjer att lämnas. Dessa
            riktlinjer kommer sannolikt att innebära att postservice runt
            om i landet kan komma att bedrivas i förändrade former, vilket
            dock inte behöver innebära i försämrade former. Förändringar kan
            komma att ske i både glesbygd och tätort.
          </note>
          <note>
            Det är i sammanhanget viktigt att även uppmärksamma postverkets
            samarbetsavtal med
          </note>
          <note>
            Nordbanken och Sparbankerna, som kan ge möjligheter att behålla
            postkontor på orter där tillräckligt underlag framöver kan komma
            att saknas.
          </note>
          <note type="speaker">
            Anf: 15 KRISTINA SVENSSON (s):
          </note>
          <note>
            Herr talman! Jag tackar statsrådet för svaret på min fråga. Bakgrunden
            till frågan är ett konkret exempel.
          </note>
          <note>
            En tätort i Värmland med 11 600 hushåll betjänas i dag av tre
            postkontor, som ger mycket god och personlig service åt sina kunder.
            Om några veckor kommer två av dessa kontor att läggas ner. Det
            är ett beslut som har fattats på postens regionalkontor i länet.
          </note>
          <note>
            Det är här ett beslut som för kommuninvånarna är fullkomligt
            obegripligt. Det är nämligen inte på grund av brist på ekonomisk
            lönsamhet som kontoren slås igen. Posten har själv gjort en utredning
            som pekar på att de båda kontoren är bärkraftiga.
          </note>
          <note>
            Det är inte min avsikt att här i kammaren diskutera just de här
            två postkontorens vara eller inte vara.
          </note>
          <note>
            Men de är för mig ett konkret exempel som förtjänar att lyfta
            diskussionen till ett principiellt plan.
          </note>
          <note>
            Jag utgår ifrån att posten har ett socialt ansvar, inte bara
            i glesbygd utan även i tätorter. I det sociala ansvaret ligger
            naturligtvis frågan om tillgänglighet -- att i princip alla skall
            kunna ta sig till sitt postkontor och använda dess tjänster.
          </note>
          <note>
            Hur ser statsrådet på frågan om tillgänglighet? Det handlar mycket
            om avståndet från bostaden till postkontoret. Jag ställer frågan
            eftersom inte alla är lika rörliga. Pensionärer och handikappade
            kan ha mycket svårt att utnyttja postservice om den centraliseras
            till ett enda kontor i en tätort.
          </note>
          <note>
            Vi har i dag ambitionen att gamla skall kunna bo kvar i sina
            hem så länge som möjligt. För att göra den ambitionen till en
            praktisk möjlighet, måste vi ju också beakta de gamlas behov av
            övrig samhällsservice. Det är ju inte meningen att vi skall isolera
            våra gamla i deras bostäder. De måste naturligtvis ha tillgång
            till sitt postkontor och kunna ta sig dit. Eller är tanken den
            att de skall använda färdtjänsten för att uträtta ett postärende?
            Eller är det hemtjänsten som skall använda sin dyrbara tid till
            att gå till posten?
          </note>
          <note>
            Vilket alternativ man än väljer fördyrar man kostnaderna för
            antingen den kommunala hemtjänsten eller den kommunala färdtjänsten.
          </note>
          <note>
            Hur ser statsrådet på frågan utifrån det perspektivet?
          </note>
          <note>
            Det här konkreta exemplet rymmer också en annan dimension. När
            det blev känt att posten tänkte stänga de två postkontoren reagerade
            kunderna mycket kraftigt. Man kände till att det inte var lönsamhetskrav
            som var orsaken till att kontoren skulle stängas -- de var ju
            lönsamma, det visade postens egna utredningar. Kunderna hade alltid
            fått god service på de båda kontoren och kunde inte förstå varför
            man i fortsättningen skulle behöva ta sig in till centrum för
            att uträtta sitt postärende. Det var inte bara pensionärer och
            näringslivet som reagerade, utan hela kommunen.
          </note>
          <note>
            Man skrev protestlistor och insändare, och man demonstrerade.
            Man gick t.o.m. i fackeltåg för sina postkontor. Närradion och
            lokalradion tog upp frågan. Man uppvaktade sina politiker. Man
            skrev brev till generaldirektören. Kommunstyrelsen protesterade.
            Man använde sig faktiskt av alla sina demokratiska möjligheter.
            Men det var utan framgång, och man kände en hopplös maktlöshet.
          </note>
          <note>
            Man hade ingen möjlighet att påverka.
          </note>
          <note>
            Det här konkreta exemplet blev också till en fråga om demokrati
            och inflytande, eller snarare brist på inflytande. För det fick
            alla klart för sig: Vi har ingen som helst möjlighet att påverka
            beslut inom postverket -- i varje fall inte på den nivå som det
            här handlar om.
          </note>
          <note>
            Jag måste fråga statsrådet: Skall det vara så? Skall man verkligen
            inte alls lyssna på konsumenterna, på brukarna och på kunderna?
            Jag vill påminna om att jag ställer frågan utifrån en principiell
            utgångspunkt.
          </note>
          <note>
            Anf. 16 INGRID HASSELSTRÖM NYVALL
          </note>
          <note>
            (fp):
          </note>
          <note>
            Herr talman! Jag ber att få återknyta till post- och teleutredningen
            då den är aktuell i flera propositioner. Jag har kanske inte så
            många synpunkter på denna fråga som på den tidigare.
          </note>
          <note>
            Men jag tackar för att Kristina Svensson har ställt denna interpellation
            så att spörsmålen kan tas upp till diskussion.
          </note>
          <note>
            Precis i slutskedet av post- och teleutredningen --
          </note>
          <note>
            där vi hade arbetat mycket med förhållandena på landsbygden och
            den rena glesbygden -- då vi hade arbetat fram en beredskap för
            hur dessa frågor skulle hanteras, kom posten med de stora nedläggningarna
            i i städerna, framför allt
          </note>
          <note>
            Stockholm, Göteborg och Malmö. Vi i utredningen blev nedringda,
            eftersom många trodde att detta var föreslaget av utredningen.
            Frågor ställdes som:
          </note>
          <note>
            Hur kan man lägga ned posten på Stora Essingen eller på olika
            ställen i Göteborg? Där finns ju många pensionärer.
          </note>
          <note>
            Detta var inte problem som vi i utredningen hade tänkt igenom.
            Allt detta kom mycket oväntat.
          </note>
          <note>
            Vi blev då tvungna att själva ta ställning i frågan.
          </note>
          <note>
            Mitt ställningstagande efter att jag hade fått dessa telefonsamtal
            var, att om valet stod mellan försämrad service i glesbygden mot
            att man i städerna fick litet längre avstånd till postkontoren,
            skulle jag välja glesbygden. Jag tycker att det är viktigt att
            hela Sverige skall leva och att man har de kontakter som vi talade
            om tidigare.
          </note>
          <note>
            Samtidigt skulle jag vilja att posten lugnade sig litet med att
            göra alltför stora förändringar tills den stora omstruktureringen
            av verksamheten är färdig.
          </note>
          <note>
            Som statsrådet har beskrivit vet vi att kassatransaktionerna
            minskar. Vi vet att en hel del av tidningsdistributionen har tagits
            från posten, och intäkterna minskar.
          </note>
          <note>
            Nu håller nya områden på att byggas upp som skall ge nya intäkter.
            Man borde kunna vänta litet tills man ser vad detta ger. Framför
            allt ser jag positivt på försäljningen av SJ-biljetter. Det är
            mycket svårt att köpa SJ-biljetter på en del håll i landet. Det
            kan ha medverkat till att det är färre resande på SJ. Jag tror
            att det system SJ håller på att utarbeta med
          </note>
          <note>
            020-telefonnummer till centrala telefoner och detta att kunden
            sedan kan gå till sitt postkontor och hämta biljetten är mycket
            värdefullt för många kontor även i städerna.
          </note>
          <note>
            Många kommuner i det här landet har bara ett postkontor. Då gäller
            det att göra dessa kontor så effektiva som möjligt. Tyvärr finns
            det postkontor där det blir förfärliga köer. Då skulle man kunna
            öppna företagskassor, snabbkassor och förenkla tursystemen för
            att inte varje postbesök skall behöva innebära en halvtimmas väntetid.
            Det är inte bra. När det är fråga om att dra in ett postkontor
            på en ort, skall man se över organisationen på det postkontor
            som skall få ta emot fler kunder.
          </note>
          <note>
            Anf. 17 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Jag tycker att det är bra med det starka engagemang
            och intresse som visat sig för postens verksamhet. Det visar att
            även världens bästa postverk bedöms ha vissa brister. I varje
            fall är man orolig för att det skall bli brister i dess serviceverksamhet.
            Det är viktigt med den typen av bevakning, engagemang och uppslutning
            bakom den delen av den offentliga verksamheten. Det är en offentlig
            verksamhet som i vissa andra sammanhang slarvigt kritiseras för
            ineffektivitet och brist på medkänsla, osv.
          </note>
          <note>
            I den här diskussionen visar det sig att posten är en uppskattad
            del av den offentliga verksamheten med det sociala ansvar som
            posten har. Nu är man även i denna diskussion orolig för att den
            delen skall i någon utsträckning urholkas. Jag delar också den
            oron. Jag tycker att det är viktigt att så långt det är möjligt
            slå vakt om det fina som finns i det postverket som redan är uppbyggt.
          </note>
          <note>
            Samtidigt får vi konstatera att de ekonomiska lagarna råder över
            denna verksamhet. Det gäller att bedriva den på ett så effektivt
            sätt som det över huvud taget är möjligt. Vi kan konstatera att
            när det gäller kontorsnätet så befinner sig posten nu i något
            som kallas en strukturkris eftersom underlaget sviktar. Det gäller
            att göra det bästa möjliga av det i den situationen. Det är i
            det sammanhanget som den intensiva diskussionen om samverkan med
            banker har kommit in i bilden. Jag tycker att posten på ett ambitiöst
            sätt har försökt att knyta till sig nya funktioner och nya samarbetspartner.
            Det är för att slå vakt om det vidsträckta kontorsnät som finns.
          </note>
          <note>
            Icke förty tvingas vi ändå acceptera att en viss förändring sker
            av kontorsnätet. När Ingrid
          </note>
          <note>
            Hasselström Nyvall vädjar om att posten skall lugna sig litet,
            kan jag säga att posten har lugnat sig mycket och håller tillbaka
            processen.
          </note>
          <note>
            Planeringsarbetet fortgår, men det har skett små förändringar
            i kontorsnätet. Det är just av skälet att man varit angelägen
            om att så länge som möjligt upprätthålla nätet och hitta samarbetspartner
            för nya uppgifter som t.ex. försäljning av tågbiljetter.
          </note>
          <note>
            När det gäller förändringar i den utsträckning som förändringar
            måste komma till stånd, bör man i det sammanhanget lägga jämlikhetsaspekter
            på det hela. Uppbyggnaden av kontorsnätet är ganska ojämlik i
            den meningen att det i vissa områden är nära till postkontoren,
            och det är tätt mellan dem.
          </note>
          <note>
            I andra områden har det av historiska skäl blivit ganska långt
            till postkontoren.
          </note>
          <note>
            Det här perspektivet tror jag att man bör ha när man nu ser över
            postkontorens struktur. Man bör acceptera att detta leder till
            vissa förändringar i områden där det tidigare har legat flera
            postkontor nära varandra.
          </note>
          <note type="speaker">
            Anf. 18 KRISTINA SVENSSON (s):
          </note>
          <note>
            Herr talman! Det är alldeles självklart att man skall utgå ifrån
            jämlikhet och rättvisa, men det ter sig fortfarande ganska absurt
            och obegripligt att kontor som är lönsamma måste läggas ned. Det
            har man svårt att förstå.
          </note>
          <note>
            Jag talade förut om hur man uppskattade den service som fanns
            på de små postkontoren, och det gjorde jag med stor glädje. Men
            jag tycker inte att jag har fått något riktigt svar från statsrådet
            på de båda frågor som jag ställde. Den ena frågan gällde kopplingen
            till de kostnader som uppkommer på andra håll i samhället genom
            att utgifter för hemtjänst ökar och genom att man kanske måste
            använda färdtjänst i större utsträckning för att ta sig till sitt
            postkontor. Den andra frågan var: Kan vi inte alls påverka sådant
            här? Det är detta som människor frågar mig. Jag kan inte svara
            dem om jag inte får något svar av statsrådet.
          </note>
          <note>
            Anf. 19 INGRID HASSELSTRÖM NYVALL
          </note>
          <note>
            (fp):
          </note>
          <note>
            Herr talman! Jag kan informera om att en i postoch teleutredningen
            angelägen fråga var att televerket skall informera länsstyrelserna
            och kommunerna om sina planer, t.o.m. ända ned till sådant som
            att lägga ned telefonkiosker. Men motsvarande krav skrev vi faktiskt
            inte in när det gällde posten, och det var kanske en miss. Man
            bedömde nog att posten arbetade så nära kommunerna och så tätt
            intill brukarna, som
          </note>
          <note>
            Kristina Svensson kallade dem, att man där kunde påverka mer.
            Jag medger efter att ha hört Kristina
          </note>
          <note>
            Svensson att vi kanske skulle ha haft med en motsvarande passus
            beträffande posten. Kanske hade det då gått att påverka något
            mer.
          </note>
          <note>
            Anf. 20 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Kristina Svensson kommer tillbaka till frågan om
            det rimliga eller orimliga i att lägga ned lönsamma postkontor.
            Jag kan inte bedöma det fall som hon refererar. Jag konstaterar
            bara att man när det gäller postkontorsnätet totalt sett inom
            postverket känner sig vara i en kris, i den meningen att man har
            många olönsamma kontor. Totalt sett går det här dåligt ihop. Om
            man skall klara lönsamheten måste man strukturera om.
          </note>
          <note>
            För att få en totalt sett så effektiv verksamhet som möjligt
            måste man dels samverka med andra och stärka underlaget för så
            många postkontor som möjligt, dels göra vissa begränsningar i
            antalet postkontor. Detta måste göras utifrån en helhetssyn, där
            man tar hänsyn till spridningen av postkontoren och närheten till
            dem. Detta måste också, som jag sade tidigare, i någon mån göras
            i ett jämlikhetsperspektiv.
          </note>
          <note>
            På de två konkreta frågorna vill jag svara följande.
          </note>
          <note>
            Beträffande kostnaderna för hemtjänst/färdtjänst är det klart
            att för den som är bunden till hemmet på det sättet att han eller
            hon är i behov av färdtjänst och hemtjänst för basala servicefunktioner
            måste den servicen träda in, men det kan ju inte belasta postens
            ekonomi. Därvidlag har vi ju en ansvarsfördelning.
          </note>
          <note>
            Den andra frågan var: Kan man inte påverka sådant här? Jo visst
            kan man det, jag tror mig trots allt kunna säga att posten i allmänhet
            har varit öppen för kontakter med sina kunder och lyssnar och
            diskuterar. Jag kan inte uttala mig om varje enskilt fall, men
            många gånger har man, som jag sade tidigare, hållit an, lugnat
            sig och avstått från att göra förändringar, med hänsyn till de
            opinioner som har väckts. Men det kan ju inte vara så att man
            i varje fall där man möter en opinion avstår från att göra förändringar.
            Då skulle man aldrig få göra någon förändring.
          </note>
          <note type="speaker">
            Anf. 21 KRISTINA SVENSSON (s):
          </note>
          <note>
            Herr talman! Självfallet begär jag inte att statsrådet skall
            uttala sig om ett enskilt fall. Det sade jag också ganska tydligt
            i mitt första anförande. På samma sätt är det ju otänkbart att
            kostnader för färdtjänst och hemtjänst skall ligga på posten.
            Men man kan ju undvika det om man har en service med korta avstånd
            i tätorterna, så att äldre kan ta sig till sitt postkontor, som
            man har vant sig vid att göra.
          </note>
          <note>
            I tillväxtpropositionen aviseras något som jag med intresse ser
            fram emot. Det framhålls där: ''En fördjupad analys av kostnaderna
            för postverkets regionalpolitiska och sociala åtaganden bör genomföras.''
            Jag hoppas att det kommer att ge svar på en del av de här frågorna.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1990/91:173 om urskogar
          </note>
          <note>
            Anf. 22 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Roy Ottosson har frågat mig vad regeringen gör för
            att se till att domänverket tar sitt naturvårdsansvar och inte
            skövlar ytterligare uroch naturskogar med hotade arter i Norrbotten,
            om regeringen är beredd att ålägga länsstyrelserna att stoppa
            förstöringen av kända lokaler för utrotningshotade växter och
            djur samt om Bernkonventionen till skydd för hotade växter och
            djur och deras livsmiljöer gäller i Sverige.
          </note>
          <note>
            Låt mig först få påminna om att regeringen i propositionen om
            En god livsmiljö har föreslagit att naturvårdslagen skall förstärkas
            med ett nytt skyddsinstitut, biotopskyddet. Detta skydd är avsett
            att omfatta biotoper som utgör livsmiljöer för hotade djur och
            växtarter och kommer att innebära ett väsentligt förstärkt skydd
            för dessa arter. Skyddsinstitutet är ett komplement till naturreservatsbildning.
          </note>
          <note>
            Vidare föreslår regeringen betydande skärpningar av reglerna
            för markavvattning med innebörden att regeringen kan besluta om
            förbud mot nydikning i vissa områden i landet. Detta kommer att
            innebära ett förstärkt skydd för en av de viktigaste biotoperna
            i skogslandskapet.
          </note>
          <note>
            Regeringen föreslår också att de areella näringarna ges ett utökat
            ansvar för miljöarbetet, bl.a. arbetet med att bevara den biologiska
            mångfalden.
          </note>
          <note>
            Skyddet av hotade arter är en stor och betydelsefull arbetsuppgift,
            som måste byggas upp på en gedigen kunskap om var de hotade arternas
            livsmiljöer finns. Sammantaget innebär alltså förslagen i regeringens
            proposition betydande förstärkningar för naturvården.
          </note>
          <note>
            Riksdagen har också nyligen fattat beslut om nya regler för skogsbruket
            i de fjällnära skogarna.
          </note>
          <note>
            Dessa nya regler har enligt min mening inte uppmärksammats tillräckligt
            i debatten.
          </note>
          <note>
            En av utgångspunkterna för skogsbruket i det fjällnära området
            är att det skall bedrivas med mycket stor återhållsamhet. Genom
            de nya reglerna sätts flera gränser upp för skogsbrukets bedrivande
            till skydd för naturvårdens och kulturmiljövårdens intressen.
          </note>
          <note>
            Avgränsningen av det fjällnära området är från naturvårdsynpunkt
            mycket betydelsefull. Men även förbudet mot avverkning på impedimentmark
            inom området är av stor betydelse i detta sammanhang. Därtill
            kommer den ytterligare inventering av skogarna i området som skall
            göras för att uttryckligen undanta sådana områden från avverkning
            som inte kan föryngras.
          </note>
          <note>
            Hyggesstorleken begränsas ytterligare och restriktioner införs
            för markberedning. Genom dessa åtgärder kompletteras det skydd
            som finns genom nationalparker, naturreservat och domänreservat.
          </note>
          <note>
            En väsentlig nyhet är möjligheten för skogsvårdsstyrelsen att
            i det enskilda fallet avslå en ansökan om tillstånd till avverkning
            om den är oförenlig med intressen som är av väsentlig betydelse
            för naturvården eller kulturmiljövården.
          </note>
          <note>
            Genom krav på mer långsiktig planering även av hänsynstagandet
            till naturvårdsintressena förbättras underlaget för myndigheternas
            beslut.
          </note>
          <note>
            Särskilda naturvärdesinventeringar skall göras när kunskaperna
            är bristfälliga. Härigenom blir det möjligt att värna om miljöintressena
            på ett mer samordnat och systematiskt sätt än tidigare.
          </note>
          <note>
            När det gäller skyddet av våra urskogar och naturskogar vill
            jag framhålla att mycket stora insatser har gjorts under senare
            år. En betydande del av de värdefullaste urskogsområdena har skyddats
            genom naturreservat, i en del fall genom beslut av regeringen,
            t.ex. genom beslutet att inrätta Björnlandets nationalpark i Västerbotten.
          </note>
          <note>
            Jag vill också framhålla de insatser för naturvården som gjorts
            av domänverket i det fjällnära området genom avsättande av stora
            områden som domänreservat. Staten har härigenom tagit ett betydelsefullt
            naturvårdsansvar. Samma naturvårdsansvar måste gälla även för
            de privata skogsägarna liksom för alla samhällssektorer som bedriver
            verksamhet som påverkar de biologiska resurserna.
          </note>
          <note>
            Länsstyrelserna har möjlighet att stoppa avverkningar om ett
            område hyser värdefulla biotoper genom att tillgripa beslut om
            interimistiskt förordnande om naturreservat i avvaktan på att
            åtgärder med stöd av naturvårdslagen kan sättas in.
          </note>
          <note>
            Det nya biotopskyddet kommer också att ge förstärkt skydd för
            hotade arter. När det gäller skogslandskapet blir detta skyddsinstitut
            ett direkt ansvar för skogsbruket genom de uppgifter som tilldelas
            skogsvårdsstyrelserna.
          </note>
          <note>
            Det är självklart så att Bern-konventionen till skydd för Europas
            djur och växter och deras livsmiljöer tillämpas i Sverige. Det
            förstärkta artskyddet liksom även de skärpta reglerna för markavvattning
            och skogsbruket i de fjällnära skogarna är exempel på ytterligare
            steg för att stärka skyddet av växter och djur.
          </note>
          <note>
            Sammantaget kommer de regler som gäller och de förstärkningar
            som föreslås både i miljöpropositionen och i propositionen om
            skogsbruket i fjällnära skogar att innebära ett väsentligt förstärkt
            skydd för hotade växt- och djurarter.
          </note>
          <note>
            Anf. 23 ANNA HORN AF RANTZIEN
          </note>
          <note>
            (mp):
          </note>
          <note>
            Herr talman! Fru statsråd! Allt vad statsrådet här säger om det
            framtida skyddet låter mycket bra, men frågan gällde faktiskt
            vad man kan göra i dag för att undanröja det nära förestående
            utrotningshotet mot vissa arter. Det gäller i det här fallet 25
            arter, och det är inte så litet. Särskilt gäller det sådana utrotningshotade
            arter som direkt bör skyddas enligt Bern-konventionen.
          </note>
          <note>
            För en stund sedan var det en del ungdomar uppe på läktaren,
            och jag gladde mig åt det. Jag tänkte att jag skulle rikta mig
            också till dem, men nu har de försvunnit. Jag tror att det var
            ungdomar ungefär på mellanstadiet, och de förstår mycket av diskussionen
            om att det som är sällsynt måste skyddas och att det är ett värde
            i sig. När man sedan växer upp förstår man det naturligtvis fortfarande,
            men med hänsyn till de ekonomiska realiteterna, som vi kallar
            det, pressar man undan den känslan.
          </note>
          <note>
            Men är det verkligen realiteter? Varje gång som vi ändrar något
            när det gäller något så viktigt som utrotningshotade arter vet
            vi inte riktigt vilken kugge vi rör vid i det maskineri som angår
            oss alla.
          </note>
          <note>
            Den 22 april är Jordens dag. Det är en dag som firas mycket litet
            i Sverige, men däremot väldigt mycket i världen i övrigt. Jag
            hoppas att den dagen skall bli en viktigare dag för oss alla.
          </note>
          <note>
            När det gäller de utrotningshotade arterna har vi ju en enorm
            kunskap, och vi har satt in mycket stora resurser för att skaffa
            oss denna kunskap. Det har getts ut vackra böcker och broschyrer,
            och massor av människor har kartlagt dessa arter. Vi behöver egentligen
            inte mer kunskap. Med det ökade skydd som Birgitta Dahl utlovade
            ser det ut att bli litet bättre.
          </note>
          <note>
            Men man undrar: Varför skall det här behöva hända i dag? Det
            beror naturligtvis på den ensidiga ekonomiska syn som vi har haft.
            Därför gläder jag mig mycket -- och många andra med mig -- åt
            att den gröna BNP-beräkningen har vunnit gehör i viss mån, att
            man skall börja undersöka den. Det kommer kanske att förbättra
            situationen.
          </note>
          <note>
            En annan egendomlig sak är att det är mycket lätt att engagera
            sig när det gäller regnskogsskövlingen därför att dessa områden
            ligger så långt bort. Vi behöver inte ta ansvar för denna skövling,
            och det är så lätt att hjälpa till i det här fallet.
          </note>
          <note>
            I går hittade jag i Svenska Dagbladet, på en näringslivssida,
            en liten artikel som jag tyckte kunde ge bakgrund till den här
            frågan. Det hänvisas där bl.a. till Ragnar Gerholm, som ju verkligen
            hör till de människor som är viktiga för samhällsbesluten. Jag
            har träffat honom många gånger, och han brukar alltid komplimentera
            miljöpartiet för vår syn på de flesta problem. Det gäller egentligen
            allting, säger han, utom vår syn på kärnkraften. Men eftersom
            det nu inte är fråga om den, kan jag tala om vad han säger enligt
            ett citat i den här artikeln: ''Det är människans värderingar
            som avgör om miljön blir bättre eller sämre. Och därför är det
            meningslöst att ställa frågan om vad naturen tål. Naturen tål
            precis vad som helst. Den meningsfulla frågan är den om vilka
            förändringar av vår omvärld som människan tål.''
          </note>
          <note>
            Det är ju fullkomligt vansinnigt att säga en sådan sak -- då
            har man inte satt sig in det minsta i de ekologiska skeendena,
            eller vad som verkligen är värdefullt. Det är en fruktansvärt
            materialistisk syn som här kommer fram.
          </note>
          <note>
            I denna artikel talar man också på ett litet hånfullt sätt om
            att SNF, Naturskyddsföreningen, utmärks av storebrorsattityd.
            Artikelförfattaren talar om den växande naturskyddsbyråkratin,
            för att nedvärdera den väldiga folkrörelse som
          </note>
          <note>
            Naturskyddsföreningen egentligen är. Han talar också om att miljö
            är någonting som betyder mittpunkt, och att människan står vid
            sidan om och betraktar den. Han försöker alltså nedvärdera hela
            begreppet miljö.
          </note>
          <note>
            Så länge vi har den här grundsynen kommer världen att bli fattigare
            och fattigare.
          </note>
          <note>
            Till Birgitta Dahl vill jag i alla fall säga att jag tycker att
            det här jobbet som hon gör är fantastiskt fint.
          </note>
          <note>
            Och jag vet att hon förstår väldigt mycket av detta.
          </note>
          <note>
            Men det gäller att se till att alla, framför allt statens egna
            vårdare av naturvärlden, verkligen följer
          </note>
          <note>
            Bernkonventionen och arbetar för att de jämförelsevis små naturskogar
            som vi har kvar får det skydd som de behöver.
          </note>
          <note type="speaker">
            Anf. 24 LARS ERNESTAM (fp):
          </note>
          <note>
            Herr talman! Den här interpellationen avser ju delvis domänverket,
            men den går också över den gränsen och talar om Bern-konventionen,
            urskogar och den här typen av bevarandefrågor i allmänhet.
          </note>
          <note>
            Nu vill jag kommentera en begränsad men mycket betydelsefull
            del av interpellationssvaret.
          </note>
          <note>
            Miljöministern säger att: ''mycket stora insatser har gjorts
            under senare år. En betydande del av de värdefullaste urskogsområdena
            har skyddats genom naturreservat.''
          </note>
          <note>
            De synpunkterna och svaret i övrigt kan möjligen, för den som
            inte är så insatt i frågeställningarna, ge sken av handlingskraft
            -- och att allt är bra som det är. Men den reella utvecklingen
            är ju den att miljöministern påbörjat en stor reträtt när det
            gäller skyddet av urskogar och av skyddsvärda områden.
          </note>
          <note>
            Om vi ser tillbaka, finner vi att det har träffats en paketuppgörelse
            inom naturvårdsverket om förvärv av 26 områden, som skall kosta
            172 milj.kr.
          </note>
          <note>
            Dessa förvärv är bara delvis betalda. Nästan hela det anslag
            som miljöministern har tagit upp för nästa år tas nu i anspråk
            för att betala det som är kvar.
          </note>
          <note>
            Naturvårdsverket har i samråd med regeringen förankrat avtal
            för 215 milj.kr. När det gäller
          </note>
          <note>
            Färnebofjärden har naturvårdsverket lyckats träffa ett avtal
            för att skydda detta för naturvården oundgängliga område.
          </note>
          <note>
            I fråga om det område som interpellationen egentligen gäller
            vill ju lokala intressen bevara området. Miljöministern har --
            och det ger jag henne en eloge för -- med högra handen sagt att
            de områdena skall bevaras. Men med vänstra handen ställer miljöministern
            inga resurser till förfogande för detta.
          </note>
          <note>
            Bland de vackra orden, herr talman, finns det inget om att miljöministern
            har sänkt ambitionerna och föreslår anslagssänkningar. Jag tycker
            att detta behöver komma fram för att vi skall få balans i en sådan
            här debatt.
          </note>
          <note>
            Jag kan förstå att det kan vara svårt att få utökade resurser
            när ekonomin har gått i baklås. Men här är det fråga om en mycket
            stor reträtt. Jag vill då fråga om det i ett svar om ansvaret
            kring Bernkonventionen är rimligt -- och jag skulle t.o.m. vilja
            säga hederligt -- att undanhålla den här informationen.
          </note>
          <note>
            Herr talman! Vi skall ju uppträda hövligt i debatten här i kammaren,
            och det gör vi. Men i detta sammanhang skulle jag nästan vilja
            säga att om miljöministern inte fullföljer de här kontrakten som
            är tecknade, så är det fråga om ett miljöpolitiskt svek. Färnebofjärden
            är ett av de områden som det är viktigast att bevara -- och när
            det gäller att få det skydd som interpellationen efterfrågar.
          </note>
          <note>
            Nu vill jag fråga vad miljöministern tänker göra.
          </note>
          <note>
            Skall de här uppgörelserna tas tillbaka? Skall bolagen få rätt
            att avverka? Det är mycket angeläget att få svar på de frågorna.
          </note>
          <note>
            Anf. 25 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Lars Ernestam tog som vanligt till starka ord. Jag
            tänker inte använda ord som svek, eller göra en antydan om ohederlighet.
            Men jag tänker tala om fakta om vad som har hänt med naturvården,
            för jag tror att vi alla tre är överens om att mer behöver göras
            än vad som har gjorts i historisk tid.
          </note>
          <note>
            Före 1976 skedde en kontinuerlig uppbyggnad --
          </note>
          <note>
            och anslagsökning. Antalet naturreservat och nationalparker ökade
            mycket markant. Under åren
          </note>
          <note>
            1976--1982 låg uppbyggnaden fullständigt stilla; det skedde ingenting.
            Därefter har det skett en mycket betydelsefull ökning av resurserna
            och skärpning av lagstiftningen och dess tillämpning.
          </note>
          <note>
            För två år sedan lyckades vi att mer än fördubbla anslagen för
            inköp av naturreservat, främst urskog.
          </note>
          <note>
            Det var ett femårsprogram med anslag på 100
          </note>
          <note>
            milj.kr. om året. Till det skall läggas att vi har infört ett
            anslag för skydd av hotade arter, ett anslag som inte tillkom
            på den tiden när bl.a. Lars Ernestams parti satt i regeringsställning.
          </note>
          <note>
            Vi har i år lyckats höja anslaget för vård av naturreservat.
            Vi slutför restaureringen av
          </note>
          <note>
            Hornborgasjön på ett ur naturvårdssynpunkt bättre sätt än enligt
            de ursprungliga planerna, och tillför
          </note>
          <note>
            48 milj.kr. i detta syfte. I samband med omställningen av jordbruket
            tillför vi under tre år
          </note>
          <note>
            550 milj.kr. för landskapsvård. Även det är i det här sammanhanget
            betydelsefullt. Jag skall inte gå in på alla de skärpningar lagstiftningen
            som också sker.
          </note>
          <note>
            Jag vill bara betona att detta nu händer.
          </note>
          <note>
            Det är riktigt att vi i år tillfälligt minskar anslaget med 20
            milj.kr. av sammanlagt 500 milj.kr. enbart för inköp. Det skulle
            ha varit roligare att slippa göra det. Det kan jag gott erkänna,
            men det var det beting som vi fick i besparingsprogrammet i höstas.
          </note>
          <note>
            Så ligger det till.
          </note>
          <note>
            Naturvårdsverket har på ett mycket bra sätt arbetat med att säkerställa
            urskogar. Det har naturligtvis skett under förutsättning att man
            har haft resurser till förfogande. De avtal som man har arbetat
            för att få till stånd har fallit ut litet snabbare än vad man
            hade räknat med. Därför finns det nu problem som vi skall göra
            vårt bästa för att lösa. Men de står och faller inte med just
            dessa 20 miljoner. Det är inte så.
          </note>
          <note>
            Naturligtvis skall vi försöka lösa de här problemen, men jag
            tycker faktiskt att regeringen förtjänar ett erkännande -- och
            inte anfall och tal om svek -- för de insatser som vi har gjort
            under de senaste åren.
          </note>
          <note>
            Och vi kommer att fortsätta att göra insatser för att förstärka
            naturvårdsintressena. Det behövs att vi nu i sista stund slår
            vakt om de ursprungliga naturtyperna och skogarna här i Sverige.
            Det är mycket viktigt. Det gäller även de utrotningshotade arterna.
          </note>
          <note>
            Vi har också gått på naturvårdens linje mot exploateringsintressena
            när det gäller ett stort antal fall som gäller besvärsärenden
            om markavvattning och liknande. Vi har lagt fast en ny praxis.
          </note>
          <note>
            Vi arbetar internationellt för detta, t.ex. inför 1992
          </note>
          <note>
            års globala konferens om miljö och utveckling. Ett av de prioriterade
            områden som Sverige där arbetar för är att vi skall få en konvention
            till skydd för den biologiska mångfalden. Vi försöker påverka
            andra regeringar.
          </note>
          <note>
            Jag var så sent som i förra veckan i Canada för att föra allvarliga
            samtal med Canadas regering om den skövling av skogarna som sker
            där. Det var en mycket skakande upplevelse att flyga helikopter
            över de områden där det sker jättelika totalavverkningar. Det
            var också talande att se skillnaden mellan urskog och nyuppväxt
            och nyplanterad ensartad skog. Den har inte den karaktär som urskogen
            har.
          </note>
          <note>
            Till sist vill jag säga till Anna Horn af Rantzien att också
            jag läste Tor Ragnar Gerholms artikel och gjorde precis samma
            bedömning av den. Jag delar inte alls hans uppfattning. Jag anser
            att det är vårt ansvar att hitta ett sätt att förena omsorgen
            om människan med omsorgen om miljön. Det uttrycks i vårt partiprogram
            med orden: Vår uppgift är att skapa förutsättningar för en långsiktigt
            hållbar utveckling, som kan förena framsteg för de mänskliga samhällena
            med vad människan och naturen tål. Det är detta, herr talman,
            som skall vara utgångspunkten för vårt arbete.
          </note>
          <note>
            Anf. 26 ANNA HORN pAFs RANTZIEN
          </note>
          <note>
            (mp):
          </note>
          <note>
            Herr talman! Jag förstår att Birgitta Dahl kämpar för det här,
            och det är inte lätt. Men det är ändå ofta man undrar över detta.
            Det är så många vackra ord.
          </note>
          <note>
            Vad hjälper konventioner, tänkte jag säga när
          </note>
          <note>
            Birgitta Dahl säger att det kommer en ny konvention om skydd
            för biotoper, om vi inte följer den konvention vi har skrivit
            på,
          </note>
          <note>
            Bernkonventionen. Enligt den skall hotade växtoch djurarters
            livsmiljö skyddas. Det görs ju inte när domänverket, statens egen
            skogsvårdare, hugger ned skog. Det skall inte tillåtas i Sverige,
            och ändå sker det.
          </note>
          <note>
            När det gäller resan över Canada är det naturligtvis fruktansvärt
            med den skövling som pågår där, men vi måste se till våra egna
            problem. Det är lätt att se på andras.
          </note>
          <note>
            Jag har nyligen läst en mycket fascinerande utredning om USAs
            naturreservat. De är ju väldiga till sin areal i jämförelse med
            de arealer som är avsatta i vårt land. Men det sker ändå en kontinuerlig
            genetisk utarmning. Inte ens de stora nationalparker och naturreservat
            som är avsatta i
          </note>
          <note>
            USA kan klara en kontinuerlig fortlevnad av hotade arter. Det
            är viktigt att vi inrättar nationalparker och naturreservat. Alla
            slags skydd är naturligtvis viktiga. Men det är ännu viktigare
            att den här skyddstanken ingår i all skogsvård. Jag tycker att
            miljöminister Birgitta Dahl gick förbi det här problemet litet
            grand. Man säger att man försöker få till stånd avtal osv., men
            domänverket är ju statens egen skogsvårdare, och varför inte föregå
            med det bästa exemplet.
          </note>
          <note type="speaker">
            Anf. 27 LARS ERNESTAM (fp):
          </note>
          <note>
            Herr talman! Jag har haft många debatter under senare år med
            miljöministern om naturvårdsfrågor.
          </note>
          <note>
            Det märkliga är att trots att år efter år går och vi nu är framme
            vid 1991 så talar Birgitta Dahl om åren
          </note>
          <note>
            76--82. Faktum är ju -- och vi har haft den här sifferexercisen
            så många gånger -- att socialdemokraterna sänkte de här anslagen.
          </note>
          <note>
            Det är riktigt att ni har fördubblat dem en gång.
          </note>
          <note>
            Men då tog ju Birgitta Dahl samtidigt bort ett annat anslag till
            miljöteknik för att få utrymme för den här fördubblingen. Detta
            har vi diskuterat många gånger, och det finns ingen anledning
            att fortsätta den diskussionen. Nu måste vi se framåt.
          </note>
          <note>
            Vilka är det som i riksdagen har drivit frågan om skydd för hotade
            arter? Vem är det som har talat om -- och nästan fått litet pin
            för det -- den vitryggiga hackspetten som exempel på behovet av
            ett särskilt anslag? Vilket parti är det som år efter år har reserverat
            sig innan det kom ett anslag till skydd för hotade arter? Jo,
            det är folkpartiet, och det vet Birgitta Dahl.
          </note>
          <note>
            Nu skall vi inte tala om det som har varit. Jag är inte rädd
            för det. Jag kan göra det, och där har jag klara papper. Nu skall
            vi se framåt.
          </note>
          <note>
            Naturvårdsverket har tecknat en rad avtal med
          </note>
          <note>
            Birgitta Dahls goda minne. Nu är frågan: Vad kommer att hända?
            Vad kommer att ske nu? Jag vill ha svar på detta. Vad kommer att
            ske om inte resurser kommer fram för att klara de här områdena?
            Svaret jag fick var att vi skulle titta på vad som hände åren
            1976--1982. Jag vill ha ett konkret svar på frågan: Hur kommer
            Birgitta Dahl att hantera de här kontrakten nu när det inte finns
            pengar?
          </note>
          <note>
            Herr talman! Även om man ser vackra ord i stora sammanhang på
            naturvårdsområdet är det viktigt --
          </note>
          <note>
            och det är vår uppgift -- att tränga igenom texten och se vad
            som ligger bakom. Vi har ingenting här i riksdagen att göra egentligen
            om vi inte försöker förklara och tala om det faktiska förhållandet.
            Jag vill inget hellre, Birgitta Dahl, än att få ta tillbaka det
            här orden om Birgitta Dahl för mig här i dag kan tala om hur vi
            skall klara upp detta. Hur skall vi klara dessa avtal? Det finns
            ett svenskt ordspråk som säger: Har man sagt A, måste man också
            säga
          </note>
          <note>
            B. Birgitta Dahl har sagt A. Hur skall Birgitta Dahl klara av
            att säga B?
          </note>
          <note>
            Anf. 28 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Jag förstår att Lars Ernestam inte vill tala om
            det som har varit. Jag lade märke till att
          </note>
          <note>
            Lars Ernestam retoriskt frågade vem det är som har talat om detta
            och reserverat sig för det. Jo, det har folkpartiet gjort, men
            ni har inte skaffat fram några pengar. Det gjorde ni inte när
            ni satt i regeringsställning heller. Det var vi som skaffade fram
            pengar till skydd för hotade arter. Det var vi som höjde anslaget
            för inköp av urskog med 250 %
          </note>
          <note>
            för att vi skulle hinna göra det innan det var för sent.
          </note>
          <note>
            Det är naturvårdsverket som har i uppgift att förvalta de medel
            som ställs till dess förfogande av riksdag och regering på ett
            sådant sätt att de avtal som sluts håller sig inom de ramar som
            riksdagen har anslagit. Naturvårdsverket har slutit de här avtalen
            under förutsättning att de håller sig inom de ramar som finns.
            Varje gång den frågan har kommit upp har verket självfallet fått
            det beskedet. Varje myndighet har det ansvaret. Alla beslut fattas
            och skall fattas på den grunden. Att man på det sättet fick ett
            besked om att vi nu har höjt anslaget och att man skall prioritera
            urskogsinköpen innebär ingen rättighet att överskrida anslaget.
            Det finns ingen regering som kan ge en sådan rättighet -- att
            gå utöver vad riksdagen har givit dem i anslag för sin verksamhet
            -- till en myndighet.
          </note>
          <note>
            Det var ett flerårsarbete som inleddes. Den nedskärning som har
            gjorts i år på 20 milj.kr. av sammanlagt 500 milj.kr. är tillfällig.
            Frågan är sedan hur man lägger ut det här över tiden för att få
            pengarna att räcka. Så enkelt är det. Men jag tycker fortfarande
            att rätt skall vara rätt när det gäller frågan om vem som har
            sett till att det nu finns resurser att göra insatser som inte
            fanns tidigare.
          </note>
          <note>
            Till Anna Horn af Rantzien vill jag säga två saker.
          </note>
          <note>
            Det ena är att det är rätt att det finns länder som har större
            andel av den totala landytan som naturreservat än vi. Varför?
            Jo, de har ingen allemansrätt. De måste inrätta naturreservat
            för att människor över huvud taget skall ha någon skog att vandra
            i. Vi behöver inte inrätta naturreservat för att ge människor
            fri tillgång till naturen. Skall man få en rättvisande bild av
            detta skall man föra till det unika vi har tack vare allemansrätten.
            Det glöms ofta bort i debatten. Allemansrätten är någonting mycket
            fint.
          </note>
          <note>
            Till skillnad mot Staffan Westerlund, som inför
          </note>
          <note>
            EG-integrationen har sagt att vi skall inte låta andra än svenskar
            utnyttja allemansrätten, vill jag säga att vi skall välkomna våra
            grannar i Europa att, med det ansvar som följer med allemansrätten,
            ta del av
          </note>
          <note>
            Europas sista vildmark som finns här i Sverige. Vi har utformat
            information på alla de stora europeiska språken om allemansrätten
            för att se till att de som kommer hit inte missbrukar den.
          </note>
          <note>
            Naturligtvis skall domänverket föregå med gott exempel, även
            om jag anser att samma krav måste ställas på det privata skogsbruket.
            Det gör det ju också med domänreservaten. Jag tror att Roy
          </note>
          <note>
            Ottosson tänkte på den avverkning i Jokkmokks kommun som har
            varit aktuell. Där har domänverket haft en dialog med ''Steget
            före''.
          </note>
          <note>
            Man har gång på gång rättat sig efter de förslag och de krav
            som har ställts ifrån ''Steget före'' på ett bra sätt, tycker
            jag. Den dialogen är inte avslutad ännu.
          </note>
          <note>
            Länsstyrelsen i Norrbottens län har också rätt och skyldighet
            att ingripa med de beslut som kan behövas till skydd för naturen
            i de fall som jag tror ligger bakom Roy Ottossons interpellation
            till mig.
          </note>
          <note>
            Här finns möjligheter för samhället att ingripa till skydd för
            naturen.
          </note>
          <note>
            Domänverket har gått före genom att inrätta domänreservat. De
            skall naturligtvis finnas kvar inför framtiden i denna nya situation
            där nya krav ställs på domänverket. Vi diskuterar just nu i regeringen
            hur vi skall kunna garantera att så sker på ett sätt som är till
            fortsatt skydd för naturen.
          </note>
          <note>
            Anf. 29 ANNA HORN AF RANTZIEN
          </note>
          <note>
            (mp):
          </note>
          <note>
            Herr talman! Jag talade inte om dessa stora nationalparker och
            naturreservat i USA för att klaga på de arealer som har skyddats
            här hemma.
          </note>
          <note>
            Jag ville med detta säga att det förutom nationalparker och naturreservat
            också behövs en helhetssyn på skogsvården. När man som Steget
            före här gjort påvisar att det finns 25 arter i detta område som
            hotas av domänverkets kalhyggen, skall Bernkonventionens bud ögonblickligen
            träda in till skydd. Vad skall man annars ha konventioner till?
            Detta har Birgitta Dahl inte riktigt svarat på.
          </note>
          <note>
            Bernkonventionen finns, men varför följer man den inte när det
            gäller statens egna skogar?
          </note>
          <note>
            Vad allemansrätten beträffar väckte jag förra året en motion
            om just skyddet för allemansrätten. Det kommer klagomål och åter
            klagomål från markägare som verkligen vinnlägger sig om att vårda
            naturen. Trots att jag vet att man i Sverige lämnat ut mycket
            information också till utländska turistbyråer har inte informationen
            nått fram, och det sker en fruktansvärd förstörelse i markerna.
          </note>
          <note>
            Hur det skall gå med allemansrätten är en av farhågorna inför
            EG. Hur skall det gå med den gamla sedvänjan allemansrätten, som
            är något av det finaste vi har? Detta är ännu ett hot.
          </note>
          <note>
            Jag vill ha ett riktigt svar på den fråga som framgår av interpellationen.
            Hur kan domänverket med kunskap om vad som i detta fall håller
            på att hända med dessa 25 hotade växtarter, vilket har påvisats
            av Steget före, göra på detta sätt? Varför följer
          </note>
          <note>
            Sverige inte Bernkonventionen som vi har skrivit på?
          </note>
          <note type="speaker">
            Anf. 30 LARS ERNESTAM (fp):
          </note>
          <note>
            Herr talman! När man har bekymmer är det ofta lätt att skylla
            på andra. Nu gör miljöministern det när hon säger att detta är
            naturvårdsverkets fel. Det har överskridit sina befogenheter och
            tecknat mer avtal än vad man har rätt till, och därför har vi
            hamnat i den här situationen.
          </note>
          <note>
            Det har från regeringen utgått ett löfte om en pott för ett antal
            år för att skydda områden som är direkt hotade och där medel måste
            tas i anspråk direkt.
          </note>
          <note>
            Enligt min tolkning har naturvårdsverket gjort detta. Men dessutom
            har miljöministern sänkt anslagen som ändå uppgick till 100 milj.kr.,
            även om vi tycker att det är otillräckligt, till 80 milj.kr.,
            och nu är detta naturvårdsverkets fel.
          </note>
          <note>
            Jag vill ställa en fråga till miljöministern. När detta berömvärda
            beslut fattades av Birgitta Dahl att skydda detta stora område
            i Norrland, något som länsmyndigheter och alla ortsintressen gick
            emot, tänkte miljöministern då inte på att staten måste lösa in
            området, att regeringen måste ställa upp och få fram resurser
            för detta? Tänkte inte miljöministern på detta? Det tycker jag
            är anmärkningsvärt. Det är litet för lätt att försöka komma ur
            denna frågeställning genom att skylla på naturvårdsverket.
          </note>
          <note>
            Folkpartiet har alltid prioriterat naturvården. Vi vet att naturvårdsverket
            i detta sammanhang ville ha 140 milj.kr. för att klara av detta
            just det här året. Den posten har vi tagit upp i vår snåla budget.
          </note>
          <note>
            Vi har dessa pengar. I vår totala budget finns besparingsförslag,
            och vi får höra åtskilligt från socialdemokraterna om att vi går
            hårt fram. Men detta förslag finns med i vår balanserade budget.
          </note>
          <note>
            För att skydda dessa områden inför framtida generationer och
            arternas fortlevnad måste vi göra ett offer i årets budget. Vi
            måste få fram resurser för detta. Det har folkpartiet gjort i
            sitt förslag.
          </note>
          <note>
            Naturvården är en av de viktigaste delarna i miljöpolitiken,
            och den måste man ta ansvar för. I
          </note>
          <note>
            den förra miljöpropositionen som vi diskuterade här i riksdagen
            för 3 år sedan var naturvården bara med marginellt. Nu finns det
            med en del i och för sig bra förslag. Men bilden skäms av dessa
            mycket stora skönhetsfläckar.
          </note>
          <note>
            Jag vill än en gång fråga: Vad skall nu ske? Skall man få börja
            avverka? Vad tänker miljöministern göra i det läge vi nu befinner
            oss i? Jag har inte fått något svar på dessa frågor.
          </note>
          <note>
            Anf. 31 Miljöminister BIRGITTA DAHL
          </note>
          <note>
            (s):
          </note>
          <note>
            Herr talman! Alla de beslut som gäller inköp som regeringen har
            fattat, har fattats efter direkt kontakt med naturvårdsverket
            och kontroll av att det fanns pengar kvar att betala med på kontot.
          </note>
          <note>
            När det gäller Blaikfjället, som jag antar att Lars
          </note>
          <note>
            Ernestam syftade på, innebar regeringens beslut förbud mot avverkning
            utan länsstyrelsens tillstånd och ett uppdrag till länsstyrelsen
            att följa upp beslutet.
          </note>
          <note>
            När det gäller Rimakåbboområdet i Jokkmokk vill jag till Anna
            Horn af Rantzien säga att länsstyrelsen har ingripit och för en
            dialog med domänverket för att kontrollera att avverkningarna
            sker på ett sådant sätt att utrotningshotade arter inte kommer
            i fara. Man går alltså igenom vilka områden som är aktuella och
            var de utrotningshotade arterna finns. Man har modifierat avverkningsprogrammet
            med hänsyn till detta.
          </note>
          <note>
            Detta arbete är ännu inte avslutat, det vill jag betona. Länsstyrelsen
            i detta län, och i andra län där dessa frågor är aktuella, har
            både en rättighet och en skyldighet att ingripa, och det är en
            möjlighet som de skall utnyttja. Det är regeringens, riksdagens
            och lagens bokstav och anda.
          </note>
          <note>
            Tillämpningen av lagen har skärpts. Det är trots allt bättre
            i dag även i praktisk handling än vad det var för 10 eller 20
            år sedan.
          </note>
          <note>
            Allra sist vill jag säga att vi inte än är helt färdiga med den
            perestrojka på svenska inom naturvården som behövs för att alla
            parter skall ta sitt ansvar fullt ut. Vi anser att samma krav
            måste ställas på de areella näringarna som man sedan länge ställer
            på industrin, nämligen att man måste tåla de begränsningar i sin
            verksamhet som omsorgen om naturen, människan och miljön kräver.
            Det är en bit kvar att vandra på den vägen när det gäller de areella
            näringarna.
          </note>
          <note>
            Regeringen strävar efter att den förändringen skall ske så fort
            som möjligt. Men det är tusentals aktörer som måste påverkas.
            Det är därför mycket positivt med den utbildning och aktivitet
            som pågår inom själva näringen och fackföreningsrörelsen för att
            man skall kunna sköta dessa uppgifter bättre.
          </note>
          <note>
            Överläggningen var härmed avslutad.
          </note>
          <note>
            6 § Boardläggning
          </note>
          <note>
            Anmäldes och bordlades
          </note>
          <note>
            Konstitutionsutskottets betänkande
          </note>
          <note>
            1990/91:KU35 Biskoparna i kyrkomötet, m.m.
          </note>
          <note>
            Finansutskottets betänkande
          </note>
          <note>
            1990/91:FiU26 Statlig lokalförsörjning
          </note>
          <note>
            Justitieutskottets betänkanden
          </note>
          <note>
            1990/91:JuU18 Rättskipningen i socialförsäkringsmål
          </note>
          <note>
            1990/91:JuU20 Anslag till statsrådsberedningen
          </note>
          <note>
            1990/91:JuU21 Anslag till brottsskadenämnden m.m.
          </note>
          <note>
            1990/91:JuU22 Anslag till utredningar m.m.
          </note>
          <note>
            1990/91:JuU23 Anslag till polisväsendet
          </note>
          <note>
            1990/91:JuU24 Anslag till brottsförebyggande rådet
          </note>
          <note>
            Lagutskottets betänkande
          </note>
          <note>
            1990/91:LU25 Handelsagentur
          </note>
          <note>
            Utrikesutskottets betänkanden
          </note>
          <note>
            1990/91:UU13 Förbud mot utförsel av vissa produkter som kan användas
            i massförstörelsesyfte, m.m.
          </note>
          <note>
            1990/91:UU21 Vissa frågor beträffande Sveriges
          </note>
          <note>
            Europasamarbete
          </note>
          <note>
            Utbildningsutskottets betänkanden
          </note>
          <note>
            1990/91:UbU6 Anslag till utveckling av skolväsendet m.m.
          </note>
          <note>
            1990/91:UbU7 Bidrag till det kommunala offentliga skolväsendet
          </note>
          <note>
            1990/91:UbU8 Bidrag till särskolor, m.m.
          </note>
          <note>
            1990/91:UbU9 Bidrag till fristående skolor
          </note>
          <note>
            1990/91:UbU10 Utrustningsbidrag m.m. på skolområdet
          </note>
          <note>
            1990/91:UbU11 Vissa för högskolan gemensamma frågor och anslag
          </note>
          <note>
            7 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 18 april
          </note>
          <note type="speaker">
            1990/91:180 av Stina Eliasson (c) till kommunikationsministern
            om de sociala konsekvenserna av en nedläggning av inlandsbanan:
          </note>
          <note>
            Turerna kring inlandsbanan har varit många.
          </note>
          <note>
            Många är de människor som engagerat sig i frågan, miljövänner,
            politiker och olika intressegrupper.
          </note>
          <note>
            Alla med en sak gemensamt: känslan för en levande landsbygd.
          </note>
          <note>
            I och med regeringens godkännande av avtalet mellan transportrådet
            och länstrafikhuvudmännen läggs på inlandsbanan ned. Den 9 juni
            kör de sista rälsbussarna i Inlandsbanan.
          </note>
          <note>
            Beslutet är inte oväntat, även om ett litet ljus av hopp kunde
            tändas i trafikutskottets senaste behandling av frågan. Nu vet
            vi bättre -- i avsaknad av en god vilja och ett ärligt uppsåt
            kunde inte beslutet blivit annorlunda.
          </note>
          <note>
            Nu kommer efterverkningarna och de kan bli mycket kännbara för
            folket som lever av och med inlandsbanan. Jag tänker på lokförare,
            banarbetare och alla småföretagare som får sin utkomst genom inlandsbanan.
            Jag tänker på turistnäringen som i dag har problem att vara konkurrenskraftig.
            Jag tänker på kommuner som riskerar att få minskade intäkter.
          </note>
          <note>
            De sociala konsekvenserna av en nedläggning av inlandsbanan är
            för alla dessa parter stora.
          </note>
          <note>
            Människor mister sina arbeten, sin sociala trygghet och tvingas
            i många fall helt enkelt flytta. I
          </note>
          <note>
            arbetslöshetens spår kommer inte sällan drogmissbruk, ensamhet
            och utslagning. Det är många familjer som rycks upp ur sin trygga
            tillvaro genom beslutet att lägga ned inlandsbanan.
          </note>
          <note>
            Vi kommer också att få uppleva att allt fler sägs upp från sina
            arbeten vid järnvägen. Efter inlandsbanan finns 27 lokförare som
            alla drabbas. I Östersund har
          </note>
          <note>
            13 lokförare nyligen varslats, i Storuman åtta stycken, i Arvidsjaur
            fyra och i Mora två stycken.
          </note>
          <note>
            En handfull stationsmästare och tågklarerare har varslats. För
            var och en är varslen och uppsägningarna en tragedi. De pengar
            som SJ skall betala under uppsägningstiden borde enligt min uppfattning
            kunna användas på ett mycket bättre sätt -- till upprustning och
            elektrifiering av banan.
          </note>
          <note>
            Med beslutet om att lägga ned inlandsbanan följer beslut om att
            satsa på landsvägstransporter. Vi kommer att få uppleva än sämre
            vägar på grund av tunga godstransporter som sliter på vägarna.
            Det är helt klart att landsvägsbussar som skall ersätta tågtrafiken
            inte uppfyller miljökraven. De kommer inte heller att nå byar
            efter banan i den utsträckning som inlandsbanan gör och därmed
            inte samma resandegrupp. En ökad satsning på landsvägstrafiken
            får i många stycken negativa konsekvenser för människor och miljö.
          </note>
          <note>
            Beslutet om att lägga ned inlandsbanan utarmar vår landsbygd.
            Talet om att hela Sverige skall leva var inte annat än fagert
            tal. Människor som på olika sätt bidrar till landets välstånd
            får återigen finna sig i att se miljardbeloppen gå söderut till
            motorvägar och Öresundsbroar.
          </note>
          <note>
            Dessa människors öden angår oss alla som tar ansvar för framtiden.
            Därför måste regeringen ta sitt ansvar för de människor som drabbas
            av nedläggningen.
          </note>
          <note>
            Min fråga till kommunikationsministern är följande:
          </note>
          <note>
            Vilka åtgärder kommer regeringen att vidta för att motverka att
            de sociala konsekvenserna av en nedläggning av inlandsbanan blir
            allt för stora?
          </note>
          <note>
            1990/91:181 av Jens Eriksson (m) till statsrådet
          </note>
          <note>
            Anita Gradin om fisket i ett EES-avtal:
          </note>
          <note>
            Svenskt fiske känner stor oro och osäkerhet för vad som kan komma
            att hända i det förestående EES-
          </note>
          <note>
            avtalet, dels vad beträffar EGs krav på fiskerättigheter utöver
            de bilaterala avtalen mellan
          </note>
          <note>
            EG och Sverige om ömsesidigt fiskeutbyte, dels ett införande
            av EGs fiskesystem, det s.k. joint-stockmanagement-systemet.
          </note>
          <note>
            Med jämna mellanrum och praktiskt taget varje vecka tas i massmedia
            upp Norges och Islands hållning när det gäller att lämna fiskerättigheter
            i egna vatten för att få tillgång till EGs inre marknad.
          </note>
          <note>
            Enligt vad som framgår i massmedia, har båda dessa länder bestämt
            avvisat EGs krav på fiskerättigheter. Det har t.o.m. sagts att
            Island kommer att avstå från ett avtal med EG om EG inte ger efter
            på sina krav.
          </note>
          <note>
            Sveriges hållning är mera diffus. Jag har inte kunnat finna något
            officiellt uttalande som går på samma linje som Norge och Island
            om att ej lämna ytterligare fiskerättigheter till EG. Denna hållning,
            i en för svenskt fiske livsviktig fråga, skapar ovisshet inför
            framtiden för en näring som trängs allt mer mellan de stora fiskenationerna.
          </note>
          <note>
            Det skulle därför vara av stort värde om utrikeshandelsministern
            gav ett klart besked om regeringens inställning till EGs krav
            på fiskerättigheter och joint-stock-managementsystemet.
          </note>
          <note>
            I anledning av det ovan anförda anhåller jag att till utrikeshandelsministern
            få ställa följande frågor:
          </note>
          <note>
            1. Kan utrikeshandelsministern ge mig beskedet att Sverige inte
            byter bort fiskerättigheter i svensk zon mot något annat än fiskerättigheter?
          </note>
          <note>
            2. Kan utrikeshandelsministern också ge mig beskedet att Sverige
            avvisar joint-stockmanagement-systemet intill dess förhandlingar
            om medlemskap i EG inleds?
          </note>
          <note>
            8 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 18 april
          </note>
          <note type="speaker">
            1990/91:543 av Roland Larsson (c) till arbetsmarknadsministern
            om handläggningstiden för ärenden om kontant arbetsmarknadsstöd:
          </note>
          <note>
            Den som blivit arbetslös och är berättigad till kontant arbetsmarknadsstöd
            (KAS) kan i dag i sämsta fall få vänta upp till fyra månader på
            att stödet börjar utbetalas.
          </note>
          <note>
            I realiteten betyder det ofta att man under den tid man saknar
            arbete inte heller har pengar till mat och bostad.
          </note>
          <note>
            Av t.ex. de ungdomar som gjort sin värnplikt och i början av
            året ryckte ut till arbetslöshet, är det många som nu i slutet
            av april fortfarande väntar på sin första KAS-utbetalning.
          </note>
          <note>
            För dem som lyckas få ett arbete betyder det ibland att man hinner
            att få sin första lön innan man får sitt första KAS.
          </note>
          <note>
            Jag vill därför ställa följande fråga till arbetsmarknadsministern:
          </note>
          <note>
            Vad avser regeringen göra för att förkorta handläggningstiderna
            av KAS så att stödet utbetalas när det verkligen behövs?
          </note>
          <note>
            1990/91:544 av Hugo Bergdahl (fp) till arbetsmarknadsministern
            om ridskolan i
          </note>
          <note>
            Strömsholm:
          </note>
          <note>
            Ridskolan i Strömsholm, Hallstahammars kommun, riskerar att förlora
            landets högsta utbildning av ridlärare och ridinstruktörer till
          </note>
          <note>
            Flyinge i Skåne. Ytterligare arbetstillfällen kommer att gå förlorade
            i en redan mycket hårt drabbad kommun. Nyligen har företaget Bulten
            aviserat om nedläggning av verksamhet. Mellan
          </note>
          <note>
            500--600 arbetstillfällen skulle gå förlorade. Man kan i dag
            fråga: hur mycket av åderlåtning i fråga om arbetstillfällen tål
            en liten kommun av
          </note>
          <note>
            Hallstahammars storlek?
          </note>
          <note>
            Avser regeringen att vidta några åtgärder i syfte att trygga
            en framtid för ridskolan i Strömsholm?
          </note>
          <note type="speaker">
            1990/91:545 av Ulla Orring (fp) till kommunikationsministern
            om inlandsbanan och turismen:
          </note>
          <note>
            Regeringen har nu -- trots ett envist motstånd från människor
            runt om i landet och de boende längs banan -- beslutat att lägga
            ner persontrafiken på inlandsbanan.
          </note>
          <note>
            Behovet av infrastrukturella satsningar för glesbygdens del har
            helt nonchalerats av regeringen och särskilt har järnvägssektorn
            i Norrlands inland helt lämnats utanför normalt underhåll.
          </note>
          <note>
            Med anledning av ovanstående vill jag ställa följande fråga till
            statsrådet:
          </note>
          <note>
            Anser statsrådet att en inlandsbana utan spårbunden rälsbuss-
            och tågtrafik kan uppfylla kraven på ett fungerande transportsystem
            särskilt från turistisk synpunkt?
          </note>
          <note>
            den 19 april
          </note>
          <note type="speaker">
            1990/91:546 av Ragnhild Pohanka (mp) till statsrådet Maj-Lis
            Lööw om motiven för avslag på vissa asylansökningar:
          </note>
          <note>
            Miljöpartiet anser att inte någon asylsökande kurd i dag skulle
            kunna sändas tillbaka till Kurdistan, som är ett katastrofområde
            i högre eller lägre grad i alla länder, där kurder bor. Speciellt
            utsatta är naturligtvis kurder i Irak, men även gränstrakterna
            mellan de olika länderna är extra farliga områden.
          </note>
          <note>
            Hur behandlas de asylsökande, som kan styrka sitt engagemang
            i olika befrielserörelser, eller har nära släktingar, som arkebuserats,
            torterats eller står på
          </note>
          <note>
            ''svarta listan''?
          </note>
          <note>
            Trots god kännedom om vår utlänningslag förstår jag inte vilka
            kriterier, som gäller, när utvisning beslutas.
          </note>
          <note>
            Vilka kriterier använder invandrarverket, när asylsökande får
            avslag, trots att de kan styrka aktivt engagemang i en förbjuden
            gerillarörelse?
          </note>
          <note>
            1990/91:547 av Marianne Andersson i Vårgårda (c)
          </note>
          <note>
            till statsrådet Göran Persson om konst och bild i det nya gymnasieförslaget:
          </note>
          <note>
            Kopplingarna mellan individens förmåga till visuellt tänkande
            och hennes kreativa tänkande är bekräftade inom forskningen. Sådana
            föreställningar har varit centrum under hela 1900-
          </note>
          <note>
            talet och utgör en särskilt stolt skoltradition i
          </note>
          <note>
            Sverige. De är i dag lika akutella som någonsin och vinner t.o.m.
            mark genom aktuell forskning. Här talar man om hur individens
            identitetsbildning och en harmonisk omvärlds förståelse kommer
            till stånd i samspelet mellan olika uttrycksformer, där bilden
            har en stor betydelse. Mot den bakgrunden vill jag ställa följande
            fråga till skolministern:
          </note>
          <note>
            Varför tar man ett steg tillbaka genom att värdera konst- och
            bildgestaltandet så lågt i det nya gymnasieförslaget, trots att
            såväl tradition som forskning och samhällsutveckling talar för
            motsatsen?
          </note>
          <note>
            1990/91:548 av Karl-Gösta Svenson (m) till statsrådet Erik Åsbrink
            om hotell- och restaurangmomsen m.m.:
          </note>
          <note>
            Helt nyligen har två utredningar publicerats, en från bl.a. annat
            professor Lars Nordström vid
          </note>
          <note>
            Handelshögskolan i Göteborg och en från SIND
          </note>
          <note>
            som vederlägger att hotell- och restaurangmomshöjningen och införandet
            av resmomsen allvarligt skadat svensk turistnäring med åtföljande
            stigande arbetslöshet för tusentals människor och ett ökande underskott
            i resevalutabalansen.
          </note>
          <note>
            Kommer regeringen till följd av dessa negativa effekter att omgående
            föreslå en sänkning av momsnivån avseende hotell och restaurang
            samt persontransporter till europeisk nivå?
          </note>
          <note type="speaker">
            1990/91:549 av Ingela Mårtensson (fp) till statsrådet Göran Persson
            om bildundervisningen i gymnasieundervisningen:
          </note>
          <note>
            Bildens betydelse ökar ständigt i samhället. Inte minst de senaste
            månadernas erfarenheter av nyhetsrapporteringen från Gulfkriget
            talar sitt tydliga språk.
          </note>
          <note>
            Det framstår därför allt viktigare att alla medborgare erhåller
            en grundläggande bild- och mediakunskap under uppväxten. Den kompetensen
            är viktig för att kunna fungera självständigt och aktivt i samhällsdebatten
            och i de flesta yrkessituationer och som ett skydd mot oegentlig
            påverkan. Det är ett intresse inte bara för individens självständiga
            kritiska tänkande men för demokratin.
          </note>
          <note>
            Därför vill jag ställa följande fråga till skolminister
          </note>
          <note>
            Göran Persson:
          </note>
          <note>
            Vilka åtgärder avser skolministern vidta för att i gymnasieformen
            fullfölja ambitionen om alla elevers rätt till grundläggande undervisning
            i bild?
          </note>
          <note>
            1990/91:550 av Jan Strömdahl (v) till statsrådet
          </note>
          <note>
            Göran Persson om bildkunskap i den framtida gymnasieskolan:
          </note>
          <note>
            En bild kan säga mer än hundra ord -- -- --.
          </note>
          <note>
            Kunskapsbilden har alltid haft stor betydelse i utbildning, forskning,
            arbetsliv och media.
          </note>
          <note>
            I grundskolan finns i dag goda möjligheter för alla elever att
            lära sig läsa, förstå, skapa och bruka bilder.
          </note>
          <note>
            Men vilken plats får kunskapsbilden i den framtida gymnasieskola
            som regeringen vill förverkliga?
          </note>
          <note>
            1990/91:551 av Kaj Nilsson (mp) till statsrådet
          </note>
          <note>
            Göran Persson om konsten i den framtida gymnasieskolan:
          </note>
          <note>
            Redan för ca 150 år sedan var det för den tidens demokrater i
            det svenska samhället och i skoldebatten ett uttalat intresse
            av att alla skulle erhålla ett rimligt mått av bildning i konstens
            traditioner. Det handlade om ett rikt kulturellt kapital som inte
            bara skulle vara ett privilegium för de besuttna utan som skulle
            spridas till folkflertalet.
          </note>
          <note>
            Konsten är inte av mindre kulturellt värde i dag.
          </note>
          <note>
            Tvärtom -- i det nya Europa utgör konsten med sin historia en
            ofta självklar gemenskapsfaktor, ett självklart gemensamt kulturarv
            i det internationella samtalet och umgänget.
          </note>
          <note>
            Varför har inte konstbildningens frågor fått en framskjuten plats
            i ambitionerna att bygga en framtida gymnasieskola för alla?
          </note>
          <note type="speaker">
            1990/91:552 av Iris Mårtensson (s) till utbildningsministern
            om lokalisering till Norrland av en ny TV-station:
          </note>
          <note>
            Nu pågår ett ansökningsförfarande vad gäller rätten till sändningstillstånd
            i den nya markbundna kanalen. De intresserade företagen skall
            i sin ansökan komma med förslag om lokalisering. Det är oerhört
            viktigt att man vid bedömningen av dessa ansökningar tar hänsyn
            till alla regioner i landet.
          </note>
          <note>
            Program producerade utanför Stockholm har en stark genomslagskraft
            och väcker ett särskilt engagemang. TV 2 har visat att decentraliseringen
            av produktionen till TV-distrikten varit en stor framgång publikmässigt
            sett.
          </note>
          <note>
            Jag vill mot denna bakgrund fråga kulturministern:
          </note>
          <note>
            Hur ser kulturministern på möjligheterna för att den nya TV-stationen
            skall kunna lokaliseras till
          </note>
          <note>
            Norrland?
          </note>
          <note>
            1990/91:553 av Gudrun Schyman (v) till statsrådet
          </note>
          <note>
            Maj-Lis Lööw om förbud i utlänningslagen om förvar av barn:
          </note>
          <note>
            Från den 1 juli 1990 gäller nya regler om förvar av barn enligt
            utlänningslagen. Antalet förvarsbelut ökade under andra halvåret
            1990 med 61 procent, från 181 första halvåret till 293 andra halvåret.
          </note>
          <note>
            Rikspolisstyrelsens undersökning av tillämpningen av förvarsbestämmelserna
            på barn, som genomfördes på uppdrag av regeringen, visar att förvarsbesluten
            beträffande barn ökat också om hänsyn tas till ökningen av antalet
            asylsökande och antalet avlägsnandebeslut som regeringen fattat.
          </note>
          <note>
            Är invandrarministern beredd att mot denna bakgrund ta initiativ
            till att införa totalförbud i utlänningslagen mot beslut om förvar
            av barn?
          </note>
          <note>
            19901/91:554 av Hans Leghammar (mp) till justitieministern om
            yttrandefriheten vid ett svenskt EG-medlemskap.
          </note>
          <note>
            I tidningen ''Statstjänstemannen 3/91'', görs en genomgång över
            hur meddelarfriheten hotas vid ett medlemskap i EG. I denna artikel
            ifrågasätts om
          </note>
          <note>
            Sverige kan behålla sin yttrandefrihet enligt dagens grundlag
            vid ett inträde i EG.
          </note>
          <note>
            Min fråga till justitieministern är vilken bedömning regeringen
            gör när det gäller yttrandefriheten för svenska medborgare vid
            ett svenskt EG-
          </note>
          <note>
            medlemsskap. Kan dagens yttrandefrihet garanteras enligt regeringen?
          </note>
          <note type="speaker">
            1990/91:555 av Eva Goe s (mp) till miljöministern om utsläppen
            från Tjernobyl:
          </note>
          <note>
            På fredag den 26 april är det fem år sedan den ödesdigra olyckan
            i Tjernobyl inträffade. Olyckans konsekvenser är obeskrivliga.
            De som tvingas bo kvar i närområdet utgör och inför som levande
            experiment- och forskningsobjekt för hela världen.
          </note>
          <note>
            Övriga världen vet ännu inte hur den drabbats och kommer att
            drabbas.
          </note>
          <note>
            Världssamvetet bär en tung börda. Vi vet att hundratusentals,
            ja, miljoner människor borde evakueras, inte minst barn, men vad
            görs? Vi vet att sarkofagen läcker och att Sovjet har bett om
            hjälp från övriga världen, men vad händer?
          </note>
          <note>
            Ukraina, Sovjets tidigare kornbod, ropar på hjälp från väst.
            Landet och hela världen utsätts dagligen för ytterligare strålning.
          </note>
          <note>
            Jag frågar: Vad avser miljöminister Birgitta Dahl göra för att
            detta ständiga utsläpp från den läckande sarkofagen skall kunna
            förhindras?
          </note>
          <note type="speaker">
            1990/91:556 av Åsa Domeij (mp) till jordbruksministern om domänverkets
            utförsäljning av mark:
          </note>
          <note>
            I den nu pågående utförsäljningen av vissa delar av domänverkets
            mark ingår även områden som föreslås bli naturreservat.
          </note>
          <note>
            Avser regeringen att vidta några åtgärder i anledning av domänverkets
            utförsäljning av mark?
          </note>
          <note type="speaker">
            1990/91:557 av Åsa Domeij (mp) till jordbruksministern om klassningen
            av område som fjällnära skog:
          </note>
          <note>
            Skogsvårdsstyrelserna i de län som har fjällnära skog har tagit
            fram förslag till ny gränsdragning för fjällnära skog för att
            möjliggöra att högre krav på naturvårdshänsyn ställs i områdena.
            Dessa förslag har varit på remiss och har överlämnats till skogsstyrelsen.
            Skogsstyrelsens generaldirektör har emellertid nyligen uttalat
            (vid en hearing i
          </note>
          <note>
            Umeå den 10 april) att förslaget skall ändras så att mindre skog
            skall tas in som fjällnära skog än vad som föreslås av skogsvårdsstyrelserna.
            Ett sådant försämrat förslag skall lämnas in till regeringen den
          </note>
          <note>
            22 april för slutligt avgörande.
          </note>
          <note>
            Avser regeringen att utvidga området som klassas som fjällnära
            skog i förhållande till vad som låg ovanför domänverkets tidigare
            skogsodlingsgräns?
          </note>
          <note>
            9 § Kammaren åtskildes kl. 10.49.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
