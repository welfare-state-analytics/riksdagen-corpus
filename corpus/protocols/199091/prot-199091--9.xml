<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--9</head>
          <docDate when="1990-10-15 00:00:00">1990-10-15 00:00:00</docDate>
        </div>
      </front>
      <body>
        <div>
          <note>
            Förhandlingarna leddes av förste vice talmannen.
          </note>
          <note>
            1 § Anmälan om kompletteringsval till krigsdelegationen och till
            vissa utskott
          </note>
          <note>
            Förste vice talmannen meddelade
          </note>
          <note>
            dels att socialdemokratiska riksdagsgruppen på grund av uppkomna
            vakanser anmält Lars
          </note>
          <note>
            Gustafsson och Lars Hedfors som ledamöter i krigsdelegationen
            efter Ivar Nordberg resp. Anna-
          </note>
          <note>
            Greta Leijon samt Margareta Persson som suppleant i konstitutionsutskottet
            efter Mona
          </note>
          <note>
            Sahlin,
          </note>
          <note>
            dels att miljöpartiet de grönas riksdagsgrupp som suppleant i
            skatte-, lag- och socialförsäkringsutskotten under Gösta Lyngås
            ledighet anmält hans ersättare Ulf Löfgren.
          </note>
          <note>
            Förste vice talmannen förklarade utsedda till
          </note>
          <note>
            ledamöter i krigsdelegationen
          </note>
          <note>
            Lars Gustafsson (s)
          </note>
          <note>
            Lars Hedfors (s)
          </note>
          <note>
            suppleant i konstitutionsutskottet
          </note>
          <note>
            Margareta Persson (s)
          </note>
          <note>
            suppleant i skatteutskottet
          </note>
          <note>
            Ulf Löfgren (mp)
          </note>
          <note>
            suppleant i lagutskottet
          </note>
          <note>
            Ulf Löfgren (mp)
          </note>
          <note>
            suppleant i socialförsäkringsutskottet
          </note>
          <note>
            Ulf Löfgren (mp)
          </note>
          <note>
            2 § Justering av protokoll
          </note>
          <note>
            Justerades protokollet för den 9 oktober.
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1990/91:16 till utrikesutskottet
          </note>
          <note>
            1990/91:35 till trafikutskottet
          </note>
          <note>
            1990/91:39 till finansutskottet
          </note>
          <note>
            1990/91:43 till lagutskottet
          </note>
          <note>
            4 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Justitieutskottets betänkande 1990/91:JuU1
          </note>
          <note>
            Lagutskottets betänkanden 1990/91:LU1--LU4
          </note>
          <note>
            Trafikutskottets betänkanden 1990/91:TU1--TU3
          </note>
          <note>
            Socialutskottets betänkanden 1990/91:SoU1 och
          </note>
          <note>
            SoU2
          </note>
          <note>
            Jordbruksutskottets betänkanden 1990/91:JoU1--
          </note>
          <note>
            JoU3
          </note>
          <note>
            Näringsutskottets betänkande 1990/91:NU1
          </note>
          <note>
            Bostadsutskottets betänkanden 1990/91:BoU1 och
          </note>
          <note>
            BoU2
          </note>
          <note>
            5 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1990/91:40 Ändrade kapitaltäckningsregler med anledning av skattereformen,
            m.m.
          </note>
          <note>
            6 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 12 oktober
          </note>
          <note type="speaker">
            1990/91:44 av Sigge Godin (fp) till finansministern om tullverkets
            organisation:
          </note>
          <note>
            Generaltullstyrelsen lämnade i juni 1990 förslag i anledning
            av regeringens uppdrag om organisationsöversyn av tullverket.
            Utredningen visar på betydande förändringar av såväl organisatorisk,
            personell som regionalpolitisk art.
          </note>
          <note>
            Ändringar föreslås ske av regionindelningen i landet och indragningar
            av ett antal tullstationer.
          </note>
          <note>
            Ändrad regionindelning innebär att Norrland skall utgöra en region
            med regionkontor i Haparanda.
          </note>
          <note>
            När det gäller nedläggning av tullstationer föreslås att stationen
            i Örnsköldsvik överflyttas till Umeå.
          </note>
          <note>
            Förutom minskningen av personalstyrkan i
          </note>
          <note>
            Örnsköldsvik från nio till sex tjänster så försvinner betydande
            arbetstid genom resor mellan Umeå och
          </note>
          <note>
            Örnsköldsvik, 22 mil per dag.
          </note>
          <note>
            Utredningen synes inte ha tagit hänsyn till den omfattande kontroll
            som skall ske av tekniska produkter och kvalificerade fordon för
            militär och civil användning som exporteras av Hägglunds
          </note>
          <note>
            Vehicle AB. En kontroll sker i dag enligt anvisningarna varje
            vecka på grund av godsets speciella art.
          </note>
          <note>
            Omorganisationen av tullverket kommer att innebära mycket omfattande
            förändringar såväl från kontroll- och bevakningssynpunkt som när
            det gäller regional påverkan på utsatta orter. Jag får därför
            ställa följande frågor till finansministern:
          </note>
          <note>
            1. Avser regeringen att låta riksdagen fatta beslut i frågan?
          </note>
          <note>
            2. När avser regeringen lägga fram förslag eller fatta beslut
            i ärendet?
          </note>
          <note>
            3. Vilken hänsyn anser finansministern skall tas till förändrade
            möjligheter att utöva kontroll och tillsyn på grund av regionala
            förhållanden?
          </note>
          <note>
            4. Kommer regeringen att väga in regionalpolitiska hänsyn i ärendet?
          </note>
          <note type="speaker">
            1990/91:45 av Ingbritt Irhammar (c) till socialministern om barnens
            rätt i samhället:
          </note>
          <note>
            Barnens rätt i samhället
          </note>
          <note>
            Barnens grundläggande rättigheter kommer till uttryck i FN-konventionen
            om barn som FN
          </note>
          <note>
            nyligen behandlat. I över 50 artiklar presenteras kraven på en
            drägligare tillvaro för världens barn.
          </note>
          <note>
            Här stadgas bl.a. barnens rätt att överleva och utvecklas, att
            uttrycka sin mening i alla frågor som rör dem själva och att skyddas
            mot fysiskt och psykiskt våld.
          </note>
          <note>
            FNs barnkonvention gäller respekten för barnens liv. Den utmanar
            oss alla till handling. Nu gäller det för Sverige och andra ratificerande
            stater att leva upp till konventionens mål. Det gäller också att
            få fler länder att ratificera konventionen.
          </note>
          <note>
            Barnens bästa och barnens behov måste få de uttryck som barnen
            själva dikterar. För att detta skall bli möjligt krävs en helhetssyn
            på barnet i samhället, utformandet av en politik som sätter barnets
            intressen i centrum.
          </note>
          <note>
            Barn i missbrukarmiljöer
          </note>
          <note>
            Mitt i vår egen svenska välfärd far många barn oerhört illa.
            Barn i missbrukarmiljöer lider i det dolda och tvingas uppleva
            olika förnedrande handlingar, även psykiskt och fysiskt våld.
            De lever också med skammen att ha föräldrar som super och missköter
            sig.
          </note>
          <note>
            Det är viktigt att man tidigt uppmärksammar deras situation och
            går in med stöd och hjälp. Det krävs ett väl utvecklat samarbete
            mellan barnomsorg, skola, socialtjänst och primärvård för att
            barnens behov skall kunna tillgodoses i tid.
          </note>
          <note>
            En aktiv drogpolitik måste komma till stånd, där man inte väjer
            för att vara mera restriktiv exempelvis vad gäller tillståndsgivning
            och där man också mycket medvetet satsar på ett ökat utbud av
            drogfria miljöer, ökad information om droger i skolor och på arbetsplatser
            och ökade vårdresurser.
          </note>
          <note>
            Barn som utsätts för misshandel och incest
          </note>
          <note>
            Barn som utsätts för misshandel och incest lever under ett ständigt
            hot. De blir ofta offer för vuxnas frustration. Slagen och sparkarna
            är det ordlösa språk som används då förmågan att tillrättavisa
            vänligt men bestämt inte finns. Vuxna som slår har ofta själva
            som barn blivit utsatta för olika övergrepp.
          </note>
          <note>
            Kunskapen om dessa barns situation måste bli bättre. Utbildningen
            i sociala frågor måste intensifieras för bl.a. personal i socialtjänsten,
            för lärare och all annan personal som har med barn att göra. Det
            är viktigt att man skall kunna se och tyda tecknen på ofärd i
            tid och att ingripa så att misshandlade barn inte tvingas växa
            upp till våldsverkare eller drogmissbrukare.
          </note>
          <note>
            Täta hembesök i problemfamiljer, en bättre uppföljning av varje
            enskilt ärende och en större tilltro till de lokalt förankrade
            socialnämndernas utredningar kan leda till goda resultat. Det
            är inte acceptabelt att barn kommer i kläm på grund av bristfälliga
            kontakter mellan olika sociala myndigheter.
          </note>
          <note>
            Riksföreningen mot sexuella övergrepp mot barn
          </note>
          <note>
            (RMSÖ) bedriver ett mycket angeläget arbete när det gäller att
            stödja barn som utsatts för övergrepp.
          </note>
          <note>
            Verksamheten som bedrivs på frivillig grund är i stort behov
            av statligt stöd för att kunna utföras än mer effektivt.
          </note>
          <note>
            Problemen är inte likartade för alla utsatta barn.
          </note>
          <note>
            Det är därför viktigt att vård- och terapiinsatserna kan differentieras.
            Gruppbehandling av utsatta tonårsflickor har med framgång bedrivits
            i Malmö.
          </note>
          <note>
            En sådan verksamhet bör, med tillräckliga resurser, kunna initieras
            även på andra håll i landet.
          </note>
          <note>
            Det krävs ökade resurser för att behandla alla inblandade. Gärningsmännen
            behöver inte enbart straff. Även vårdinsatser för de inblandade
            vuxna behöver intensifieras. Det är angeläget att man får vård
            så att det destruktiva beteendet kan brytas.
          </note>
          <note>
            Fängelse i kombination med kontraktsvård för dessa brott är ett
            förslag som bör diskuteras ytterligare.
          </note>
          <note>
            Socialutskottet har i oktober 1989 av regeringen beställt ett
            åtgärdsprogram för att möta våldet mot barn. Riksdagen ställde
            sig helhjärtat bakom detta krav. I dag, ett år senare, väntar
            vi fortfarande på resultat.
          </note>
          <note>
            Barn i vårdnads- och umgängestvister
          </note>
          <note>
            Barn som slits mellan föräldrarna i långa och plågsamma vårdnads-
            och umgängestvister far ofta mycket illa. Dessa förstår inte varför
            föräldrarna bråkar och tar inte sällan på sig skulden för den
            uppkomna situationen. Barnen blir brickor i en maktkamp mellan
            vuxna.
          </note>
          <note>
            I bästa fall får föräldrarna i dag hjälp t.ex. med samarbetssamtal.
            Barnen däremot lämnas ofta utan denna hjälp. Deras behov av stöd
            kan främst sägas tillgodoses genom den barnpsykologiska expertisen.
            Tillgången på dessa experter är dock relativt liten och motsvarar
            inte barnens behov av hjälp.
          </note>
          <note>
            En väl utbyggd familjerådgivning, som bedrivs i olika former,
            t.ex. av kommuner, landsting eller kyrkliga organ, krävs för att
            möta familjernas behov av professionell hjälp vid slitningar i
            ett förhållande. En större satsning bör också göras på stödfamiljer
            och barnjourverksamhet. Till barnjourer, som drivs på frivillig
            basis, kan barn i utsatta lägen vända sig för att få skydd. Rädda
            barnen kommer att dra i gång en sådan verksamhet i Stockholm under
            1991, och det är angeläget att denna verksamhet snarast utvärderas
            och, om resultatet är positivt, börjar bedrivas på andra orter
            i landet. Särskilda barnsocialsekreterare hos socialtjänsten kan
            vidare behöva inrättas. Det är över huvud taget viktigt att den
            tid som en vårdnadsprocess tar på olika sätt kan förkortas.
          </note>
          <note>
            Barn och föräldrar måste ges mer tid tillsammans.
          </note>
          <note>
            Det krävs därför bättre förutsättningar för att familjen skall
            kunna välja den omsorgsform som passar den bäst. Alla småbarnsfamiljer
            måste få del i samhällets stöd till barnomsorgen. På så sätt stimuleras
            föräldrarnas initiativ till bl.a.
          </note>
          <note>
            kooperativa daghem och barnomsorgsverksamhet i församlingars
            regi. Svenska kyrkans förskoleverksamhet, som i dag alltjämt står
            utan statsbidrag, måste få samma chans att bedriva verksamhet
            som de fria kyrkorna.
          </note>
          <note>
            Regeringens ansvar
          </note>
          <note>
            Att visa respekt för barnen kräver kunskap och ett stort engagemang.
            Vi har alla ett gemensamt ansvar för barnens livsmiljö, och vi
            får inte väja för att ingripa och sätta gränser. Regeringens ansvar
            för att på olika sätt bistå barnen och med olika medel stärka
            deras ställning i samhället måste nu förtydligas.
          </note>
          <note>
            Med hänvisning till ovanstående vill jag ställa följande fråga
            till socialministern:
          </note>
          <note>
            Vilka snara åtgärder ämnar regeringen vidta för att stärka barnens
            rätt i samhället?
          </note>
          <note type="speaker">
            1990/91:46 av Margareta Persson (s) till socialministern om barnavårdscentralerna:
          </note>
          <note>
            Barnhälsovården har sedan minst 35 år tillbaka haft en avgörande
            roll för det förebyggande olycksfallsoch hälsovårdande arbetet
            bland barnfamiljer.
          </note>
          <note>
            Sverige har varit föregångare när det gäller barnolycksfallsförebyggande
            arbete. Ett exempel på det är att antalet dödsolyckor bland barn
            drastiskt har minskat under senare år.
          </note>
          <note>
            Barnavårdscentralerna har varit motorn i det svenska barnhälsoförebyggande
            arbetet. Trots att besöken där är frivilliga, så går nästan alla
            barnfamiljer dit. Barnavårdscentralerna är en stor trygghet för
            barnfamiljerna, dit kan man vända sig med sin oro och sina frågor.
            Den svenska modellen har blivit internationellt känd, och olika
            länder försöker nu bygga upp en liknande modell som vi haft i
            Sverige.
          </note>
          <note>
            Den offentliga sektorn är i dag ständigt utsatt för kritisk granskning
            av både allmänhet och politiker.
          </note>
          <note>
            Men en verksamhet som knappast någon har haft några invändningar
            emot är barnavårdscentralernas arbetsmetoder. De är lättillgängliga,
            byråkratin lyser med sin frånvaro, kunskaperna är stora och varje
            förälder känner att man kan ställa vilka ''dumma'' frågor som
            helst, utan att bli illa behandlad.
          </note>
          <note>
            Barnmiljörådet, som är en statlig myndighet som skall bevaka
            bl.a. det förebyggande säkerhetspolitiska arbetet bland barn,
            har nu kraftigt protesterat mot den pågående omstruktureringen
            i landstingen av barnhälsovården. Man varnar nu för den förändring
            som innebär att distriktssköterskorna skall överta barnavårdscentralernas
            uppgifter.
          </note>
          <note>
            En distriktssköterska, som skall ha ansvar för allt fler verksamhetsgrenar
            inom primärvården, kommer oundvikligen att tvingas prioritera
            det akut sjukvårdande arbetet framför långsiktigt förebyggande
            barnhälsoarbete. Även om distriktssköterskeorganisationen tillförs
            nya resurser, kommer de att få svårt att upprätthålla en god kompetens
            med ett underlag på ca 10--15
          </note>
          <note>
            nyfödda barn per år. På barnavårdscentralerna har sjuksköterskorna
            ett barnunderlag på 50--110 barn per årskull och totalt mellan
            450--550 barn per heltidstjänst. Detta måste jämföras med att
            en del distriktssköterskor endast har omkring 100 barn totalt.
          </note>
          <note>
            Den kompetens som barnavårdscentralerna har haft kan därför svårligen
            upprätthållas av distriktssjuksköterskorna, oavsett om den organisationen
            tillförs goda resurser. Kompetensen bygger både på erfarenhet
            av många barn och på att man kan hålla sig informerad om nyheter
            på barnområdet. En distriktssjuksköterska kan omöjligen hinna
            inhämta nya kunskaper på samtliga områden hon skall bevaka.
          </note>
          <note>
            Självklart skall vi fortsätta att ha distriktssköterskor även
            för barnhälsovården i glesbygd. Men förhållandena där går inte
            att jämföra med tätortsförhållanden.
          </note>
          <note>
            Den omstrukturering som nu pågår innebär egentligen en nedmontering
            av en svensk modell som på många sätt varit unik. Varför skall
            den offentliga sektorn förändras just på det område den är som
            mest populär? Hur skall man kunna garantera att det förebyggande
            arbetet inte kommer i kläm i konkurrensen med akuta sjukvårdsbehov?
            Hur skall man kunna garantera samma gedigna barnkompetens som
            tidigare?
          </note>
          <note>
            Mot bakgrund av detta vill jag fråga socialministern:
          </note>
          <note>
            Anser socialministern att systemet med barnavårdscentraler varit
            en stor tillgång för barnhälsoarbetet?
          </note>
          <note>
            Anser socialministern att barnavårdscentralerna bör bibehållas?
          </note>
          <note>
            Vilka åtgärder avser socialministern vidta för att barnavårdscentralerna
            skall bibehållas?
          </note>
          <note>
            den 15 oktober
          </note>
          <note type="speaker">
            1990/91:47 av Ragnhild Pohanka (mp) till utrikesministern om
            Tibet:
          </note>
          <note>
            Efter undantagstillståndets upphävande i Tibet den
          </note>
          <note>
            1 maj 1990 såg det ytligt sett ut som om Kina ville lätta på
            trycket och förtrycket. Antalet uniformerade soldater minskade
            på gator och torg, en försiktig turism tilläts. Bl.a. fick Svensktibetanska
            skol- och kulturföreningen visum för en gruppresa i somras och
            fick också resa relativt fritt under uppsikt.
          </note>
          <note>
            Men fernissan var ytterligt tunn. Tydligt såg och hörde man att
            tibetanerna hade de lägst betalda arbetena, de sämsta bostäderna,
            den sämsta sjukvården eller ingen alls, de flesta barnen utan
            skolgång. De behövde tillstånd för att resa mellan olika städer.
            De fattiga gatubarnen i Lhasa var tibetaner.
          </note>
          <note>
            Men detta var inte nog: beväpnade soldater på taken på strategiska
            punkter, rädda munkar som inte vågade tala med oss. Soldater stoppade
            turister och frågade var de bodde, och säkerhetspoliser följde
            oss under hela vistelsen i Tibet. Munkar och nunnor fängslas och
            torteras, detsamma händer oppositionella eller så får de yrkesförbud.
          </note>
          <note>
            Sedan juli har förhållandena ytterligare skärpts.
          </note>
          <note>
            Soldatnärvaron stärks, kloster stängs, ytterligare munkar och
            nunnor avstängs från klostren, och civilbefolkningen utsätts för
            ökat tryck. Bl.a.
          </note>
          <note>
            fortsätter tvångssteriliseringar även av unga ogifta kvinnor,
            och kineserna talar om den ''slutgiltiga lösningen'' av Tibetproblemet.
          </note>
          <note>
            Med anledning av ovanstående vill jag ställa följande frågor:
          </note>
          <note>
            1. Är det inte dags att Sverige omprövar sitt ställningstagande
            till Kinas överhöghet i Tibet?
          </note>
          <note>
            2. Skall samma misstag upprepas som när det gäller Baltikum?
          </note>
          <note>
            3. Skall Sverige tigande åse när ett litet folk förtrycks och
            utsätts för folkmord?
          </note>
          <note>
            4. Vilka aktiva åtgärder är utrikesministern beredd att vidta
            när det gäller Tibetfrågan?
          </note>
          <note>
            7 § Kammaren åtskildes kl. 15.02.
          </note>
        </div>
      </body>
    </text>
  </TEI>
</teiCorpus>
