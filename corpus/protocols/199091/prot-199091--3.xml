<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--3</head>
          <docDate when="1990-10-03 00:00:00">1990-10-03 00:00:00</docDate>
        </div>
      </front>
      <body>
        <div>
          <note>
            1 § Meddelande om information från regeringen m.m.
          </note>
          <note type="speaker">
            Anf. 1 TALMANNEN:
          </note>
          <note>
            Välkomna till det nya riksmötets första partiledardebatt som
            äger rum med anledning av regeringsförklaringen som avgavs i går.
            Innan vi börjar debatten vill jag meddela att statsrådet Lena
          </note>
          <note>
            Hejlm-Wallén på regeringens informationsstund i morgon torsdag
            kl. 14.30 kommer att lämna information om katastrofinsatser och
            långsiktigt biståndssamarbete med Namibia.
          </note>
          <note>
            2 § Partiledardebatt med anledning av regeringsförklaringen
          </note>
          <note type="speaker">
            Anf. 2 CARL BILDT (m):
          </note>
          <note>
            Herr talman! Vid midnatt började alla Tysklands klockor att ringa.
            Från Ru gen uppe i norr till
          </note>
          <note>
            Zugspitze nere i söder, från Oder i öster till Mosel i väster.
            De ringde in en enighet som symboliserar ett enande i frihet,
            inte bara för Tyskland, utan för
          </note>
          <note>
            Europa i dess helhet. Och i morgon vid denna tidpunkt samlas
            det enade Tysklands valda företrädare för första gången till den
            nya tyska riksdagens första högtidliga sammanträde.
          </note>
          <note>
            Tysklands delning har varit Europas delning.
          </note>
          <note>
            Muren delade förvisso främst Berlin, men den delade också en
            hel världsdel. Muren och den stat utan vilken denna mur inte hade
            varit möjlig krossade individers möjligheter och människors drömmar
            under nästan ett halvt århundrade.
          </note>
          <note>
            Det förefaller ibland i debatten som om man känner litet nostalgi
            över det gamla DDR och gärna gråter litet med den fallna DDR-regimen.
            Låt mig säga att jag själv inte kan känna annat än glädje över
            att en stat som aldrig var annat än konstlad nu försvinner från
            Europas karta. Men framför allt känner jag en intensiv glädje
            över alla de nya möjligheter som nu öppnas. Jag tror att 90-talet
            kommer att innebära ett nytt tyskt under när det gäller välfärd,
            välstånd och ekonomisk utveckling.
          </note>
          <note>
            Jag vet att genom det som nu har inträffat bereds vägen för ett
            både fördjupat och utvidgat samarbete på samhällslivets alla områden
            mellan
          </note>
          <note>
            Europas demokratier. Det blir ett medborgarnas
          </note>
          <note>
            Europa -- ett möjligheternas och mångfaldens
          </note>
          <note>
            Europa -- som nu växer fram. Och i detta Europa är det en självklarhet
            att Sverige måste vara med helt och fullt.
          </note>
          <note>
            Utvecklingen i Europa går nu rasande snabbt framåt. Inte någon
            som haft möjlighet att under det senaste året och månaderna röra
            sig i detta nya samarbetets Europa kan undgå att se hur vårt
          </note>
          <note>
            Sverige har halkat efter, hur vi kommit på sidan av och hur vi
            håller på att marginaliseras. Så är det, och den sanningen måste
            vi vara medvetna om.
          </note>
          <note>
            Men så borde det faktiskt inte vara, och så behöver det inte
            vara i framtiden. Det är därför vi så snabbt som möjligt bör vara
            redo att söka fullt medlemskap i EG. Jag har själv sagt att detta
            bör ske under andra halvåret nästa år, omedelbart efter valet.
            Den bedömningen har sedan dess fått stöd också från företrädare
            för folkpartiet. Jag tror inte att Sverige har råd att stå och
            vänta i ytterligare två tre år och säga ''vi får se, vi kan inte
            bestämma oss nu''. Det är bra, statsministern, att socialdemokraternas
            officiella linje i
          </note>
          <note>
            Europapolitiken nu har gått från rött till gult, från nej till
            vänta. Något som verkligen skulle behövas är att Europapolitiken
            slår om till grönt och att vi sänder signalen om att vi vill vara
            med och skall vara med.
          </note>
          <note>
            Herr talman! Gårdagens regeringsförklaring var tom, gränsande
            till uppgivenhet. Det gäller inte minst den ekonomiska politiken.
            Jag undrar ibland om regeringen i dess helhet har klart för sig
            vart dess politik har fört Sverige när det gäller ekonomin. Länge
            matades vi med tal om den framgångsrika tredje vägens ekonomiska
            politik.
          </note>
          <note>
            Den skulle ge oss både låg inflation och låg arbetslöshet, och
            fortfarande talar statsministern som om detta i allt väsentligt
            lyckades under 1980-
          </note>
          <note>
            talet.
          </note>
          <note>
            Men sanningen är ju att det förhåller sig tvärtom.
          </note>
          <note>
            Det centrala elementet i denna politik -- att hålla pris- och
            kostnadsstegringarna ner -- har misslyckats och misslyckats rejält.
            I dag är Sverige ett höginflationsland i ett Europa som i allt
            väsentligt har fått inflationen under kontroll. Löner och priser
            galopperar i väg i Sverige. Vi känner alla av hur dyrt allting
            har blivit, och ekonomer varnar samstämmigt för den allvarliga
            kostnadskris som nu kommer.
          </note>
          <note>
            Vi skall inte blunda för vad en kostnadskris innebär. En sådan
            slår alltid hårt mot sysselsättningen. Misslyckas inflationsbekämpningen
            kommer misslyckandet med sysselsättningen aldrig långt efter.
            Det är tyvärr alldeles ofrånkomligt.
          </note>
          <note>
            Jag försökte i avslutningsdebatten i våras innan vi skildes att
            något intressera statsministern för dessa sysselsättningspolitiska
            perspektiv. Det gick kanske inte alldeles bra. När jag lyssnade
            till regeringsförklaringen i går fick jag inte heller något intryck
            av att regeringen inser allvaret i det som nu håller på att inträffa.
            Det sägs i regeringsförklaringen att om arbetslösheten ökar står
            regeringen redo med åtgärder. Men detta ''om''
          </note>
          <note>
            är ju ingenting annat än rent illusionsmakeri! Alla vet att arbetslösheten
            kommer att öka, och att den kommer att öka rejält under lång tid.
            Varslen har ju duggat tätt under de senaste månaderna. Vi har
            i en industrisektor som redan var för liten förlorat
          </note>
          <note>
            25 000 industrijobb under första delen av detta år.
          </note>
          <note>
            Det är ofta de svagaste delarna av landet som drabbas först och
            hårdast, och vi vet att nedgången inom industrin kommer att ta
            fart. Siffrorna för industriinvesteringar tyder på ett ras på
            omkring
          </note>
          <note>
            15--20 % under 1991.
          </note>
          <note>
            Även den offentliga sektorn, som tidigare kunde suga upp mycket
            av detta under 70- och 80-talen, står nu inför den ekonomiska
            krisen. Företrädare för Kommunförbundet sade häromdagen att de
            trodde att 50 000 jobb skulle försvinna från kommunsektorn under
            de närmaste åren. Låt oss således vara alldeles på det klara med
            vad vi står inför: Månad efter månad under de närmaste åren kommer
            arbetslösheten att öka.
          </note>
          <note>
            Jag tror tyvärr att det ligger mycket i de prognoser som i dag
            förutspår att denna ökning av arbetslösheten kan komma att gå
            upp till fyra fem procentenheter öppen arbetslöshet och att vi
            därmed kommer att få en sysselsättningskris som är längre och
            djupare än vad vi någonsin har upplevt i modern tid. Denna djupa
            och långvariga sysselsättningskris är det oundvikliga resultatet
            av misslyckandet för den tredje vägens ekonomiska politik. Det
            är socialdemokraternas misslyckande med att få kostnadsutvecklingen
            under kontroll som för landet in i en kris för sysselsättningen.
          </note>
          <note>
            Detta är ett stort misslyckande för socialdemokratin när det
            gäller en av dess allra mest centrala uppgifter i svensk politik.
          </note>
          <note>
            När finansminister Allan Larsson framträdde som något av gästföreläsare
            på den socialdemokratiska partikongressen sade han att ''så här
            kan det inte få fortsätta''. Nej, så här kan det verkligen inte
            få fortsätta!
          </note>
          <note>
            Men så här har det ju fortsatt år efter år under herr
          </note>
          <note>
            Larssons företrädare, herr Feldt, som också pratade åtskilligt
            -- men det fortsatte. Så här har det fortsatt månad efter månad
            också under herr
          </note>
          <note>
            Larsson. Att döma av regeringsförklaringen kommer det ett bra
            tag till att fortsätta så som det inte får fortsätta .
          </note>
          <note>
            Det dokument som Rehnbergkommissionen presenterade i måndags
            är en iskall beskrivning av en hård verklighet för Sveriges ekonomi.
            Det sägs i dokument mycket tydligt att detta är en
          </note>
          <note>
            ''hemmalagad'' kris, som har sin grund i misslyckandet med inflationsbekämpningen
            under
          </note>
          <note>
            1980-talet.
          </note>
          <note>
            I början av detta år sade regeringen i finansplanen att vi står
            vid en kritisk punkt. Man sade att om vi inte klarade av detta
            inom den allra närmaste tiden så skulle krisen vara oundviklig
            och arbetslösheten skulle komma att bli hög. Det enda vi har sett
            av åtgärder för att klara av detta är egentligen en momshöjning
            och att regeringen gick tillbaka i fråga om ett antal förfelade
            och förhastade vallöften. Men av detta blir det ingen ekonomisk
            politik värd namnet, en ekonomisk politik som gör det möjligt
            att lösa den kris som nu kommer.
          </note>
          <note>
            Det blev inget brott i kostnadsutvecklingen. 1990
          </note>
          <note>
            blev ännu ett i den långa raden av förlorade år.
          </note>
          <note>
            Därmed är det alldeles klart: socialdemokratin administrerar
            i dag en sönderfallande svensk ekonomi. Det sade regeringen visserligen
            att den aldrig skulle göra. Jag vet inte riktigt om det var ett
            löfte, ett mål eller någonting som var oåterkalleligt när det
            sades. Men detta är i alla fall nu ett faktum;
          </note>
          <note>
            så är det. Socialdemokraterna administrerar en sönderfallande
            ekonomi.
          </note>
          <note>
            Så gott som alla kurvor pekar i dag åt fel håll.
          </note>
          <note>
            Underskottet gentemot utlandet ökar mycket snabbt. Räntorna pressas
            upp. Vi har räntor som ligger en bra bit högre än det övriga Europas.
            Detta ger oss höga boendekostnader, och det driver investeringarna
            ytterligare ut ur landet. Tillväxten har praktiskt taget upphört.
            Vi var tidigare ett lågtillväxtland, och vi håller nu på att bli
            ett nolltillväxtland.
          </note>
          <note>
            Är det någonting som hotar välfärden -- inte minst pensionerna
            i ATP-systemet framöver -- så är det just det faktum att tillväxten
            sinar och håller på att upphöra. Kostnaderna ökar mycket snabbt.
            Och dessutom spär man på med skatteökningar -- ny ved på inflationsbrasan.
            Denna brasa, med all den ved den har fått genom socialdemokraternas
            politik under dessa år, kommer inte att bli så lätt att släcka.
          </note>
          <note>
            Det finns inga lätta vägar ut ur denna kris. Det går inte att
            reglera, att subventionera eller att devalvera bort den. Det går
            enligt min mening bara att se till att vi får en vändning ut ur
            krisen genom att föra en ekonomisk politik som bryter med den
            vi har fört hitintills, en ekonomisk politik som skapar trovärdighet
            i ett längre perspektiv.
          </note>
          <note>
            Det handlar då om att sänka skattetrycket. Det är en nödvändighet
            förr eller senare -- ju förr desto bättre. Det handlar om att
            få till stånd en trovärdighet i Europapolitiken. Detta är en nödvändighet.
            Det handlar om att avvisa olika socialistiska planer som nu cirkulerar
            i debatten.
          </note>
          <note>
            Det handlar om att också kunna bryta ner pyramiderna, monopolen,
            i de offentliga välfärdssystemen. Det handlar om att kunna dämpa
            den offentliga kostnadsutvecklingen, och det handlar inte minst
            om att ge Sverige en realistisk energipolitik.
          </note>
          <note>
            Om detta senare skulle mycket kunna sägas. Jag har förstått att
            en mera selekt krets i särskilda sammanhang skall få ägna sig
            åt den saken. Av den utlovade energipolitiska propositionen till
            riksdagen har vi inte sett så mycket.
          </note>
          <note>
            Det vi under de senaste månaderna har sett i denna fråga är hur
            ett politiskt parti, några av dess mest prominenta företrädare,
            har förtidsavvecklat sin politiska moral. Efter de turer jag har
            sett prov på i TV under de senaste månaderna har jag mycket svårt
            att förstå hur vissa personer fortfarande kan se ärliga människor
            rakt i ögonen när de uttalar sig om vad de tycker och tänker i
            denna fråga.
          </note>
          <note>
            Socialdemokraterna lade fast en politik om förtidsavveckling
            1995--1996. Denna politik var felaktig och farlig när den lades
            fast, och jag vet inte om socialdemokraterna någonsin hade för
            avsikt att genomföra den. Nu gör de en vändning och säger att
            de genom nya överenskommelser skall skapa trovärdighet för en
            ny politik. Efter det som har hänt tror jag att de kan säga i
            stort sett vad de vill -- det är inte många som kommer att tro
            på dem i alla fall. Som socialdemokraterna har svängt och slirat
            i energipolitiken under de senaste 15 åren --
          </note>
          <note>
            men speciellt under de senaste två tre åren -- finns det tyvärr
            ingen större anledning att sätta någon tilltro till det de säger,
            förutom möjligen det som ligger i den alldeles omedelbara framtiden.
          </note>
          <note>
            I detta ligger också något av kvintessensen av ett politiskt
            misslyckande för denna regering, ett misslyckande som är större
            än så. Regeringen har förbrukat möjligheter vad gäller ekonomin,
            vad gäller Europapolitiken och vad gäller energipolitiken. Regeringen
            har t.o.m. förbrukat stora delar av det politiska och det svenska
            språket.
          </note>
          <note>
            Löften betyder numera ingenting; de har blivit närmast någonting
            man skrattar åt i svensk politik.
          </note>
          <note>
            Beslut betyder nästan heller ingenting. De är nämligen bara oåterkalleliga
            när de fattas. Ord staplas på ord, men orden förlorar alltmer
            sin mening. I gårdagens regeringsförklaring var en av de stora
            nyheterna att namnet på skolöverstyrelsen skall bytas till ''skolverket''.
          </note>
          <note>
            Så formas en politik som fortfarande tror att orden -- de ord
            man har devalverat -- har någon betydelse. Så här, herr talman,
            kan det inte få fortsätta.
          </note>
          <note type="speaker">
            Anf. 3 BENGT WESTERBERG (fp):
          </note>
          <note>
            Herr talman! Låt mig först av allt instämma i det som Carl Bildt
            sade om Tyskland. Jag har inte mycket att tillägga; jag tyckte
            att han formulerade sig väl på den punkten. Att vi någon gång
            skulle få uppleva ett enat Tyskland anade vi väl -- om vi inte
            hade gjort det förr -- när Berlinmuren föll för ett knappt år
            sedan. Att det skulle gå så fort som det har gjort tror jag inte
            någon vågade tro ens då.
          </note>
          <note>
            Det nya Tyskland kommer naturligtvis att betyda mycket för Sverige,
            påverka oss på olika sätt. Men det har också redan haft en mycket
            påtaglig effekt på den svenska debatten. Berlinmurens fall och
          </note>
          <note>
            Tysklands enande har enligt min mening betytt mer än någonting
            annat för att påverka Europadebatten i Sverige. Successivt och
            en aning motsträvigt har socialdemokraterna så småningom kommit
            fram till att det nu är önskvärt att Sverige blir fullvärdig medlem
            i EG. Jag läste Ingvar Carlssons tal på den socialdemokratiska
            partikongressen och tyckte att det var glädjande positivt i de
            avsnitt som berörde
          </note>
          <note>
            Europa.
          </note>
          <note>
            Tysklands enande kommer också att betyda mycket för den svenska
            miljön. Man kanske t.o.m. skulle kunna gå så långt som att säga
            att ingen åtgärd av miljöpolitisk karaktär är viktigare än Tysklands
            enande. Det forna Östtyskland svarar nämligen för en mycket stor
            del av de försurande utsläpp som faller ned över Sverige och försurar
            svenska skogar och svenska sjöar. Kärnkraftverket i Greifswald
            är långt farligare och innebär en långt större risk för
          </note>
          <note>
            Sverige än någon av de svenska reaktorerna.
          </note>
          <note>
            Det är oklart om det i Östtyskland har funnits en vilja att åtgärda
            dessa problem. Även om viljan har funnits, har inte förmågan och
            resurserna funnits.
          </note>
          <note>
            Kommunismen har utarmat de östeuropeiska folken, och utvecklingen
            där visar hur fel det är att ställa demokrati, marknadsekonomi
            och välfärd mot miljön. Allt detta är tvärtom en förutsättning
            för en radikal miljöpolitik, och i och med Tysklands enande finns
            det hopp för en radikal miljöpolitik också i det forna Östtyskland.
          </note>
          <note>
            Herr talman! Det finns i den svenska ekonomin för närvarande
            en hel del krissymptom. Krisen i
          </note>
          <note>
            Mellersta Östern är förvisso en bidragande faktor, men det är
            inte den avgörande orsaken. Viktigare är att svårigheterna är
            hemmagjorda. Det är den svenska pris- och löneutvecklingen under
            hela
          </note>
          <note>
            1980-talet som ligger bakom den situation som vi nu befinner
            oss i.
          </note>
          <note>
            Regeringen har ett mycket stort ansvar för detta:
          </note>
          <note>
            felbedömningen våren 1988 då ekonomin borde ha stramats åt, överhettningen
            som man tillät fortgå alldeles för länge, den alltför glättade
            bilden som gavs i valrörelsen år 1988 då man ställde ut löften
            om reformer som inte behövde finansieras, försummelsen att ta
            itu med de många strukturproblemen -- skatterna, offentlig sektor
            och utbildningssystemet. På några områden har åtgärder vidtagits,
            men alldeles för sent. Inte minst har regeringen haft en övertro
            på inkomstpolitik, att det skulle gå att övertala arbetsmarknadens
            parter att träffa avtal på en låg nivå och på det sättet hålla
            tillbaka lönekostnadsökningarna. Allt detta kan vi beklaga, men
            det är för sent att ändra på det.
          </note>
          <note>
            Nu måste vi blicka framåt och se till vilken ekonomisk politik
            som skall föras från nu och framåt, givet att situationen är som
            den är.
          </note>
          <note>
            Herr talman! Jag tycker att det har skett en tillnyktring i regeringens
            ekonomiska politik. Det är alltför sent men naturligtvis ändå
            mycket välkommet. Skattereformen är det viktigaste uttrycket för
            detta och den ekonomiskpolitiska uppgörelsen i våras är ett annat.
            Den senare håller fortfarande bra. Det finns ingen anledning att
            lägga om politiken i en mer expansiv riktning. Allan
          </note>
          <note>
            Larssons klarspråk i olika sammanhang, inte minst på den socialdemokratiska
            partikonkgressen, är välgörande. Det tycks, herr talman, som om
            den mannen har en ganska välprogrammerad hjärna och det är inte
            utan att man känner en viss avund.
          </note>
          <note>
            Valrörelsen år 1991 kommer att vara avgörande.
          </note>
          <note>
            Skattereformen i förening med den dämpning som nu sker av den
            svenska ekonomin innebär att vi har en engångschans att växla
            ner i löneökningstakten i
          </note>
          <note>
            Sverige från en orealistiskt och orimligt hög nivå till någonting
            mer i takt med de länder som vi skall konkurrera med.
          </note>
          <note>
            Jag såg häromdagen på Rapport i TV där man redovisade en sifo-undersökning
            i vilken man frågat människor om de var beredda att avstå från
            löneökningar år 1991. Det var mindre än hälften som sade ja. Men
            när man tillade: ``Är du beredd att avstå löneökningar om andra
            gör det?'' var det mer än två tredjedelar som svarade ja.
          </note>
          <note>
            Jag tycker att detta visar att det är värdefullt med en samordning
            av löneavtalen inför 1991 om man skall klara nedväxlingen. Jag
            vill därför gärna ge mitt stöd till de vädjanden som regeringen
            har gjort till arbetsmarknadens parter om att utnyttja Bertil
          </note>
          <note>
            Rehnbergs förhandlingskommission så att vi får lägre löneökningar
            nästa år.
          </note>
          <note>
            Regeringen bör alltså enligt min uppfattning ligga still i stabiliseringspolitiken.
            Men detta hindrar inte att det är viktigt att ge andra signaler
            om t.ex.
          </note>
          <note>
            energin och den offentliga sektorn. När det gäller energipolitiken
            är detta naturligtvis allra viktigast för den eltunga industrin.
            Men det är inget tvivel om att det betyder oerhört mycket för
            humöret över huvud taget inom det svenska näringslivet.
          </note>
          <note>
            Ett första steg mot en rimligare energipolitik har nu tagits
            i och med att målet att avstänga kärnkraftsreaktorer redan år
            1995 har givits upp.
          </note>
          <note>
            Detta har skapat utrymme för samtal med bl.a.
          </note>
          <note>
            folkpartiet. Vi får se vad de samtalen kan leda fram till. Det
            är naturligtvis inte nu läge att skapa några ytterligare låsningar,
            men låt mig ändå redovisa några av folkpartiets utgångspunkter
            inför de förestående samtalen.
          </note>
          <note>
            En utgångspunkt är att vi inte nu skall binda oss för några nya
            årtal. Då skulle vi snart vara tillbaka i precis samma situation
            som nu. En annan är att det är viktigt med åtgärder för att stimulera
            utveckling av alternativen. Men det är också viktigt att dessa
            på några områden, framför allt när det gäller bioenergin, föregås
            av en ordentlig probleminventering så att vi inte bara öser ut
            hundratals miljoner utan att få någonting tillbaka.
          </note>
          <note>
            Det är angeläget att använda 90-talet till fördjupade studier
            av långsiktiga energisystem inkl.
          </note>
          <note>
            den utveckling som nu pågår internationellt.
          </note>
          <note>
            Sverige kan inom några år vara en del av en
          </note>
          <note>
            Europamarknad på elområdet.
          </note>
          <note>
            Det är också viktigt att analysera de möjliga målkonflikter som
            kan finnas inte bara i perspektivet fram till mitten av 90-talet
            utan även i ett mycket längre perspektiv fram till år 2010.
          </note>
          <note>
            Ett annat område på vilket det behövs tydliga signaler från regeringen
            är den offentliga sektorn.
          </note>
          <note>
            Det pågår, som alla kan se, en kamp inom socialdemokratin mellan
            reformister och traditionalister där traditionalisterna av allt
            att döma fortfarande har ett ganska starkt övertag.
          </note>
          <note>
            För folkpartiets del är det viktigt att ge människor mer valuta
            för skattepengarna. Det innebär både att genom konkurrens effektivisera
            verksamheten inom den offentliga sektorn och inom hela den sociala
            tjänstesektorn och att ge människor större valfrihet, inte bara
            mellan offentliga alternativ utan också mellan offentliga och
            enskilda.
          </note>
          <note>
            Vi får ofta från socialdemokraterna höra att detta med valfrihet
            är onödigt. Det är ju vi politiker som styr, och vi lyssnar naturligtvis
            till människor. Man säger t.o.m. ibland från socialdemokratiskt
            håll att människor inte vill ha valfrihet, och det finns i synnerhet
            ingen efterfrågan på enskilda alternativ.
          </note>
          <note>
            Jag fick häromdagen ett mycket bra exempel på motsatsen när jag
            besökte Martinaskolan som ligger i Bergsjön i Göteborg. Martinaskolan
            är en
          </note>
          <note>
            Waldorfskola med en nystartad förstaklass nu i höst. I motsats
            till vad som är fallet med andra
          </note>
          <note>
            Waldorfskolor hoppas man kunna finansiera den med kommunala och
            statliga medel, eftersom den drivs som ett föräldrakooperativ
            och därmed slippa att ta ut föräldraavgifter. Det intressanta
            är att det i den här klassen med 13 barn finns 7 som är barn till
            ensamstående mödrar och 6 som är barn till invandrare. Det är
            alltså inte på något sätt en överklass, som har valt ett enskilt
            alternativ framför de till buds stående kommunala alternativen,
            utan det är i hög grad fråga om mycket vanliga människor. Valfriheten
            är till för dem och inte för eliten.
          </note>
          <note>
            Detta kommer att bli en huvudfråga i valet. De borgerliga partierna
            är faktiskt mer överens på den här punkten än vad man är inom
            socialdemokraterna, och detta är skäl nog för att byta regering
            i Sverige.
          </note>
          <note>
            Herr talman! På den socialdemokratiska partikongressen sade Ingvar
            Carlsson att han såg fram emot en hård strid om ''rätten till
            arbete -- till det goda arbetet, om rätten till trygghet, om en
            rättvis fördelning och en god miljö''. Ingvar
          </note>
          <note>
            Carlssons huvudproblem är knappast att han kommer att bli särskilt
            mycket motsagd på dessa punkter utan snarare hur han skall kunna
            övertyga väljarna om att socialdemokraternas egen politik stämmer
            med parollerna och de mål som man har satt upp.
          </note>
          <note>
            Att arbetstillfällen nu är hotade beror i hög grad på den ekonomiska
            politik som regeringen själv har bedrivit. Jag har redan berört
            detta.
          </note>
          <note>
            Vad betyder rätten till trygghet för de småbarnsföräldrar som
            inte får någon barnomsorg därför att regeringens barnomsorgspolitik
            har kapsejsat eller för de sjuka människor som nästa år inte kommer
            att få någon sjukvård därför att regeringen har varit för snål
            i de s.k.
          </note>
          <note>
            Dagmarförhandlingarna med landstingen? Vad betyder rättvis fördelning
            när människor i det glömda Sverige ständigt försummas och de handikappade
            inte fick mer än ett enda ord i gårdagens regeringsförklaring
            -- det var en organisationsfråga --, när allt fler flyktingar
            avvisas från våra gränser och när det är fattiga människor i u-länder
            som skall betala det svenska östbiståndet?
          </note>
          <note>
            Vad betyder god miljö när regeringen försummar naturvården och
            alltmer öppet talar om att offra de orörda Norrlandsälvarna? Det
            är verkligen inte någon lätt uppgift som Ingvar Carlsson har.
            Jag avundas honom inte den uppgiften.
          </note>
          <note>
            Herr talman! Nu har vi ett valår framför oss. Det finns fler
            osäkra väljare än någonsin. Det är självklart att det innebär
            frestelser för partier att lova runt även om de sedan kommer att
            hålla tunt.
          </note>
          <note>
            Lars Gyllensten skrev en mycket pessimistisk artikel i Dagens
            Nyheter för ett par veckor sedan.
          </note>
          <note>
            Han skrev: ''Man kan gripas av misströstan om en demokrati över
            huvud taget kan fungera med en annan moral än en lättköpt -- --
            --''. ''Varje marknadsföring, som siktar till breda konsumentkategorier,
            frestas att sänka nivån på sitt utbud, så att det skall tillfredsställa
            minsta gemensamma nämnare hos dem vars gunst man söker.''
          </note>
          <note>
            Det fanns mycket i Gyllenstens artikel som jag opponerar mig
            emot. Men på den punkten tycker jag att han har en poäng. Inte
            minst med valrörelsen 1988 fortfarande i gått minne är det lätt
            att instämma med honom.
          </note>
          <note>
            Socialdemokratin har inte skytt några medel för att få sitta
            kvar. Löftet under valrörelsen om att inte höja momsen förbyttes
            bara några månader senare i ett förslag om höjd moms. Löften om
            en bättre naturvård, skriftligen avgivna till Svenska naturskyddsföreningen,
            övergav man omedelbart efter valet. En del kanske minns Lars Ernestams
            debatt här i riksdagen med Birgitta Dahl, där han frågade när
            löftena skulle förverkligas. Han fick svaret: ''Valet är över
            nu, Lars Ernestam.''
          </note>
          <note>
            Vidare har vi löftet om full behovstäckning i barnomsorgen till
            1991, som först reducerades till en målsättning och som nu inte
            kommer att nås.
          </note>
          <note>
            Det är det oåterkalleliga löftet om kärnkraften som har återkallats.
            Vi har löften om reformer som skulle genomföras utan att vara
            finansierade och där verkligheten har tvingat socialdemokraterna
            att överge dem. Löftet om att löntagarfonderna var det sista steget
            som inte skulle följas av några fler är nu också på väg att överges.
          </note>
          <note>
            En del löftesbrott har förvisso varit klok politik, men moraliskt
            är det naturligtvis förkastligt att göra som socialdemokraterna
            har gjort. Allan Larsson låter tuff när han talar. Men så lät
            faktiskt, om någon minns det, Kjell-Olof Feldt också före valet
          </note>
          <note>
            1988 -- åtminstone på våren 1988. Men i valrörelsen tvingades
            Kjell-Olof Feldt att på det mest förnedrande sätt gå ut och säga
            att hans strama linje på våren 1988 bara hade varit ett tankefel.
          </note>
          <note>
            Detta har föranlett den förre finansministern att delge oss en
            del av hans tankar i en artikel i Dagens
          </note>
          <note>
            Nyheter där han recenserade en biografi över den amerikanske
            presidenten Lyndon Johnson. I slutet av recentionen kommer han
            även in på de förhållanden som råder i Sverige. Han frågar om
            makt, erövrad med bedrägliga eller olagliga metoder kan legitimeras
            om den används för goda ändamål. Kjell-Olof Feldt erkänner att
            han i yngre dagar kanske hade svarat ja på den frågan men att
            han nu har tänkt om. Problemet med ändamålethelgar-medlen-filosofin
            är, skriver Kjell-Olof
          </note>
          <note>
            Feldt, särskilt om den praktiseras med framgång, att man har
            en benägenhet att bli allt mer tolerant mot ändamålets vikt, så
            långt t.o.m. att det reduceras till att gälla själva maktinnehavet.
          </note>
          <note>
            Förtroendet för partier kan undergrävas på olika sätt, säger
            Kjell-Olof Feldt. Ett är naturligtvis dålig maktutövning. Men
            ett ändå säkrare sätt att förlora väljarnas förtroende är att
            försöka lura och manipulera dem, skriver Kjell-Olof Feldt.
          </note>
          <note>
            Detta är en självkritik som måste svida hårt hos socialdemokraterna.
          </note>
          <note>
            Man kan naturligtvis fråga sig om socialdemokraterna har sämre
            moral än andra.
          </note>
          <note>
            Nej, det är inte nödvändigtvis så. Men makten har korrumperat.
            Det kunde ha drabbat också andra.
          </note>
          <note>
            För ett demokratiskt politiskt parti borde det viktiga inte vara
            att vinna valet utan hur man vinner det, skriver Feldt.
          </note>
          <note>
            Herr talman! Jag kan inte annat än instämma, och jag hoppas att
            Feldts tankar skall lända också andra till eftertanke inför det
            val som nu förestår.
          </note>
          <note type="speaker">
            Anf. 4 OLOF JOHANSSON (c):
          </note>
          <note>
            Herr talman! I natt har våra södra grannfolk blivit en nation.
            Varken murar eller ridåer av järn kunde i längden hejda människors
            längtan efter frihet, demokrati och återförening.
          </note>
          <note>
            På näthinnan har bilderna från förra hösten naglat sig fast.
            Tiotusentals östtyskar flydde springande sitt land. I fjol, natten
            till den första oktober onsdagen 1989, övernattade 5 000 människor
            under bar himmel utanför västtyska ambassadbyggnaden i Prag. Ett
            mycket stort antal var barn -- på väg mot en oviss, men ljusnande
            framtid. Vi minns också bilderna från Leipzig, marscherna för
            frihet, kväll efter kväll, med ett rakt och tydligt budskap: ''Vi
            vill stanna här, och vi vill ha reformer.'' Människans unika resurser
            kommer till sin fulla rätt först då friheten och demokratin än
            vunnen.
          </note>
          <note>
            Den 3 oktober 1990 kommer att gå till historien som en fredens
            dag. Andra världskriget har fått ännu en slutpunkt. Men den här
            dagen är ingen slutpunkt -- den är början till något nytt. Nu
            har
          </note>
          <note>
            Europas folk förutsättningar att på allvar påbörja uppbyggnadsarbetet
            av ett helt, nytt och öppet
          </note>
          <note>
            Europa där fria folk och nationer samverkar och ingen skall kunna
            säga att nationer har spelat ut sin roll i vår värld, där en hållbar
            utveckling skall vara självklar,liksom också respekt för livet
            i naturen, ett Europa där vi kan börja tro på verklig avspänning.
            Låt mig gärna när det gäller förhoppningarna understryka vad som
            framgår av regeringsdeklarationen: förhoppningen att de baltiska
            republikerna skall nå självständighet i
          </note>
          <note>
            Helsingforsdeklarationens anda och enligt dess bestämmelser.
          </note>
          <note>
            För några dagar sedan deltog jag i Europarådets höstsession,
            liksom en del andra i denna församling. Det var en unik session.
            I den ingick också ett möte med parlamentariker från den europeiska
            säkerhetskonferensens länderkrets, dvs. hela Europa, utom Albanien,
            men jämte
          </note>
          <note>
            Nordamerika. Mötet gav röst åt den parlamentariska opinionen
            inför ESK-toppmötet i
          </note>
          <note>
            Paris omkring den 20 november. Debatten var en enda stor manifestation
            av det alleuropeiska perspektivet, dvs. att inte bygga nya gränser
            i vår världsdel, att inte isolera stater, att vara medveten om
            de misstag som begåtts i det avseendet i vår världsdel tidigare.
            Det var visionen om ett avtal för gemensam säkerhet i Europa som
            har präglade debatten och nödvändigheten att denna utveckling
            är förankrad också i berörda parlament. Detta skall inte enbart
            upplevas som en angelägenhet för ländernas regeringar. Det handlar
            om att förankra det i folkopinionen.
          </note>
          <note>
            Mot bakgrund av regeringens uttalande om
          </note>
          <note>
            Europafrågan som en viktig samarbetsfråga för riksdagens partier
            vill jag erinra om ett tidigare riksdagsuttalande i utrikesutskottets
            betänkande
          </note>
          <note>
            1987/88:24, gemensamt för centern, folkpartiet, moderaterna och
            socialdemokraterna och som ingår i plattformen för förhandlingarna
            med
          </note>
          <note>
            Europeiska gemenskapen om ett EES-avtal:
          </note>
          <note>
            ''Öppenheten i det västeuropeiska samarbetet är viktig för Sverige.
            Integrationsarbetet får inte leda till att Västeuropa reser murar
            mot omvärlden. För
          </note>
          <note>
            Sverige är det därför en utgångspunkt att Europa inte är liktydigt
            med EG och den västeuropeiska integrationen inte är det enda målet
            för våra strävanden. Sverige önskar se ett närmare samarbete mellan
            Europas östra och västra delar.''
          </note>
          <note>
            Uttalandet togs av riksdagen i maj 1988.
          </note>
          <note>
            Händelseutvecklingen därefter i Öst- och
          </note>
          <note>
            Centraleuropa har ökat, inte minskat , betydelsen och aktualiteten
            i detta uttalande. För centern uppfattas det som förpliktande.
            Vi utgår från att det uppfattas så också av övriga partier.
          </note>
          <note>
            Det har blivit dyrt att leva i Sverige, alltför dyrt.
          </note>
          <note>
            Många människor måste använda hela sin inkomst till det för dagen
            nödvändigaste: mat, boende, arbetsresor. Det blir allt tuffare
            dagar i väntan på lönen -- människor ringer och undrar hur vi
            i riksdagen har tänkt oss att vardagsekonomin skall gå ihop.
          </note>
          <note>
            Sverige håller på att bli ett av jordens dyraste länder att leva
            i.
          </note>
          <note>
            Den politik som socialdemokraterna kallade den tredje vägen har
            i själva verket blivit en klyftornas och koncentrationens politik.
            Den har skapat spänningar mellan människor, grupper, regioner
            och landsändar. Några har kunnat göra ''stora klipp'' och vaknar
            nu upp i en verklighet med stora lån utan säkerhet.
          </note>
          <note>
            Andra har varken kunnat göra klipp eller ens kompensera sig för
            kostnadsutvecklingen. Nu, när den stora skattereformen skall betalas,
            läggs sten på börda. Effekten av att skattereformen skall finansieras
            genom mervärdeskatter på nödvändig konsumtion -- ca 15 miljarder
            kronor -- blir att många människor med låga och normala inkomster
            tvingas betala skattesänkningar som främst kommer höginkomsttagare
            till del.
          </note>
          <note>
            Många pensionärer kommer inte alls att få del av skattesänkningen
            1991. Deras pensioner är alltför låga. Men de kommer i allra högsta
            grad att få vara med och betala notan för skattereformen, i form
            av ökade levnadskostnader. Det är inte rimligt.
          </note>
          <note>
            Redan 1990 kan vi märka hur barnfamiljer med måttliga inkomster
            och låginkomsttagare kommer i kläm. De får inga skattesänkningar
            som räcker till för att kompensera pris- och hyreshöjningar. I
          </note>
          <note>
            kombination med ökande bensin- och resekostnader står allt fler
            inför det konkreta hotet att tvingas flytta, att tvingas bryta
            upp från den dyra nyproducerade lägenheten eller från villan.
            Frågan är då: Flytta vart? Eller: Var finns en rimlig bostad till
            ett rimligt pris? Vi kan påminna oss att i
          </note>
          <note>
            Stockholmsregionen väntar 160 000 människor i bostadskön.
          </note>
          <note>
            Centern deltog i skatteöverläggningarna, men när socialdemokrater
            och folkpartister gjorde upp om den nu gällande finansieringen
            valde vi att presentera en annan finansieringsväg. Vi står fast
            vid vårt förslag. Centern vill göra skattereformen till ett verktyg
            för att fördela rättvist, och därför vill vi ha lägre moms på
            livets nödtorft.
          </note>
          <note>
            Vi vill ha låg skatt på boende, på mat, på resor och även på
            turism -- i annat fall motverkar skattereformen sitt eget syfte.
            I stället väljer vi högre punktskatter på sådan miljöskadlig energi
            såsom olja- kol och uran, som vi vill minska användningen av.
          </note>
          <note>
            På så sätt gör vi vardagsekonomin lättare för de allra flesta.
            På så vis låter vi skatte- och energipolitik gå hand i hand samtidigt
            som det ger den miljövänliga energin en chans. Det är en ekvation
            som går ihop och som ger en rättvis fördelning av välfärden, nya
            jobb och framtidsutsikter för hela landet.
          </note>
          <note>
            Men fakta är att framför oss ligger politiskt beslutade kostnadsökningar:
            dubblad moms på byggen och ny, hög moms på resor med tåg, buss,
            båt och flyg.
          </note>
          <note>
            Fakta är också: hög räntenivå och en snabbare kostnadsutveckling
            än i våra konkurrentländer --
          </note>
          <note>
            mätt i konsumentprisindex 11,1 % på tolv månader.
          </note>
          <note>
            Orderingång och investeringar har försämrats kraftigt och försäljningen
            till utlandet avtar.
          </note>
          <note>
            Konjunkturen viker och flera industriorter drabbas. Underskottet
            i bytesbalansen är alarmerande stort, och det ökar.
          </note>
          <note>
            Oron och krigshoten i Mellersta Östern späder nu på prisstegringarna
            ytterligare. De hemmagjorda ekonomiska problemen förvärras av
            händelserna i vår omvärld. Läget är ett annat och allvarligare
            än då riksdagen före sommaren samlades till beslut om skatter
            och ekonomisk politik.
          </note>
          <note>
            Låt mig starkt betona nödvändigheten av att regeringen inte deltar
            som part i de kommande avtalsförhandlingarna. Därför är
          </note>
          <note>
            Rehnbergkommissionen ett viktigt instrument. I
          </note>
          <note>
            sin rapport från i förrgår understryker
          </note>
          <note>
            Rehnbergkommissionen hur allvarlig situationen är. Den skriver
            bl.a.: ''-- -- -- om inte kostnadsinflationen hejdas, blir det
            en utdragen och plågsam process som leder till hög arbetslöshet
            och sjunkande reallöner -- -- -- det kan komma att röra sig om
            en djup stagnation under avsevärd tid.''
          </note>
          <note>
            Totalt sett innebär skattereformen ökat konsumentprisindex med
            cirka fyra procentenheter i år och ungefär lika mycket nästa år.
          </note>
          <note>
            En skattereform utan rättvis fördelning leder ofelbart till krav
            på kompensation i form av ökade bidrag och ökade löner. Finansieringen
            av skattereformen är därför i rådande konjunkturläge inflationsdrivande.
            Det medför en ytterligare försämring av Sveriges relativa kostnadsläge
            och av konkurrenskraften. Beslutet att höja momsen på hotell-
            och restaurangtjänster skadar också ekonomin genom ett försämrat
            turistnetto i bytesbalansen. Svenskar turistar mer utomlands och
            utländska turister flyr Sverige, vilket nu har bekräftats av statistiken.
            I båda fallen är det av kostnadsskäl. Detta är samhällsekonomiskt
            dumt.
          </note>
          <note>
            I detta läge föreslår vi i centern en radikal kursändring. Det
            är tid för besinning. Vi måste dämpa kostnadsutvecklingen, annars
            kan vi aldrig dämpa lönekraven. Vi måste sätta stopp för kostnadsspiralen,
            och då måste vi börja med kostnaderna för det som ingen har råd
            att mista:
          </note>
          <note>
            maten, bostaden, resorna till och från jobbet.
          </note>
          <note>
            Det är dags för uppvaknande och omprövning.
          </note>
          <note>
            Centern begärde i går i en partimotion till riksdagen en omprövning
            av skattereformens finansiering i vad avser mervärdesbeskattningens
            principiella utformning, momsen på energi inkl. bensin och andra
            drivmedel samt momsen på persontransporter.
          </note>
          <note>
            Efter det vi har fått uppleva de senaste månaderna hoppas vi
            i centern att det skall finnas en riksdagsmajoritet för en omprövning
            i dessa delar.
          </note>
          <note>
            Det är dags att lägga prestige åt sidan och ge utrymme för en
            finansiering av skattereformen som dämpar kostnadsutvecklingen
            och minskar riskerna för en snabbt ökande arbetslöshet i Sverige.
          </note>
          <note>
            Den socialdemokratiska oförmågan att slå in på rätt väg i miljöpolitiken
            inger oro. Det är långsiktigt allvarligt om regeringspartiet sätter
            vår generations ödesfråga på undantag. Därför går centern nu till
            förnyad offensiv på miljö- och energiområdet.
          </note>
          <note>
            Vi måste utveckla en ny livsstil som tar hänsyn till naturen.
            Om vi använder kunskapen rätt, kan vi utveckla välfärden utan
            att förstöra miljön. Som jag så många gånger har sagt är ekologi
            och ekonomi inte skilda åt. Ekologi och ekonomi är två sidor av
            samma sak. Det är inte fråga om vi får betala notan utan vem som
            skall betala, dessutom när och hur.
          </note>
          <note>
            Därför ställer vi bl. a. krav på ett miljövänligt energisystem,
            där energin används effektivare, där fjärrvärmeverken eldas med
            biobränslen och där sol och vind har roller att spela.
          </note>
          <note>
            Vårriksdagens beställning av en etanolsatsning måste expedieras.
            Vi har inte råd att misshushålla med den miljöresurs som jordbrukets
            åkermark utgör.
          </note>
          <note>
            Nu är det dags att ta ansvaret för folkomröstningens besked.
            Det kräver politiska beslut. Nu skall svenska folkets beställning
            --
          </note>
          <note>
            kärnkraftsavvecklingen -- fullföljas. Omställningen av energisystemet
            skall förverkligas enligt riksdagens målsättning från 1980/81
            -- som alla politiska partier står bakom -- om ett ''system grundat
            på uthålliga, helst förnybara och inhemska energikällor med minsta
            möjliga miljöpåverkan''.
          </note>
          <note>
            Det är nödvändigt för miljön och för politikens trovärdighet.
            Politik är viktigt och det gäller att i det här sammanhanget visa
            det. Med rätt medel kan det energipolitiska målet förverkligas.
          </note>
          <note>
            Hushållning, sparande och effektivitet måste dominera energipolitiken
            lika väl som den ekonomiska politiken. Det som hör framtiden till
            skall premieras. Därför skall det förnyelsebara utvecklas och
            kärnkraften avvecklas.
          </note>
          <note>
            Barnen ger löften om framtiden. Därför måste vi rädda barnen
            och vara rädda om barnen. FNs barnkonvention kan då bli ett viktigt
            redskap. I
          </note>
          <note>
            krigshotets skugga, i det ockuperade Kuwait, pågår ett krig som
            drabbar barnen hårt. För tidigt födda barn slits ur kuvöserna
            och berövas sina livschanser -- utrustningen skall skickas till
            Irak.
          </note>
          <note>
            Barn ställs mot barn i Saddam Husseins ohyggliga verklighet,
            där varken liv eller folkrätt respekteras.
          </note>
          <note>
            Sverige måste fortsätta att stå på barnens sida.
          </note>
          <note>
            Varhelst mänsklig värdighet och mänskliga rättigheter förtrampas
            måste illdåden med kraft fördömas.
          </note>
          <note type="speaker">
            Anf. 5 LARS WERNER (v):
          </note>
          <note>
            Herr talman! I natt förenades Väst- och
          </note>
          <note>
            Östtyskland, eller rättare sagt: DDR uppgick i
          </note>
          <note>
            Förbundsrepubliken. Med viss rätt har det sagts att detta markerar
            slutet på både det varma och det kalla kriget. Sverige får nu
            en större och ännu mäktigare granne i söder. Vi uttrycker en stark
            förhoppning om att det förenade Tyskland kommer att bli en stabil
            och fredlig demokrati.
          </note>
          <note>
            Två gånger under vårt sekel har förödande världskrig utgått från
            tysk mark. Tysklands delning efter andra världskriget var en följd
            av hitlerismens förbrytelser och sammanbrott. Nu hoppas vi att
            det förenade Tyskland utan murar skall spela en positiv roll för
            fortsatt avspänning i Europa.
          </note>
          <note>
            Vårt parti kommer att försöka utveckla ett aktivt samarbete med
            alla krafter i det nya Tyskland som står för demokratiska fri-
            och rättigheter och företräder en framstegsvänlig politik. Vår
            förhoppning står till ett Tyskland som präglas av arbetar-, freds-
            och miljörörelsens krafter, och inte av tyskt storkapital, dess
            reaktion och främlingsfientlighet.
          </note>
          <note>
            Herr talman! Jag går nu över till svenska frågor.
          </note>
          <note>
            Med mindre än ett år kvar till nästa val upplever vi i dagsläget
            en politisk situation där mycket är nytt.
          </note>
          <note>
            Att opinionssiffror går upp och ner är i och för sig inte nytt.
            Men att ett regeringsparti ett år före val har 10--12 % lägre
            siffror i opinionsundersökningar än vid föregående val är ovanligt.
            Detta är sagt med all reservation för att opinionsundersökningar
            inte är val och att kanske rekordmånga människor i dag uttrycker
            osäkerhet om hur de skulle rösta om det vore val i dag.
          </note>
          <note>
            Ett faktum är dock obestridligt: vi upplever en socialdemokrati
            i en ny situation. Den är ny framför allt därför att osäkerheten
            och otydligheten om vilken politik som skall föras märks. Den
            är ny därför att man nu väljer strategin, eller om det möjligen
            är taktiken, att till varje pris sitta kvar i regeringsställning,
            med stöd från ett eller flera borgerliga partier. Borta är talet
            om att ''vi vägrar sitta i regeringsställning och administrera
            en sönderfallande ekonomi''.
          </note>
          <note>
            Jag uppfattade de orden som ett uttryck för en vilja att försvara
            socialdemokratisk politik, och om inte dess principer genomfördes
            ville regeringen inte sitta kvar. Det är naturligtvis ingen tillfällighet
            att gamla socialdemokrater säger: ''Jag känner inte igen partiet.''
            Jag säger detta utifrån erfarenheten att jag umgås med tillräckligt
            många socialdemokrater.
          </note>
          <note>
            De säger det mot bakgrund av skatteuppgörelsen med folkpartiet,
            där tidigare paroller om ökad jämlikhet och rättvisa inte motsvaras
            av det torra utfallet från olika propositioner.
          </note>
          <note>
            Jag tror att de säger det mot bakgrund av tvetydigheten i fråga
            om kärnkraftsavvecklingen, uppskjutandet av utbyggnaden av föräldraförsäkringen
            och förslaget att bygga en bro över Öresund. Utfästelserna om
            att partiet skall bli det största miljöpartiet har tyvärr manifesterats
            med beslut att bygga en bilbro över Öresund och en ökad satsning
            på bilismen, vilket inte imponerar på miljömedvetna, varken i
            dag eller om hundra år.
          </note>
          <note>
            Jag tror att dessa människor säger det mot bakgrund av beslutet
            om kommunalt skattestopp, ställningstagandet i fråga om vapenexport,
            frågan om besök av kärnvapenbestyckade fartyg och ställningstagandet
            i JAS-frågan. Listan kan göras mycket längre.
          </note>
          <note>
            Socialdemokraterna i regeringsställning har valt att som i skattefrågan
            göra upp med folkpartiet. Nu väljer man att söka göra upp med
            folkpartiet även i övriga ekonomiska frågor. Man gör det kanske
            framför allt i fråga om hur man skall skjuta på kärnkraftsavvecklingen
            och möjligen också i fråga om EG.
          </note>
          <note>
            Jag vill ställa följande fråga till Ingvar Carlsson. Är det verkligen
            en långsiktig linje att ni skall regera med folkpartiet och Bengt
            Westerberg, han som nu vill hindra att AP-fonderna får bättre
            placeringsmöjligheter? Är det med folkpartiet och
          </note>
          <note>
            Westerberg ni skall regera för försenad kärnkraftsavveckling
            och för anpassning till EG?
          </note>
          <note>
            I EG-frågan säger regeringen nu att neutraliteten inte sätter
            hinder i vägen för ett närmande till EG.
          </note>
          <note>
            Det kan ligga mycket i det. Men handlar verkligen förbehållen
            om svensk EG-anslutning bara om neutraliteten? Har regeringen
            inga synpunkter på den odemokratiska uppbyggnaden av EG som organisation?
          </note>
          <note>
            Vem bestämmer i EG? Fakta är ju att EG-
          </note>
          <note>
            parlamentet har obetydligt inflytande över de förslag som ställs
            och de beslut som fattas inom organisationen. Makten ligger hos
            tjänstemän, ministerråd och välorganiserade lobbygrupper. Det
            här är en del av vår kritik av det odemokratiska
          </note>
          <note>
            EG.
          </note>
          <note>
            I april i år deklarerade regeringen att den tänkte inbjuda till
            överläggningar om kärnkraften. April gick, maj gick -- ack vad
            det gick. Vi gick och väntade. Vi hade förhoppningar om samtal.
            Vi hade framför allt förhoppningar om att en konkret energiplan
            äntligen skulle börja diskuteras. Sådana planer har man diskuterat
            i vårt grannland. Ännu i början av oktober har inga överläggningar
            förekommit. Vi har fått reda på att regeringen framöver skall
            sätta sig och förhandla med centern och folkpartiet.
          </note>
          <note>
            Det är intressant att man skall förhandla med folkpartiet i fråga
            om kärnkraften. Hur ställer sig då folkpartiet i dag till kärnkraften?
            I den allmänpolitiska debatten i februari i år talade folkpartiledaren
            om politisk moral. Han hamrade in att inom politiken var det ofta
            så att
          </note>
          <note>
            ''målkonflikter förnekas, sanningar förtigs''. Ja, det förekommer
            också inom näringslivet. Han byggde upp bilden att politiker vill
            människor väl, ''men alltför ofta leder denna välvilja till hyckleri''.
          </note>
          <note>
            Det är i och för sig intressanta resonemang, även om detta borde
            röra fler områden än politiken.
          </note>
          <note>
            Men välvilja kan också ha perspektiv.
          </note>
          <note>
            Vänsterpartiets välvilja är att utan partiegoism ta ställning
            för de svaga i samhället. Det är vårt perspektiv när vi försvarar
            maktlösa och kräver vidgad demokrati.
          </note>
          <note>
            Bengt Westerberg uttalade sig, i samma tal som om politisk moral,
            om koldioxidtaket. Bengt
          </note>
          <note>
            Westerberg var, så sent som i februari i år, skeptisk till att
            koldioxidtaket skulle klaras. Han sade:
          </note>
          <note>
            ''Med en tillväxt på strax över 2 % per år kommer det enligt
            dessa beräkningar inte vara möjligt att klara koldioxidmålet.''
          </note>
          <note>
            I höst har Bengt Westerberg hänvisat till nödvändigheten av att
            klara koldioxidmålet. Nu använder Westerberg koldioxidmålet som
            sitt främsta argument mot en kärnkraftsavveckling.
          </note>
          <note>
            Är detta politisk moral? I våras var koldioxidmålet ett mål som
            knappt skulle nås. I höst, denna politiska höst, är koldioxidmålet
            det främsta argumentet mot avveckling av kärnkraften. Hur kan
            dessa åsiktsförändringar komma sig? Är det därför att sanningens
            minut börjar närma sig, att allt fler människor kräver en plan?
            Nu, då det är dags för moraliska politiker att ta ansvar för beslut
            fattade i folkomröstning och riksdag -- då visar folkpartiledaren
            en annan och ny övertygelse.
          </note>
          <note>
            Jag kanske har tolkat folkpartiledaren fel. Kanske finns det
            en förklaring till, en hemlig ritning, som förklarar, hur detta
            pussel av koldioxidmål, avveckling, moral och motstridiga besked
            passar ihop.
          </note>
          <note>
            Det finns dock en annan passus i Westerbergs februarital som
            inte kan missförstås: ''En del hävdar att om vi bara behåller
            kärnkraften några år extra så skall vi klara målet att inte öka
            koldioxidutsläppen. Det är inte sant.''
          </note>
          <note>
            Detta yttrande lämnar inget utrymme för tolkningar. Att vi behåller
            kärnkraften medför inte att vi klarar koldioxidmålet. Det har
            också vi sagt.
          </note>
          <note>
            Det krävs helt andra insatser och åtgärder, bl.a.
          </note>
          <note>
            mot bilismen. Men i debattartiklar i höst argumenterar Bengt
            Westerberg mycket bekvämt tvärtom: Kärnkraften skall behållas
            för att koldioxidmålet skall klaras. Även här är det återigen
            nya åsikter på gång. Jag tycker att man har rätt att vara ganska
            kritisk mot detta spel med opinionen, där det samtidigt talas
            om moral och vår framtida energipolitik. Alla energiaktörer talar
            om behovet av besked. Folkpartiet och moderaterna talar om behovet
            av att vänta.
          </note>
          <note>
            I regeringsförklaringen och tidigare under partikongressen har
            regeringen mångordigt talat om återhållsamhet i lönekraven precis
            som om alla satt i samma båt. Och det är naturligtvis klädsamt
            att som finansministern gå ut och deklarera att för hans egen
            och statsrådens del behöver lönen inte höjas. Det är ju lätt att
            säga när man har en lön på den nivån. Detta kunde ju gälla även
            riksdagsmännen.
          </note>
          <note>
            Det är också bra att de direktörer som har tillfrågats har blivit
            medvetna om att hålla igen sina höga löner. De flesta tillfrågade
            direktörer tjänar ju många gånger lika mycket som 30--40 löntagare
            tillsammans.
          </note>
          <note>
            Jag menar att det är bra att man vill räta upp svensk ekonomi.
            Det vill säkert alla. Men dessa människor ser ju sina extrema
            höglöner och sitt försprång som höjden av rättvisa och vill behålla
            detta försprång.
          </note>
          <note>
            De kräver att löntagarna skall svara för ekonomin.
          </note>
          <note>
            Jag vill bara peka på att löneskillnaderna inte är rättvisa,
            och dessa överdrivna inkomstskillnader kommer att bestå. De som
            i dag tjänar 11 000--
          </note>
          <note>
            12 000 kr. i månaden ser att deras skattesänkning vid nyår i
            hög grad kommer att ätas upp av höjda boendekostnader, inte minst
            i storstäderna där boendekostnaderna är det kanske största problemet.
            Därför kan ett stopp för höjda löner inte gälla generellt. Det
            kan vara naturligt för de högavlönade men inte för låginkomsttagare
            och medelinkomsttagare.
          </note>
          <note>
            Frågan om den svenska ekonomin diskuteras av många. Den beskrivs
            t.ex. av TCO-ekonomerna med att arbetslösheten fortfarande är
            låg, att sysselsättningen ökar, att investeringarna är stora och
            att bostadsbyggandet ökar. Men samtidigt finns det varningssignaler.
            Vakanserna minskar, varslen ökar, orderingången minskar och kapacitetsutnyttjandet
            sjunker. Allt detta är fall från en mycket hög nivå.
          </note>
          <note>
            Professor Walter Korpi skriver i Aftonbladet: ''Den som ett bra
            tag gått för fullt har svårt att ytterligare öka takten.''
          </note>
          <note>
            Om man har dessa olika utgångspunkter blir jämförelser svåra
            att göra. Gemensamt för de exempel som jag har tagit upp är att
            utmålandet av
          </note>
          <note>
            Sverige som ett land i akut kris är överdrivet.
          </note>
          <note>
            Herr talman! Det kommunala skattestoppet är en av de frågor som
            kommer att diskuteras mycket i höst därför att det kommer att
            innebära att nödvändiga utgifter betalas med nedskärningar på
            andra områden. Kultur kommer att ställas mot vård, kollektivtrafik
            kommer att ställas mot omsorg, och förebyggande verksamheter inom
            alla områden kommer att skäras ned. Detta skulle vi kunna föra
            en lång debatt om, och det kommer vi nog att göra i olika sammanhang.
          </note>
          <note>
            Min fråga är emellertid: Är regeringen beredd att medverka till
            att vård och omsorg på något sätt undantas från det kommunala
            skattestoppet?
          </note>
          <note>
            Herr talman! Till sist vill jag säga följande: Jag anser, precis
            som i våras, att det här i kammaren finns förutsättningar för
            en annan regeringspolitik än den som nu signaleras, nämligen en
            regeringspolitik som bygger på rättvisa och solidaritet med de
            svagaste grupperna i samhället.
          </note>
          <note>
            Men jag menar att detta samtidigt utesluter en samverkan med
            folkpartiet och/eller moderaterna.
          </note>
          <note type="speaker">
            Anf. 6 ÅSA DOMEIJ (mp):
          </note>
          <note>
            Herr talman! Minns ni de stolta parollerna i miljövalet 1988?
            Minns ni uttryck som t.ex.:
          </note>
          <note>
            Numera är miljön arbetarrörelsens viktigaste fråga? Minns ni
            det heliga löftet om det oåterkalleliga beslutet att börja avveckla
            kärnkraften 1995?
          </note>
          <note>
            Valet 1988 dominerades av miljöfrågorna. Chansen fanns att majoriteten
            av riksdagspolitikerna, efter valet, skulle ta väljarnas reaktion
            på allvar och sätta miljöfrågorna i centrum av politiken. Chansen
            fanns att Sverige skulle få en framåtsyftande energipolitik, efter
            år av stolta deklarationer, snömos och floskler.
          </note>
          <note>
            Samma sak kan vi läsa om i den nya regeringsförklaringen. Den
            är också bara kryddad med lösa formuleringar och lösa löften till
            intet förpliktigande. Här och där har den kryddats med kombinationer
            av ord som kan låta seriösa men som det inte ligger något som
            helst politiskt allvar bakom. Jag skall ge ett exempel. I
          </note>
          <note>
            regeringsförklaringen står det att 90-talets uppgift är att ställa
            om till en ekologiskt uthållig livsform.
          </note>
          <note>
            Inte ens vi i miljöpartiet de gröna påstår att en sådan omställning
            skulle vara möjlig under en så kort tidsperiod, trots att vi står
            för radikal politik som sätter miljö- och naturresursfrågorna
            i centrum. I ett samhälle där vi lever på ett ekologiskt hållbart
            sätt kan bara miljöanpassade och förnyelsebara energikällor användas,
            alltså varken olja, kol, naturgas eller uran. I vårt energipolitiska
            förslag har vi presenterat en avvecklingsplan för 85 % av de fossila
            bränslena under 25 år. Att klara av en sådan kraftig förändring
            av energiförsörjningssystemet på tio år skulle vi aldrig kunna
            tänka oss. Detta säger jag bara för att visa på att det som står
            i regeringsförklaringen inte kan tsa på allvar om man läser vad
            som verkligen står i den.
          </note>
          <note>
            Den socialdemokratiska kongressen var en uppvisning i masslakt
            av bra miljömotioner. Man bestämde sig för att en bro till Danmark
            bör byggas -- och på köpet bestämde man sig för att ytterligare
            chanserna för bokskogen att överleva i ett av de områden som är
            värst drabbade av miljöförstöring i landet. De fjällnära skogarna,
            som samtliga partier före valet lovade att skydda med en naturvårdsgräns,
            sveks av sossar och moderater gemensamt i riskdagen. Just nu ligger
            en urvattnad proposition på riksdagens bord.
          </note>
          <note>
            Skattereformen hade kunnat innebära en rejäl omfördelning mellan
            skatt på mänskligt arbete och skatt på energi, med betydligt högre
            skatt på energi och lägre på arbete. Ett förändrat skattesystem
            i den riktningen hade kunnat bli en hörnsten i en ny miljö- och
            energipolitik, genom att det skulle skapa rejäla incitament till
            bättre resurshushållning och hade kunnat förtjäna beteckningen
            ''århundradets reform''.
          </note>
          <note>
            Men riksdagsmajoritetens sida har det aldrig funnits något intresse
            av att satsa på ny teknik och effektivisera energianvändningen.
            Under i stort sett hela 80-talet tillät regeringen oljepriset
            att sjunka, trots löftet om att hålla oljepriset uppe för att
            ge alternativen en chans. Satsningarna på alternativa energiformer
            försvann, liksom de kommunala energirådgivarna. Stora investeringar
            i direktverkande el gjodes under 80-talet, trots linje
          </note>
          <note>
            2-s löften om motsatsen. Kärleken till kärnkraften som teknisk
            lösning har förblindat många sossar, moderater och folkpartister
            och förhindrat nytänkande att tro på ny teknik.
          </note>
          <note>
            Myten om det direkta sambandet mellan förbrukning av energi och
            naturresurser och välstånd lever, frodas och styr dessutom de
            politiska besluten. Myten lever trots att vi i vår närhet kan
            studera ett gigantiskt fullskaleexperiment som har totalkvaddat.
            I öst har man verkligen visat att det går att göra av med massor
            av naturresurser utan att få ut speciellt mycket nytta. Det räcker
            om man använder resurserna på ett tillräckligt ineffektivt sätt.
          </note>
          <note>
            Sovjet har t.ex. en energiförbrukning som är högre än Storbritanniens,
            men trots detta kan man inte påstå att Sovjet får ut mer nytta
            per person av sin förbrukning av naturresurser.
          </note>
          <note>
            Tron på att hög energiförbrukning automatiskt ger välstånd är
            falsk. Även om läget inte är lika extremt i Sverige som när det
            gäller de värsta skräckexemplen, befinner vi oss långt ifrån en
            effektiv energianvändning. Om den bästa teknik som finns i dag
            användes, skulle elförbrukningen bara vara hälften så stor.
          </note>
          <note>
            Ingvar Carlsson säger i regeringsförklaringen att kärnkraften
            skall vara avvecklad till år 2010. Men det gamla löftet om att
            börja avveckla 1995 har strukits.
          </note>
          <note>
            Hur kan regeringen sätta sig i förhandlingar med folkpartiet
            och samtidigt hålla fast vid linjen med avveckling till år 2010?
            Hur kan man förhandla med ett parti som är så ryggradslöst att
            det frångått såväl linje 2-s linje med avveckling till år 2010
            som sin egen partilinje med krav på förbud för kärnkraft efter
            år 2010? Det logiska måste ju vara att regeringen -- varför inte
            statsministern här i dag --
          </note>
          <note>
            avbryter sonderingarna med folkpartiet och i stället väljer att
            diskutera frågan med de riksdagspartier som klart säger sig vilja
            avveckla kärnkraften.
          </note>
          <note>
            Förklaringen är naturligtvis att starka krafter i regeringen
            vill stoppa kärnkraftsavvecklingen.
          </note>
          <note>
            Men egentligen tror väl ingen att de som förespråkar en sentida
            avveckling av kärnkraften, de som påstår att det är svårt att
            avveckla två reaktorer i mitten av 1990-talet, över huvud taget
            vill avveckla. Det är givetvis mycket enklare att börja avvecklingen
            i tid om man skall bli klar med avvecklingen till år 2010.
          </note>
          <note>
            Det är bara litet bekvämare att vänta tio år till med nästa energipolitiska
            svek. Och alldeles särskilt enkelt är det för dem som styr Sverige
            om tio år att inte ha så viktiga poster i dag. De som bestämmer
            i dag kanske då inte kommer att ha så viktiga poster längre. År
            2010, det år då kärnkraften skall vara avvecklad, kommer statsministern
            själv att vara 76
          </note>
          <note>
            år.
          </note>
          <note>
            I stället för att presentera konkreta, framåtsyftande förslag
            på miljöområdet väljer statsministern att på vanligt socialdemokratiskt
            manér framställa Sverige som något slags moralisk världsmakt genom
            att säga: ''Här är naturen bättre skyddad än i något annat modernt
            industriland.''
          </note>
          <note>
            Om miljösituationen är bättre i Sverige än i många andra europeiska
            länder, så inte beror det på en bra miljöpolitik eller bra miljölagstiftning.
          </note>
          <note>
            Förklaringen är i stället att Sverige är ett stort land med få
            människor. Det finns faktiskt storstäder i
          </note>
          <note>
            Europa som har fler invånare än hela Sverige!
          </note>
          <note>
            I regeringsförklaringen talas om bättre skydd för hotade arter.
            Redan 1983 skrev Sverige på
          </note>
          <note>
            Bernkonventionen och förband sig därmed att skydda inte bara
            de hotade arterna utan också deras livsmiljöer. Ett sådant lagligt
            skydd finns redan i en del länder, t.ex. i Danmark och USA. Men
            i Sverige har regeringen fortfarande efter sju år inte lagt fram
            något lagförslag om skydd för hotade arter och deras livsmiljöer.
          </note>
          <note>
            I regeringsförklaringen sägs vidare att kulturlandskapet skall
            berikas. Trots detta har riksdagen fattat ett jordbrukspolitiskt
            beslut i stort sett på regeringens förslag där endast 250 miljoner
            satsas på åtgärder på kulturlandskapet, även om naturvårdsverket
            har sagt att det behövs minst dubbelt så mycket för att rädda
            de allra värdefullaste biotoperna. Mängder av naturvårdsintresserade
            människor måste uppfatta regeringsförklaringen som ett stort och
            dåligt skämt.
          </note>
          <note>
            Den bristande respekten för löften och batteriet av svek hotar
            friheten. Miljöförstöringen inskränker vår frihet att andas frisk
            luft, dricka rent vatten och äta mat utan rester av bekämpningsmedel.
            Bristen på miljöpolitik och långsiktigt tänkande undergräver friheten
            för kommande generationer, deras möjligheter att leva ett bra
            liv och utveckla sitt samhälle.
          </note>
          <note>
            Friheten hotas också av en bristande respekt för ordens innehåll,
            bristande respekt för vad orden verkligen betyder och av bristande
            respekt för vikten av att hålla löften. Demokratin befinner sig
            i dag i kris. Och demokrati är en förutsättning för frihet. Alltför
            få människor i dag anser att politik är viktig och intressant.
            När löftesbrott blir regel i politiken minskar människors intresse
            än mer. Fler människor vänder politiken ryggen. Bevakningen av
            de politiska besluten blir sämre, och vi kan riskera att få sämre
            politiker. Utan ett politiskt intresse kan nämligen inte demokratin
            upprätthållas. Demokratin är skör och måste vårdas. En viktig
            del av ansvaret ligger på oss politiker. Men Ingvar Carlsson vägrar
            att inse problemet. Han konstaterar i stället lugnt i regeringsförklaringen
            att demokratin är ''väl förankrad'' i vårt land.
          </note>
          <note>
            Den gröna synen på frihet innebär inte någon okomplicerad nyliberal
            variant, som att frihet helt enkelt är frånvaro av regleringar.
          </note>
          <note>
            Vi i vårt land har inte rätt att inkräkta på friheten för kommande
            generationer och människor i uländerna genom en misshushållning
            med resurser.
          </note>
          <note>
            Den gröna friheten innebär inte att ens frihet skall gå ut över
            någon annans.
          </note>
          <note>
            EG-harmoniseringen offrar demokratin för att värna om konsumismen
            och varors frihet. I dag, då
          </note>
          <note>
            Östtyskland definitivt slukats av väst, har också den röda ideologin
            definitivt kapitulerat.
          </note>
          <note>
            Kommunismen försvinner, medan konsumismen stärker sina ställningar.
            Konsumismen leder till nya miljöproblem och till en övergång till
            en ny typ av planhushållning -- den blå planhushållningen -- där
            ett fåtal företag har tagit över makten på en monopoliserad marknad.
            I dag består inte längre den politiska striden i Europa och Sverige
            av striden blått mot rött. Rött är redan dött. Nu gäller striden
            grönt mot blått. Det behövs en stark grön motkraft i hela Europa
            för att ta upp kampen mot allt starkare blåa ideologier.
          </note>
          <note>
            Sverige överlämnar en stor del av riksdagens befogenheter till
            en centraliserad och odemokratisk byråkrati i Bryssel, för att
            underlätta storföretagens möjligheter att flytta varor och kapital.
            Det blir svårt eller omöjligt att stoppa import av varor som har
            tillverkats med metoder som inte är tillåtna i det egna landet.
            Tillverkningen riskerar att flytta till de länder som har de lägsta
            kraven, t.ex. vad gäller miljö och säkerhet.
          </note>
          <note>
            Men alla dessa människor som är för ett svenskt inträde i EG,
            de som längtar efter och hoppas på ett svenskt medlemskap, vad
            längtar de efter, vad tror de på och vad vet de om EG? Jag tror
            att de längtar efter större kulturellt utbyte och mer personlig
            frihet med bättre möjligheter att resa, studera och arbeta i andra
            länder. Trots allt tal om ökad frihet leder utvecklingen i Europa
            i dag också till att gränser stängs, även om vi i dag kan vara
            glada för att en gräns har försvunnit. Flyktingpolitiken skärps.
            Östeuropéer ges inte samma rätt att resa i väst som västeuropéer.
            Jag skulle vilja fråga er alla som företräder de olika politiska
            partierna: Är ni beredda att arbeta aktivt för att människor från
            öststaterna skall ges samma rätt att resa i Sverige som människorna
            från Västeuropa, t.ex. vad gäller visum?
          </note>
          <note>
            Den gröna friheten skiljer på människans frihet och varuhandelns
            frihet. Vi vill arbeta för ett brett demokratiskt samarbete där
            hela Europa ingår. Vi vill arbeta för en gemensam miljölagstiftning
            på miniminivå, med ett europeiskt tillsynsorgan och en miljödomstol,
            där även miljöorganisationer har talerätt. Vi vill arbeta för
            en gemensam arbetsmarknad för allt fler länder och för att öka
            människors frihet och det kulturella utbytet.
          </note>
          <note>
            Sverige bör redan nu ta initiativ till att skapa en gemensam
            arbetsmarknad med både EG, EFTA-
          </note>
          <note>
            länderna, de baltiska staterna och Polen. Så snabbt som möjligt
            bör samarbetet utökas till att gälla hela
          </note>
          <note>
            Europa. En långsiktig vision måste vara att alla människor i
            världen skall ha rätt att bosätta sig var de vill. För dem som
            väljer att arbeta i Sverige skall naturligtvis svensk arbetslagstiftning
            gälla, och när vi väljer att arbeta i andra länder skall vi följa
            den lagstiftning som gäller där.
          </note>
          <note>
            Till sist vill jag ställa en fråga till Ingvar Carlsson.
          </note>
          <note>
            Det finns någonting väldigt positivt i regeringsförklaringen.
            Det står nämligen att miljölagstiftningen skall utgå från vad
            som är nödvändigt för miljö och hälsa. Det är ett miljölöfte som
            ni socialdemokrater inte har svikit, åtminstone inte ännu. Ni
            har en chans att uppfylla det löftet i det fortsatta arbetet med
            miljölagstiftningen.
          </note>
          <note>
            Innebär detta att ni kommer att arbeta för att miljökvalitetsnormer
            införs i miljölagstiftningen?
          </note>
          <note type="speaker">
            Anf. 7 Statsminister INGVAR CARLSSON:
          </note>
          <note>
            Herr talman! I måndags kom jag tillbaka från New
          </note>
          <note>
            York och det barntoppmöte som ägde rum där i slutet av förra
            veckan och i söndags. I mötet deltog
          </note>
          <note>
            71 stats- och regeringschefer för att diskutera vad som måste
            göras mot bakgrund av att det i världen varje dag dör 40 000 barn.
            Många av dem skulle kunna räddas till livet med relativt måttliga
            insatser av de resurser och med hjälp av den kunskap som redan
            finns i världen.
          </note>
          <note>
            Sverige är en av initiativtagarna, och jag överdriver inte om
            jag säger att Sverige också varit det land som kanske starkast
            har bidragit i förberedelsearbetet och vid utarbetandet av deklarationen.
            Därför är det märkligt att höra Carl
          </note>
          <note>
            Bildt säga här, att Sverige håller på att marginaliseras. Jag
            tror faktiskt att vi står starkare i den internationella opinionen
            än kanske någonsin tidigare, beroende på de insatser vi gör för
            att lösa globala och europeiska problem. Jag förstår uppriktigt
            sagt inte att denna svartmålning och nedvärdering av det egna
            landet från Carl Bildt ständigt upprepas. Han gör det naturligtvis
            för att komma åt det socialdemokratiska partiet, som sitter i
            regeringsställning.
          </note>
          <note>
            Samma dag som jag återvände från New York möttes jag av Expressens
            förstasida med texten:
          </note>
          <note>
            ''Vi har det bäst i hela världen.'' En vetenskaplig utredning
            slår fast: ''Svenska barn mår bäst i världen.''
          </note>
          <note>
            Efter att ha lyssnat till inläggen här från oppositionsledarna
            kan det kanske ändå vara nyttigt att påminnas om hur bra vi har
            det i Sverige.
          </note>
          <note>
            Om debatten hyfsades något, skulle vi kanske alla må litet bättre
            också efter debatten.
          </note>
          <note>
            Det borde kanske också få oss att bli litet misstänksamma mot
            politiker och andra som påstår att allt är så uselt i vårt land.
            Om barnen har det bra och det vetenskapligt konstateras att de
            svenska barnen har det kanske allra bäst i världen, då är det
            ett gott bevis på att det över huvud taget är ganska bra ställt
            i det svenska samhället.
          </note>
          <note>
            När Carl Bildt vill göra 80-talet till ett så uselt årtionde
            vill jag med några siffror konstatera följande.
          </note>
          <note>
            Det budgetunderskott som uppgick till 30 % av vår totala produktion
            är borta. Vi investerar i dag på ett år lika mycket som det tog
            oss två borgerliga år att investera i industrin. Vi har fördubblat
            vår export till omvärlden. Den privata konsumtionen har ökat med
            100 miljarder kronor, vilket översatt till mer begripliga siffror
            innebär plus 27 000 kronor per hushåll.
          </note>
          <note>
            Herr talman! De förändringar som nu sker i vår omvärld -- avspänningen
            mellan stormakterna, det ökade samarbetet i Västeuropa och demokratiseringen
            i Östeuropa -- inger också hopp inför framtiden.
          </note>
          <note>
            I dag, när de båda tyska staterna förenas, försvinner ett av
            de främsta uttrycken för den misstro och de motsättningar som
            delat Europa under efterkrigstiden.
          </note>
          <note>
            Samtidigt visar Iraks brutala ockupation av Kuwait hur bräcklig
            freden är. Det räcker inte att vi bryter ned motsättningarna i
            Europa. Det måste också skapas stabilare förhållanden i den övriga
            världen.
          </note>
          <note>
            Den aktiva roll som FN nu spelar under den allt allvarligare
            Mellanösternkrisen inger trots allt hopp.
          </note>
          <note>
            Jag vill också gärna säga att våra tankar under den här krisen
            varje dag går till de svenskar som mot sin vilja hålls kvar i
            Bagdad. Den svenska regeringen fortsätter att göra allt, fortsätter
            att använda alla kanaler för att dessa svenskar skall kunna lämna
          </note>
          <note>
            Irak och komma hem till sina familjer. Våra möjligheter att agera
            är ingalunda uttömda, och våra ansträngningar -- det vill jag
            försäkra kammarens ledamöter och andra som lyssnar --
          </note>
          <note>
            kommer att fortsätta till dess att vi har lyckats.
          </note>
          <note>
            I går presenterades regeringsförklaringen. Den redovisar regeringens
            planer ett år framåt. De borgerliga kommentarerna har inte oväntat
            blivit:
          </note>
          <note>
            Ja, det är en kraftlös regering; det är ett innehållslöst dokument.
          </note>
          <note>
            Låt mig då vara väldigt konkret och konstatera vad vi -- ''denna
            kraftlösa regering'' -- utträttat sedan den förra regeringsförklaringen
            avgavs.
          </note>
          <note>
            Förra hösten deklarerade jag att den svenska regeringen var beredd
            att verka för att Sverige skulle kunna delta i EGs inre marknad
            på alla samhällsområden där detta är förenligt med neutralitetspolitiken.
            Där stod vi då. Nu är avgörande förhandlingar i full gång mellan
            EFTA
          </note>
          <note>
            och EG om ett EES-avtal. Och, Carl Bildt, en medlemskapsansökan
            kan inte ersätta detta EES-
          </note>
          <note>
            avtal. Det är samtliga initierade överens om, och man är överens
            om att det är viktigt och riktigt att satsa all kraft på detta
            avtal. Det har den svenska regeringen gjort, och vi har lyckats
            trots de dystra spådomar som inte minst Carl Bildt har ägnat sig
            åt.
          </note>
          <note>
            I regeringsförklaringen för ett år sedan aviserade jag också
            att regeringen var beredd att tidigarelägga betydande delar av
            skattereformen.
          </note>
          <note>
            Så har också skett genom uppgörelsen med folkpartiet. Skattereformen
            i dess helhet genomförs den 1 januari 1991.
          </note>
          <note>
            Vi har påbörjat en omfattande decentralisering av hela skolan.
            Redan i höst framläggs en proposition, där vi föreslår en halvering
            av den statliga skoladministrationen. Detta är inte ett ''simpelt
            namnbyte'' som Carl Bildt ville göra det till. Det betyder avbyråkratisering.
            Besluten flyttas ned till lokala skolpolitiker, skolledare och
            lärare. Det betyder också att vi frigör 100 milj. kr., som nu
            kan satsas på utbildningens kvalitet.
          </note>
          <note>
            Vi har lagt om livsmedelspolitiken mot ett livskraftigare och
            miljövänligare jordbruk och för bättre och billigare mat. Vi har
            utvecklat 90-talets regionalpolitik och näringspolitik. Vi har
            också påbörjat en förnyelse av hela arbetslivet -- dåliga arbetsmiljöer
            skall bort, och arbetsskadade skall kunna få rehabilitering. Arbetslivsfonden,
            som inrättats i år, disponerar 15 miljarder kronor för detta arbete.
          </note>
          <note>
            Vi förändrar och förnyar också de stora och viktiga socialförsäkringssystemen
            i riktning mot ökad flexibilitet och bättre utnyttjande, med målet
            att få ned ohälsotalen med två dagar under ett år och med tio
            dagar under fem år. Det betyder sammantaget oerhörda välfärdsvinster
            för tiotusentals människor.
          </note>
          <note>
            Detta är några exempel på vad regeringen har uträttat enbart
            under det senaste året. Sanningen är ju att vi förbättrar och
            effektiviserar på praktiskt taget varje samhällsområde för att
            skapa goda förutsättningar för tillväxt och välfärd under 90-
          </note>
          <note>
            talet.
          </note>
          <note>
            Då säger oppositionen: Ja, men regeringen, och framför allt det
            socialdemokratiska partiet, är så splittrade och har därför inga
            förutsättningar att ta itu med framtidens problem. Samtidigt kritiserade
            man i går regeringsdeklarationen för att vi tog upp förslag om
            samverkan med andra partier. Det skulle vara ett uttryck för svaghet
            hos socialdemokratin.
          </note>
          <note>
            Vad var det jag sade i regeringsdeklarationen? Jo, att vi tycker
            att det är naturligt att vi tar strid på många områden, men att
            det på vissa områden är viktigt för landet med samverkan över
            partigränserna. Och jag nämnde tre områden:
          </note>
          <note>
            energin, Europa och försvaret.
          </note>
          <note>
            Detta angrips alltså som en svaghet -- att vi från socialdemokratins
            sida deklarerar denna beredskap till samverkan. Bengt Westerberg
            beskriver det som SOS, alltså någon sorts sjönödsförklaring. Ja,
            ibland kan angrepp på en politisk motståndare bli oerhört avslöjande
            för angriparen. Om man har den här inställningen -- att beredskap
            till samarbete och kompromisser är en svaghet -- så förstår jag
            att det borgerliga samarbetet ser ut som det gör. Har man den
            inställningen, är det klart att man inte anstränger sig ett ögonblick
            för att vi skall kunna ta ett gemensamt ansvar.
          </note>
          <note>
            Bengt Westerberg har sagt att man så småningom behöver byta besättning
            på den här båten, som är i sjönöd. Ja, möjligheten fanns i februari,
            i samband med regeringskrisen. Men vad hände då, när regeringsskutan
            stod där? Det var ju så, herr talman, att de borgerliga ville
            ha var sin båt, som kunde gå åt var sitt håll. Folkpartiet ville
            navigera fritt, Olof Johansson ville gå mot Grönland, och
          </note>
          <note>
            Carl Bildt i sin ubåt ville omedelbart gå i undervattensläge
            från den politiska ytan, dyka så långt ner som möjligt och gömma
            sig. Han ville helst vara borta under resten av 90-talet, om jag
            har förstått det rätt, för då skall det bli det stökiga årtiondet,
            och då vill inte moderaterna vara i närheten av ytan och de stormar
            som råder. De vill ligga och trycka i någon djup ficka, enligt
            känt politiskt mönster.
          </note>
          <note>
            Carl Bildt har också sagt att sällan har så många varit osams
            så mycket under så lång tid som arbetarrörelsen. Nu sades detta
            inför moderata valarbetare, inte någon mot Carl Bildt särskilt
            kritisk publik. Men det var väl ändå litet vågat, med hänsyn till
            att Carl Bildt är oppositionsledare.
          </note>
          <note>
            Under den veckan hade socialdemokratin sin kongress. Vi hade
            våra debatter, vi fattade våra beslut, och vi hade också voteringar.
            Nu har vi dem redovisade, och på vissa punkter har vi redovisat
            att vi har ett förhandlingsutrymme. Men hur står det till inom
            borgerligheten? Vilka voteringar har ni haft i dessa frågor? Vilka
            möjligheter har ni haft att komma fram till en gemensam uppfattning?
            Jag konstaterar att när det gäller att vara splittrad ligger den
            svenska borgerligheten i den absoluta frontlinjen. Ni har alltid
            varit där, ni är där i dag och ni kommer att vara där också i
            1991 års valrörelse.
          </note>
          <note>
            Jag försäkrar att det var ett något oförsiktigt uttalande av
            Carl Bildt.
          </note>
          <note>
            Hur skulle det ha sett ut i dag, herr talman, om Carl
          </note>
          <note>
            Bildt inte hade beordrat dykning snabbast möjligt, dvs. om Carl
            Bildt hade äntrat skutan och vi hade fått en borgerlig regering?
            Ja, det är en intressant tanke. Låt oss ta några av de tunga frågor
            som vi har haft att behandla under den här perioden.
          </note>
          <note>
            Frågan om bron över Öresund har varit uppe till debatt här i
            dag. Hur hade det blivit med den frågan om vi haft en borgerlig
            regering? Hade det blivit ett beslut om fast förbindelse, som
            Carl Bildt vill, eller icke ett beslut, som centern vill?
          </note>
          <note>
            Energin har också diskuterats här. Vi har nu möjligheter att
            förhandla fram en trepartiuppgörelse, och vi skall göra vad vi
            kan för att åstadkomma den. Vi tror att det är bra för landet.
            Men vad hade hänt med energipolitiken med Carl Bildt i ledningen
            för landet? Carl Bildt sade ju själv att det inte gick att bilda
            regering, framför allt på grund av energipolitiken. Det var faktiskt
            vad Carl Bildt uttalade. Carl Bildt har här chansen att tala om
            vad en borgerlig energipolitik skulle innebära, eftersom han använde
            så oerhört starka ord mot socialdemokratin, när vi ändå skall
            ta ett ansvar för att sy ihop den här frågan.
          </note>
          <note>
            Och tag skattereformen! Jag har i fyra stora debatter i denna
            kammare ställt den enkla frågan:
          </note>
          <note>
            Kommer moderaterna, om det blir borgerlig majoritet, att riva
            upp skattereformen -- ja eller nej? Det borde väl ändå i denna
            så avgörande fråga vara möjligt för Carl Bildt, som är så talför
            i den här talarstolen, att svara ja eller nej på den frågan. Nu
            ställer jag den i den femte debatten, och jag försäkrar att jag
            kommer att upprepa denna fråga fram till den 15 september nästa
            år, eller till dess jag får svar. Jag hoppas att jag skall kunna
            få det här i dag.
          </note>
          <note>
            Hade Carl Bildt kunnat ena borgerligheten om en
          </note>
          <note>
            Europapolitik? Carl Bildt nedvärderar hela tiden regeringens
            insatser och säger att vi borde ha gått mycket snabbare fram,
            att vi borde ha agerat mycket handlingskraftigare. Men hur hade
            Carl
          </note>
          <note>
            Bildt fått med sig centern på en sådan linje?
          </note>
          <note>
            Ett ESK-avtal kan aldrig göra Sverige till mer än en randstat
            i det nya Europa, sade Carl Bildt. Det är ett typiskt exempel
            på en sådan nedvärdering av en insats som nu är utomordentligt
            viktig. Har man den inställningen tror jag att det blir mycket
            svårt att engagera sig med den kraft som är nödvändig för att
            driva frågan -- och jag vill påstå att jag har gjort det i allra
            högsta grad, inte minst genom att besöka nästan samtliga EG-huvudstäder.
          </note>
          <note>
            Och vilken familjepolitik skulle vi ha fått om de borgerliga
            hade trätt till i början av det här året?
          </note>
          <note>
            Var hade vi då stått när det gäller barnbidragen, föräldraförsäkringen
            och barnomsorgen?
          </note>
          <note>
            De borgerliga kan naturligtvis glädja sig åt goda opinionssiffror.
            Men det är ju faktiskt med hjälp av oförenliga ståndpunkter. På
            dessa fem områden, som man inte kan tänka bort, redovisas olika
            -- och ibland diametralt motsatta -- uppfattningar.
          </note>
          <note>
            Då vill jag säga några ord till Bengt Westerberg, som talade
            mycket moraliskt och mycket anklagande mot socialdemokratin om
            löftesbrott.
          </note>
          <note>
            Jag ställer gärna upp på en genomgång av 80-talet, av våra löften
            och hur vi har uppfyllt dem. På flertalet områden har vi inte
            bara uppfyllt de löften vi har ställt -- och vi tog över ett land
            med mycket stora problem 1982. Vi har på många områden dessutom
            nått längre än vad vi har utlovat.
          </note>
          <note>
            Att då utifrån några punkter, bl.a. en där vi har en uppgörelse
            med folkpartiet -- det var ett absolut krav från folkpartiets
            sida att vi på den punkten skulle ge upp löftet -- attackera oss
            på det sätt som
          </note>
          <note>
            Bengt Westerberg gjorde här, tycker jag inte är så särskilt moraliskt
            högtstående heller, och framför allt inte, herr talman, om man
            inför 1988 års val sade följande: ''Vi går fram med tre olika
            förslag, tre olika program för de borgerliga partierna, och vinner
            vi valet, sätter vi oss ned efteråt och diskuterar oss fram till
            en lösning.'' Därmed har man alltså varit beredd att systematiskt,
            på punkt efter punkt, gå ifrån de besked som man hade gett väljarna.
          </note>
          <note>
            Har man den inställningen att man före valet kan säga att man
            skall bilda en trepartiregering, men direkt efter valet kan gå
            ifrån de besked som de olika partierna har givit, menar jag att
            man inte har så oerhört stor anledning att slå sig för bröstet.
          </note>
          <note>
            Herr talman! Jag har tyvärr med den tid som nu står till mitt
            förfogande inte möjlighet att, som jag hade hoppats, komma in
            på den ekonomiska politiken, utan jag har använt min inledning
            till att bemöta den kritik som har riktats mot oss. Jag hoppas
            att jag skall kunna komma in på den ekonomiska politiken och ytterligare
            en del av de 18 frågor som ställdes till mig bara i inledningarna.
            Det kommer säkert flera.
          </note>
          <note>
            Jag vill dock konstatera att Carl Bildt fortfarande agerar för
            fortsatt opposition, medan jag försöker ta ett ansvar som gör
            det möjligt för socialdemokratin att fortsätta i regeringsställning.
          </note>
          <note>
            Det är inte oviktigt om ett politiskt parti prioriterar att till
            varje pris opponera eller om det låter sitt politiska handlande
            i någon mån präglas av att man också skall ta ansvar. Trots det
            som har sagts från oppositionsföreträdarnas sida här i dag vill
            jag påstå att detta är, har varit och under 90-talet kommer att
            vara ett grundläggande inslag i socialdemokratisk politik.
          </note>
          <note type="speaker">
            Anf. 8 CARL BILDT (m) replik:
          </note>
          <note>
            Herr talman! Låt mig innan jag går in på det som statsministern
            sade bara instämma i det som både
          </note>
          <note>
            Bengt Westerberg och Åsa Domeij tidigare framhöll från denna
            talarstol angående den politiska moralen och vad det som har inträffat
            i socialdemokratins kärnkraftshantering under de senaste månaderna
            har betytt för människors respekt för politiken. Jag tror att
            det tyvärr har lett till att många har sagt att politik bara är
            ett spel --
          </note>
          <note>
            löften och ord betyder ingenting, man bara svänger sig. Det drabbar
            socialdemokratin, men kan tyvärr också drabba tilltron till politiken
            i dess helhet.
          </note>
          <note>
            Statsministern utnyttjade praktiskt taget hela sin tid till ett
            av sina standardanföranden angående borgerligheten. Det fanns
            i det han sade ingenting om socialdemokratisk politik för framtiden.
            Det fanns inte ett ord av medvetenhet om de problem som Sverige
            står inför. Jag är Ingvar Carlsson, öppen för att diskutera detaljer
            i 1980-talets utveckling, men det centrala faktum är att man misslyckades
            med det som var kärnan i den tredje vägens ekonomiska politik
            -- att förena låg inflation med hög sysselsättning -- och att
            Sverige nu blivit ett land av stagnation, med stagnerande ekonomi
            och galopperande priser, och att detta nu håller på att leda oss
            in i en arbetslöshetskris.
          </note>
          <note>
            Jag kommer ihåg att Ingvar Carlsson och andra socialdemokrater
            under valrörelserna 1985 och
          </note>
          <note>
            1988 sade: Ni må tycka att vi socialdemokrater inte har klarat
            av så mycket annat, men den tredje vägens politik har minsann
            lyckats. Vi har säkrat sysselsättningen, vilket är socialdemokratins
            centrala uppgift.
          </note>
          <note>
            Nu kommer varslen, arbetslösheten och krisen, och statsministern
            har över huvud taget ingenting att säga om det som han själv har
            betecknat som socialdemokratins viktigaste och mest avgörande
            politiska fråga.
          </note>
          <note>
            80-talet var för svensk ekonomisk politik ett förlorat årtionde.
            Jag kommer att upprepa det vid varje tillfälle när jag får möjlighettill
            det. Man eliminerade budgetunderskottet genom en massiv ökning
            av skattetrycket -- ja. Men investeringarna faller nu snabbt,
            statsministern. Exporten har förlorat marknadsandelar varje år
            sedan mitten av
          </note>
          <note>
            1980-talet. Inflationslöner har vi haft varje år sedan
          </note>
          <note>
            1982. Räknar man bort inflationens och skattehöjningarnas effekter
            på de löner som vi har fått, finner man att vi har fått praktiskt
            taget ingenting kvar i lönekuverten sedan 1982. Nu kommer krisen,
            och statsministern och andra inom socialdemokratin är helt tysta.
          </note>
          <note>
            Man kan diskutera vilka som är de viktigaste uppgifterna för
            en regering. Det finns sådant som är mer eller mindre viktigt,
            men en regering som misslyckas med den ekonomiska politiken så
            grovt som den socialdemokratiska har gjort sedan 1982
          </note>
          <note>
            har förverkat sitt förtroende och både sin rätt och sina möjligheter
            att fortsätta att styra landet. Det hade varit mera klädsamt om
            statsministern hade varit intresserad av att gå in i en sakdiskussion
            om de ekonomiska problemen. Nu försöker han på något sätt att
            skylla den ekonomiska krisen på den borgerliga splittringen, eller
            hur man nu skall tyda det. Men här finns en underliggande kris,
            som man inte kan tala sig bort ifrån genom politiska piruetter.
          </note>
          <note>
            Statsministern ställer ständigt samma fråga till mig angående
            skatterna. Jag brukar svara på ungefär samma sätt varje gång.
            Jag ser gärna att vi fortsätter med denna diskussion, för det
            ger mig en möjlighet att säga det igen. Vi kommer från moderat
            sida att fortsätta att lägga fram förslag om att sänka skatter
            och att minska skattetrycket. Vi vill mildra beskattningen av
            boendet, av sparandet och av företagandet. Vi vill sänka det totala
            skattetrycket i Sverige. Ifall statsministern anser att detta
            är att riva upp den heliga socialdemokratiska principen om att
            ha världens högsta skattetryck vill jag säga:
          </note>
          <note>
            Ja, den principen vill vi riva upp, och den måste också rivas
            upp, om vi skall klara Sveriges ekonomiska problem.
          </note>
          <note>
            Statsministern var vidare litet irriterad över att jag om socialdemokratin
            sade: Sällan har så många varit så osams om så mycket under så
            lång tid. Han tillade att också ni på den borgerliga sidan har
            delade meningar. Ja visst har vi det. Men låt mig peka på en central
            fråga i de senaste månadernas debatt, där ni i arbetarrörelsen
            var djupt splittrade.
          </note>
          <note>
            När LO går ut och kräver devalvering är det illa för landet och
            för tilltron för arbetarrörelsen och för socialdemokratin. Det
            blev ett tumult när så skedde, och så småningom satte regeringen
            kyrkan mitt i byn. Det var bra, men den typen av djupgående splittring
            i de allra mest centrala frågorna för landets välfärd är inte
            bra för Sveriges internationella trovärdighet.
          </note>
          <note>
            Förvisso lyckades ni med alla voteringar och debatter -- uppenbarligen
            felrefererade, enligt vad jag så småningom har förstått -- uppnå
            enighet på vissa punkter. Den mest bedövande enighet som ni lyckades
            åstadkomma på den socialdemokratiska partikongressen var enigheten
            om att fördubbla avdragsrätten för fackföreningsavgifter. Ett
            imponerande bidrag till att lösa Sveriges ekonomiska problem!
          </note>
          <note type="speaker">
            Anf. 9 BENGT WESTERBERG (fp) replik:
          </note>
          <note>
            Herr talman! Låt mig börja med Lars Werner, som ställde några
            frågor om energipolitiken. Det som jag sade i debatten i februari,
            vilket Lars
          </note>
          <note>
            Werner lätt kan kontrollera i protokollet, var att det inte räcker
            att behålla kärnkraften några år för att klara koldioxidmålet,
            utan att det därutöver också behövs bl.a. att vi försöker minska
            utsläppen från biltrafiken och att vi inte satsar på fossileldade
            bränslen utan på andra bränsleslag. Men självfallet underlättar
            det om vi har kvar kärnkraft ett tag till.
          </note>
          <note>
            Fram till 1995 är det inget tvivel om att kärnkraften är nödvändig
            för att vi skall kunna undvika ökade koldioxidutsläpp.
          </note>
          <note>
            Det avgörande i det långa loppet är ju om det föreligger konflikter
            mellan de energipolitiska och miljöpolitiska och för all del också
            samhällsekonomiska mål som vi har satt upp och hur vi i så fall
            vill lösa de konflikterna. Det kunde vara intressant att höra
            Lars Werner redovisa hur ni inom vänsterpartiet vill lösa dessa
            konflikter, om det visar sig att det också i det längre perspektivet
            finns sådana. Vilka mål är ni beredda att ge avkall på, om det
            föreligger målkonflikter under perioden fram till år 2010?
          </note>
          <note>
            Olof Johansson fortsatte att kritisera skattereformen. Jag skall
            inte ha någon längre debatt med Olof Johansson om den saken. Men
            det som han säger om att vi skall sänka skatten på boende, turism,
            mat och resor tycker jag ändå är intressant. Den summa som centern
            vill sänka skatten med är ungefär 10 miljarder. De pengarna, säger
            man, skall tas ut på olja, kol och uran. Man kan lätt få det intrycket
            att människor skall slippa betala skatt. I stället skall något
            råmaterial beskattas som så att säga längtar efter att få betala
            skatt. Men den någon skall ändå betala skatten på kol, olja och
            uran -- jag höll på att säga kolja, som kanske också kan tas med
            som ett skattesubjekt i sammanhanget. Min fråga är:
          </note>
          <note>
            Vem skall betala, så att vanliga människor, som får bära de skatter
            som socialdemokraterna och vi har kommit överens om, skyddas?
            Vilka är det alltså som skall straffas därför att vi är överens
            om att det behöver komma in lika mycket skatt för att finansiera
            skattereformen? Då är det också spännande att veta vilka det är
            som skall drabbas hårdare. Några miljoner människor -- alla som
            bor, reser och äter -- skall ju slippa undan skatt. Det skulle
            således vara intressant att höra Olof
          </note>
          <note>
            Johansson utveckla några synpunkter på detta.
          </note>
          <note>
            Så till statsministern. Allt är bra, säger statsministern i sin
            sammanfattning. Men allt kan väl ändå inte vara riktigt bra när
            Sverige har så stora problem. Sverige har ju den lägsta tillväxten
            i
          </note>
          <note>
            Europa, den högsta inflationen, de största lönekostnadsökningarna
            osv. Det kan väl inte vara så, att allt detta har inträffat helt
            oberoende av den regering som vi har i det här landet och som
            ju ändå är ytterst ansvarig för den ekonomiska politiken.
          </note>
          <note>
            Vi skall sänka ohälsotalet, säger Ingvar Carlsson.
          </note>
          <note>
            Det tycker jag är mycket bra. Jag håller tummarna och hoppas
            att regeringen lyckas åstadkomma detta. Man tycks t.o.m. ha sådan
            tur att någonting är på väg ner alldeles av sig självt, utan regeringens
            åtgärder, och det är mycket positivt. Men skälet till att det
            har blivit så nödvändigt att sänka ohälsotalet är ju att ni har
            drivit upp detta till en mycket hög nivå. Förtidspensionärerna
            är fler än någonsin.
          </note>
          <note>
            Arbetsskadeförsäkringen har fullkomligt exploderat från mitten
            av 1980-talet och fram till nu. Genom de sjukförsäkringsreformer
            som socialdemokraterna har genomdrivit har också antalet sjukskrivna
            ökat mycket kraftigt. Det är klart att det har blivit en nödvändighet
            att sänka ohälsotalet. Men detta har blivit nödvändigt på grund
            av den politik som regeringen har fört.
          </note>
          <note>
            Är det något fel med samarbete? frågar Ingvar
          </note>
          <note>
            Carlsson. Nej, självfallet inte. Det är nästan fånigt att ställa
            frågan till mig, eftersom vi har haft ett så gott samarbete på
            flera områden. Jag hoppas att det blir mer samarbete i framtiden.
            Men det allvarliga är att vi inte vet vad regeringen vill. Jag
            talar om ett SOS från regeringen -- May-day kanske passar bättre
            i det här sammanhanget. Men regeringen vet ju inte vad den vill.
            Regeringen skall inte förhandla utifrån någonting som innebär
            att vi vet var regeringen står.
          </note>
          <note>
            Vad tycker regeringen om reklam-TV? Vad är regeringens linje?
            Det som den socialdemokratiska kongressen har beslutat är att
            regeringen skall få ett förhandlingsmandat.
          </note>
          <note>
            Och vad tycker regeringen om energipolitiken? Det man beslutat
            är ett förhandlingsmandat. Man har inte tagit ställning i några
            sakfrågor, utan man har sagt till regeringen, vilket kanske är
            klokt:
          </note>
          <note>
            Förhandla gärna och försök komma fram till en klok lösning som
            gör att vi får så litet splittring som möjligt i vårt eget parti.
          </note>
          <note>
            Till sist, herr talman, något om det här med löften.
          </note>
          <note>
            Det är skillnad på olika löften. Det föreligger nämligen en oerhört
            stor skillnad när man, och då går man ut med helt ohållbara löften,
            fram till en valrörelse säger att reformer skall finansieras och
            man sedan i valrörelsens hetta säger: Nej, det behövs inte. Vi
            klarar oss utan finansiering. Då kan man tala om rent taktiska
            skäl, och det är sådant som är värt moraliskt klander.
          </note>
          <note>
            Det är väldigt allvarligt när man går ut och säger att kärnkraften
            skall stängas av 1995 utan att effekterna därav analyserats för
            att sedan tvingas ge upp och frångå sin ambition. Det är bra att
            man har skjutit upp reformer. Vidare är det bra att man inte stänger
            av kärnkraften 1995. Men det var dumt att göra ett uttalande på
            den punkten.
          </note>
          <note>
            Ännu värre är det att avge oseriösa löften som man aldrig tänkt
            förverkliga. Det gäller t.ex. på naturvårdsområdet. Man har ju
            gett
          </note>
          <note>
            Naturskyddsföreningen löften som man aldrig haft för avsikt att
            förverkliga. Man gick emot saker på våren 1988, och man gick mot
            samma saker så fort valet var över.
          </note>
          <note>
            Detsamma gäller löntagarfonderna. Aldrig har ni innerst inne
            tänkt att de var ''steget''. Därför känner ni er nu fria att komma
            med nya förslag.
          </note>
          <note>
            Den typen av löften tycker jag faktiskt att man har rätt att
            moralisera över.
          </note>
          <note>
            Under detta anförande övertog förste vice talmannen ledningen
            av kammarens förhandlingar.
          </note>
          <note type="speaker">
            Anf. 10 OLOF JOHANSSON (c) replik:
          </note>
          <note>
            Fru talman! Bengt Westerberg var bra nära sanningen när han talade
            om sänkt skatt på kolja och höjd skatt på olja.
          </note>
          <note>
            Jag tänker inte läsa upp hela motionen. Jag vet att
          </note>
          <note>
            Bengt Westerberg är noggrann även när han läser andras dokument.
            Det finns alltså en partimotion från i våras. Det handlar om fyra
            sidor och tabeller med alla siffror när det gäller vårt finansieringsalternativ.
          </note>
          <note>
            Men debatten gäller egentligen en annan sak, som är nog så viktig.
            Det handlar om fördelningen. Jag har naturligtvis fäst mig vid
            att det står skrivit -- det är då fråga om skatteutskottet --
            t.ex. när det gäller riksdagens beslut att man i samband med oförutsedda
            händelser är beredd att ompröva skattereformen, i varje fall delar
            av den. Den motiveringen användes för att avslå bl.a. våra och
            moderaternas förslag.
          </note>
          <note>
            Nu har dock en oförutsedd händelse inträffat -- för ni hade väl
            inte förutsett Saddam Husseins härjningar? Det här sätter ytterligare
            en press på kostnadsutvecklingen för vanligt folk. Ett av era
            huvudargument har ju varit breddad och lika moms på all konsumtion.
            Alla skall belastas lika. Inga pekpinnar får användas -- det skulle
            vara förkastligt enligt dessa momsens generalister. Så ser alltså
            den grå teorin ut. Men verkligheten är annorlunda. En del måste
            konsumera hela sin inkomst därför att den är låg. Andra konsumerar
            inte allt och har således möjligheter att spara. Momsen slår alltså
            hårdast mot dem som inte kan spara, och därmed blir momsuttaget
            olika i förhållande till inkomsten.
          </note>
          <note>
            Sedan nästa olikhet. De som har höga inkomster kan bättre hävda
            sig på arbetsmarknaden; detta känner vi till. De kan lättare kompensera
            sig för prisstegringar både när det gäller den indirekta skatteeffekten
            och vanlig s.k. underliggande inflation. Det borde vara en grund
            för låglönesatsningar i en avtalsrörelse, vilket bl.a. Stig
          </note>
          <note>
            Malm har framfört. Men då opponerar sig arbetsgivarna: ingen
            kompensation, ingen omförhandling utöver vad marknaden motiverar.
          </note>
          <note>
            Det betyder att den som har hög inkomst kan öka denna ytterligare.
            Dessutom blir det vinster genom marginalskattesänkning.
          </note>
          <note>
            Om man inte har enhetlig moms straffbeskattas en del konsumtion
            medan annan subventioneras, säger momsgeneralisterna. Vi säger
            ju att maten, bostaden och möjligheterna att resa till jobbet
            är viktigare än t.ex. att man kan köpa tyngdlyftningsutrustning,
            som väl kräver mycket mat för att man skall kunna hantera den,
            eller parabolantenner. Och fortfarande tycker vi --
          </note>
          <note>
            maten behövs ju för att man skall kunna lyfta skrot och bostaden
            behövs för att man skall kunna se
          </note>
          <note>
            TV -- att maten och bostaden är viktigare än sådana här tillbehör
            som en del har råd med. Även det minsta barn inser att momsgeneralisternas
            argument är till för dem som har valmöjligheter och tillräckligt
            höga inkomster.
          </note>
          <note>
            Är det någon som tror att det finns konsumenter som väljer skivstång
            och parabol men avstår från mat och bostad eller att den som måste
            klara mat och hyra kan avstå från bilen för arbetsresor när det
            inte finns några alternativ? Sådant här aktualiseras av den kostnadsutveckling
            som vi har haft under senare tid och som beror på dels skattereformen,
            dels Mellanösternkrisen.
          </note>
          <note>
            Med eftertryck vill jag konstatera att generell och lika moms,
            som också gäller nödvändig konsumtion, är orättvis. Den bidrar
            till att klyftorna ökar mellan låg- och höginkomsttagare samt
            mellan den som kan kompensera sig på marknaden och dem som inte
            kan det. Därför är det bra säger finansministern när att lönetrappan
            skall sopas uppifrån. Men bakgrunden till det uttalandet är naturligtvis
            att så inte sker i dag. Det här handlar alltså i hög grad om fördelningspolitik.
          </note>
          <note>
            Jag hoppas att Ingvar Carlsson, som utlovat, kommer tillbaka
            till den ekonomiska politiken och gärna också till fördelningspolitiken.
            Det är en viktig debatt för människorna med tanke på deras vardagsekonomi.
            Jag behöver nog inte beröra miljön och energifrågorna särskilt
            mycket.
          </note>
          <note>
            Statsministern var ju vänlig nog att i varje fall delvis redogöra
            för våra synpunkter.
          </note>
          <note>
            Så till en annan sak. Det är naturligtvis fascinerande att lyssna
            till den här debatten, som ibland har karaktär av pajkastning
            mellan moderater och socialdemokrater. Ibland ger ni faktiskt
            intryck av att förutsätta varandra så mycket, att om inte den
            ena fanns, behövdes inte den andra heller.
          </note>
          <note>
            Jag skulle inför den kommande valrörelsen vilja rekommendera
            att ni funderar ett ögonblick på flerpartisystemets villkor. Ni
            skall nu föra debatter tillsammans ute i kommunerna under tre
            fyra månader. Men vi vet att det finns en del saker som ni är
            hjärtligt överens om. Det är väl därför ni har lagt debatterna
            på kommunnivå. Jag tänker speciellt på det kommunala skattestoppet.
            Det kommer det säkert inte att bli någon debatt om.
          </note>
          <note type="speaker">
            Anf. 11 LARS WERNER (v) replik:
          </note>
          <note>
            Fru talman! Bengt Westerberg har gjort många turer i fråga om
            kärnkraften och kärnkraftsavvecklingen under de senaste månaderna
            och har under de senaste veckorna accelererat. Jag vill erinra
            om att Bengt Westerberg den 24 september i en debattartikel i
            Aftonbladet skriver: Vårt mål är fortfarande att kärnkraften skall
            vara avvecklad år 2010. Fyra dagar senare har han en debattartikel
            i Svenska Dagbladet. Då är
          </note>
          <note>
            2010 inte längre något självklart mål. Han säger: Vi vill över
            huvud taget inte diskutera några tider. Min fråga är: Bengt Westerberg,
            det har gått fyra dagar sedan dess, vilken är folkpartiets och
            Bengt
          </note>
          <note>
            Westerbergs uppfattning om det bortre strecket för kärnkraftsavvecklingen
            i dag?
          </note>
          <note>
            Jag vill återkomma till en sak, som jag snuddade vid i inledningen.
            Jag ställde frågan till statsministern, om vård och omsorg inte
            kunde undantas från det kommunala skattestoppet. Jag ställde frågan
            mot bakgrund av att landstingens ekonomi under hela
          </note>
          <note>
            80-talet har försämrats mycket kraftigt.
          </note>
          <note>
            Landstingsförbundet har beräknat att staten under åren 1982--1990
            har dragit in 15,5 miljarder från landstingen. Detta innebär att
            landstingen nu går mot en mycket svår situation och man tvingas
            ta lån för att täcka driftkostnaderna.
          </note>
          <note>
            Vad innebär den konkreta situationen för kommuner och framför
            allt landsting? Jo, den innebär med all säkerhet att det blir
            nedskärningar i vården. Den innebär högre taxor och nya avgifter.
          </note>
          <note>
            Tidigare avgiftsfria tjänster som mödra- och barnavård kan komma
            att beläggas med avgift.
          </note>
          <note>
            Likadant blir det för besök hos distriktssköterska, mammografiundersökningar
            och även förlossning.
          </note>
          <note>
            Tidigare har sådan sjukvård ansetts som så angelägen att den
            enskilde inte skulle behöva göra några ekonomiska överväganden
            i vårdsituationen.
          </note>
          <note>
            De tjänsterna kan komma att avgiftsbeläggas om det kommunala
            skattestoppet tillåts att verka. Jag vill upprepa frågan till
            Ingvar Carlsson: Är regeringen beredd att medverka till att vård
            och omsorg undantas från det kommunala skattestoppet?
          </note>
          <note>
            Några ord till Carl Bildt. I en sådan här debatt diskuteras huvudsakligen
            regeringens politik; det ligger i sakens natur. Men jag tycker
            också att det är naturligt att ställa frågor om hur situationen
            skulle te sig om det största oppositionspartiets politik skulle
            vara gällande. Det kan ju gå så illa att ni hamnar i regeringsställning.
          </note>
          <note>
            När Carl Bildt recenserar andra partier -- det gör han alltid
            och det gör vi andra också -- varför redovisar han inte de olika
            moderatförslagens effekter? Hur skulle det se ut med statsbidragen
            till kommunerna och vad skulle hända på energiområdet,d om ni
            skulle ha regeringsmakten?
          </note>
          <note>
            Hur länge skulle ni skjuta på besluten om kärnkraftsavvecklingen?
            Kan ni ge ett årtal? Om ni skulle ha regeringsmakten, skulle ni
            då stoppa statsbidragen till skolorna och nedrusta dem? Ni vill
            sänka skatten och möjligen statsbidragen till skolorna, men samtidigt
            säger ni att ni vill ha en bättre skola. Hur går det ihop? Skulle
            ni stoppa statsbidragen till barnomsorgen? Ni säger att ni vill
            förbättra barnomsorgen, men ni vill skära ned statsbidragen. Hur
            skall ni då ta ansvar för att det skall kunna bli bättre? Skulle
            ni avskaffa utjämningsskatten mellan kommunerna, den s.k .
          </note>
          <note>
            Robin Hood-skatten? Det är den skatt som tas från de rika kommunerna
            och ges till de fattiga. Hur mycket skulle ni skära ned Robin
            Hood-skatten?
          </note>
          <note>
            Hur mycket skulle ni höja avgifter och taxor i kronor räknat,
            ni som säger att ni vill sänka inflationen? Hur mycket skulle
            avgifterna stiga?
          </note>
          <note>
            Har ni något ansvar för en sådan politik som höjer taxor och
            avgifter i kommunerna? Skulle skolbarnen betala för skolmaten
            även i grundskolan?
          </note>
          <note>
            Jag vill också ta upp en fråga som tyvärr diskuteras för litet.
            Det är frågan om arbetsmiljön. Om ni skulle få igenom era motioner,
            skulle det innebära att ni bidrar till att skjuta upp och försena
            åtgärder mot dåliga arbetsmiljöer genom att hävda att det egentligen
            inte finns några stora arbetsmiljöproblem. I en motion om arbetsmiljön
            hävdar ni att det är fel i statistiken. Det är för lätt att få
            en skada klassad som arbetsskada. Ni påstår också att det ökade
            antalet arbetsskador beror på att tidigare hemmafruar nu går ut
            på arbetsmarknaden. Tror ni att tidigare hemmafruar är immuna
            mot arbetsskador? Jag menar att detta tyder på att ni ägnar er
            åt verklighetsflykt.
          </note>
          <note>
            Människor skadas faktiskt på arbetsplatserna i dag.
          </note>
          <note>
            Det hjälper inte att blunda för damm, cancerframkallande ämnen
            och farliga ångor, som ni gör i moderata samlingspartiet. Ni har
            väl ändå hört talas om buller och högt tempo. Ni känner väl till
            förslitningsskador. Jag skulle vilja att Carl Bildt utvecklade
            detta litet, även om han har ont om tid i den här debatten.
          </note>
          <note type="speaker">
            Anf. 12 ÅSA DOMEIJ (mp) replik:
          </note>
          <note>
            Fru talman! Jag måste säga att jag blir bekymrad när jag hör
            statsministern tala om regeringens handlingskraft. Vad är det
            egentligen han beskriver när han talar om handlingskraften? Jo,
            han beskriver de olika politiska sveken. Han skryter alltså över
            raden av svek. Det gör mig bekymrad.
          </note>
          <note>
            Var har vi hamnat i politiken om man i en debatt kan säga att
            vi är tuffa i vårt parti, vi kan minsann strunta i det vi har
            sagt tidigare?
          </note>
          <note>
            Jag har aldrig varit med i den här typen av debatt tidigare,
            men jag blir litet trött av att höra på det ständiga talet om
            splittring inom borgerligheten.
          </note>
          <note>
            Det beror helt enkelt på att socialdemokraterna själva har valt
            modellen att försöka vara ett statsbärande parti och inrymma alla
            olika åsikter som finns i samhället inom det egna partiet. Det
            har också visat sig komplicerat. Ta som exempel alla människor
            inom socialdemokratin som är djupt engagerade i miljöfrågorna.
            De är grymt besvikna efter kongressen.
          </note>
          <note>
            Jag skulle vilja komma tillbaka till frågan om östeuropéers frihet
            och rätt att resa i Sverige. Jag tycker att det är synd att ingen
            av företrädarna för de andra politiska partierna, inte ens en
            sådan här dag när östtyskarna vad gäller visum m.m. får samma
            möjligheter som vi svenskar att resa, kan svara på om ni tycker
            att någon som kommer från
          </note>
          <note>
            Bukarest skall ha samma möjligheter som den som kommer från Berlin
            att resa i Sverige.
          </note>
          <note>
            Den här frågan behandlades i våras i riksdagen.
          </note>
          <note>
            Den ställdes då inte lika konkret som jag ställer den nu. Det
            handlade mer om ett principuttalande för östeuropeérs lika rätt
            att resa i Sverige.
          </note>
          <note>
            Moderaterna ställde inte upp på den linjen. Jag skulle vilja
            fråga moderaterna och Carl Bildt: Vad betyder egentligen ert tal
            om mänsklig frihet, om den friheten bara skall gälla västeuropéer
            och inte östeuropéer?
          </note>
          <note>
            Jag måste också ställa en fråga till statsministern.
          </note>
          <note>
            Jag fick inte något svar på hur det ligger till med logiken i
            att ni i regeringsförklaringen klart säger att ni vill avveckla
            kärnkraften till år 2010, samtidigt som ni väljer att förhandla
            med ett parti, folkpartiet, som har sagt att man kan tänka sig
            att skjuta upp avvecklingen och inte avveckla till år
          </note>
          <note>
            2010. Det logiska måste vara att förhandla med de partier i riksdagen
            som verkligen vill avveckla kärnkraften.
          </note>
          <note>
            I mitt inledningsanförande berörde jag frågan om vad den gröna
            friheten innebär. Jag sade att friheten för en person inte skall
            gå ut över någon annan människas frihet. Vi har ett typiskt exempel
            på det inom omsorgs- och utbildningssektorn.
          </note>
          <note>
            Dagens skola går ut på att ge alla exakt samma utbildning och
            exakt samma undervisning. Det kallar man för rättvisa. Tänk er
            en skola konstruerad för fiskar där både fåglar och fiskar skall
            lära sig simma på samma sätt och lika snabbt.
          </note>
          <note>
            Skolan är ett typiskt område där vi själva betydligt mer borde
            få välja vad vi vill lära oss. Vi borde också få välja vilken
            typ av skola vi vill gå i och vilken pedagogik som skall tillämpas.
          </note>
          <note>
            Bengt Westerberg talade i sitt anförande om fristående skolor,
            och det tycker jag är en jätteviktig sak. Regeringen har i höst
            chansen till litet nytänkande i den proposition om statsbidragen
            till skolan som skall läggas fram för riksdagen. Låt mig fråga
            Ingvar Carlsson: Vad kommer med i den propositionen? Har ni tänkt
            om i frågan om de fristående skolorna, och vill ni ge dem samma
            möjligheter att verka som de vanliga kommunala skolorna?
          </note>
          <note>
            Låt mig också säga några ord om barnomsorgen.
          </note>
          <note>
            Ett annat löfte från regeringen var att alla barn skulle få en
            plats i barnomsorgen senast år 1991. Nu har det visat sig att
            det löftet inte kommer att hållas.
          </note>
          <note>
            Men kanske finns det här möjligheter till en bredare politisk
            uppgörelse då regeringsförklaringen visar att en del positivt
            är på gång. Det gäller t.ex. satsningen på personalkooperativa
            dagis, något som vi i miljöpartiet verkligen välkomnar. Vi vill
            över huvud taget satsa på många nya former av barnomsorg utöver
            de vanliga kommunala daghemmen. Det kan vara att man själv tar
            hand om sina barn, och det kan som sagt vara föräldrakooperativ,
            som vi är speciellt positiva till.
          </note>
          <note>
            Vi har lagt fram ett förslag om att man skall kunna få dagbarnvårdarlön
            för att ta hand om sitt eget barn. De borgerliga partierna har
            en annorlunda konstruktion i form av ett vårdnadsbidrag. Kanske
            finns det möjligheter för oss att diskutera med både de borgerliga
            partierna och socialdemokraterna och vänsterpartiet. Med vänsterpartiet
            kan vi kanske diskutera eftersom man just nu håller på att skriva
            om sitt partiprogram och det därför finns en viss flexibilitet
            i uppfattningarna. Med de borgerliga partierna kan vi kanske diskutera,
            eftersom de vill satsa på fler alternativ i barnomsorgen. Med
            socialdemokraterna kan vi kanske diskutera, eftersom vi ser en
            klar öppning i regeringsförklaringen och eftersom vi alla kan
            se att löftet om att ge alla barn en plats på dagis senast
          </note>
          <note>
            1991 inte kommer att kunna hållas.
          </note>
          <note>
            Så ett litet förslag. Kanske vi skulle ta initiativ till att
            tacka nej till lönehöjningar i höst. Bengt
          </note>
          <note>
            Westerberg sade att folk är beredda att avstå från lönehöjningar
            om de ser att också andra gör det. Vi här i riksdagen skulle kunna
            föregå med gott exempel.
          </note>
          <note>
            Anf. 13 Statsminister INGVAR CARLSSON
          </note>
          <note>
            replik:
          </note>
          <note>
            Fru talman! Låt mig börja med att besvara en av de frågor som
            Åsa Domeij inledningsvis ställde, nämligen om regeringen kommer
            att arbeta för att kvalitetsnormer införs i miljölagstiftningen.
            Svaret är ja. Den frågan övervägs för närvarande av en kommitté
            i vilken Åsa Domeij ingår som ledamot.
          </note>
          <note>
            När kommittén lämnar sin första rapport kommer regeringen att
            ge tilläggsdirektiv.
          </note>
          <note>
            Samtidigt måste jag faktiskt med viss skärpa protestera mot Åsa
            Domeijs senaste inlägg. Hon säger att det jag redovisade av handlingskraft
            från regeringen de senaste åren var samtliga frågor som handlade
            om svek mot tidigare ståndpunkter. Var i de åtgärderna låg sveket
            i EG-frågan? Var låg sveket när det gäller skolan? Var låg sveket
            när det gäller skattereformen? Var låg sveket när det gäller livsmedelspolitiken?
            Var låg sveket när det gäller att ta fram 15 miljarder till arbetsmiljön?
            Man skall inte ena sekunden stå här och tala om politikerförakt
            för att i nästa stund vara en av de främsta exponenterna och orsakerna
            till detta förakt. Det var faktiskt vad Åsa Domeij nyss gjorde
            sig skyldig till. Någon ordning på argumentationen måste det också
            vara i Sveriges riksdag.
          </note>
          <note>
            Till Lars Werner vill jag säga, att tanken på att undanta vård
            och omsorg från det kommunala skattestoppet är orimlig och omöjlig.
            Har man ett kommunalt skattestopp, så har man det. Det går inte
            att göra undantag på det sätt som Lars Werner opportunistiskt
            antyder.
          </note>
          <note>
            När Lars Werner i debatt efter debatt gör sig till förespråkare
            för löntagare genom att säga att vi skall höja de nominella löneökningarna,
            så är inte det ett sätt att företräda löntagarnas intressen. Vi
            har på tre år haft löneökningar på 28 %. Det är alltså inget fel
            på nivån på lönehöjningarna. Felet är att dessa höjningar inte
            leder till reallönehöjningar. Vi måste se till att få en lägre
            inflation. Det är det våra åtgärder skall inriktas på.
          </note>
          <note>
            Därmed är jag inne på den ekonomiska politiken.
          </note>
          <note>
            Jag hade förberett ett anförande som innehöll ett långt avsnitt
            om den ekonomiska politiken. Hade jag hållit det anförandet hade
            jag inte kunnat svara på frågor som ställts och bemöta de påståenden
            som gjorts i debatten. Nu valde jag det senare för att tillmötesgå
            ledamöternas önskan. Men då klagar
          </note>
          <note>
            Carl Bildt bitterligen på att jag inte går in på den ekonomiska
            politiken. Riksdagen får faktiskt bestämma sig för om statsministern
            skall ha utrymme för att både kunna redovisa den politik som regeringen
            för och svara på frågor. Med den tid som enligt debattreglerna
            står till förfogande är det inte möjligt att klara båda sakerna.
            Jag skall nu redovisa den ekonomiska politik som vi vill föra.
          </note>
          <note>
            Låt mig påminna om att det som avgör skattetrycket är de offentliga
            utgifterna. Man kan naturligtvis luras en tid genom att underbalansera
            budgeten, något som Carl Bildts parti medverkade till under sex
            år. Faktum är att de offentliga utgifternas andel av BNP under
            de år som moderaterna var med och styrde Sverige ökade från
          </note>
          <note>
            57,7 % år 1977 till 66 % år 1982. Sedan 1982 har utgiftskvoten
            i stället sänkts från drygt 66 % till
          </note>
          <note>
            62 %. Om vi dessutom i dag inte skulle belastas med utgifter
            för räntor på statsskulden, som i hög grad är resultatet av den
            borgerliga ekonomiska politiken, då skulle vi ha 60 miljarder
            mindre i statsutgifter. Det innebär, Carl Bildt, att vi skulle
            kunna sänka -- lyssna noga nu -- momsen från 25 %
          </note>
          <note>
            till 15 %. Det vore någonting att erbjuda svenska folket. Där
            måste vi börja vårt budgetarbete i höst.
          </note>
          <note>
            Utan räntorna på den borgerliga statsskulden skulle vi haft helt
            andra möjligheter.
          </note>
          <note>
            I sitt första inlägg påstod Olof Johansson att skattereformen
            för med sig att låginkomsttagarna får betala höginkomsttagarnas
            skattesänkning. Det är fel, vilket också LOs utredning klart visar.
            Det är också fel när Olof Johansson ger intryck av att stora pensionärsgrupper
            inte skulle få fördelar av skattereformen och de åtgärder som
            vi i övrigt vidtar för pensionärerna.
          </note>
          <note>
            Det är likaså fel, fru talman, att som Carl Bildt påstå att Sverige
            halkar efter. Om vi jämför tillväxten i Sverige med tillväxten
            i de sju rikaste länderna i världen -- det är rimligt, och Sverige
            tillhör ett av dem -- så finner vi att Sverige ligger på tredje
            plats. Bara USA och Canada kommer före.
          </note>
          <note>
            Därmed har jag inte sagt att vi inte har problem. Vi har tvärtom
            anledning att vara oroade. Det var en av de saker som jag hade
            tänkt säga i mitt inledningsanförande. Vi har anledning att vara
            oroade över att tillväxten i den svenska ekonomin har varit för
            låg de senaste två åren. Vi skall se upp med riskerna för en ökad
            arbetslöshet. Vi har påpekat att 1991 kommer att bli ett avgörande
            år.
          </note>
          <note>
            Även när det gäller arbetslösheten skall det vara vissa proportioner.
            När Carl Bildt vill göra den svenska arbetslöshetsnivån till ett
            bevis på misslyckad socialdemokratisk politik, ber jag att få
            erinra om att Danmark med en borgerlig regering har 8 % arbetslöshet,
            att Storbritannien har 6 %
          </note>
          <note>
            arbetslöshet och Västtyskland 7 % arbetslöshet.
          </note>
          <note>
            Sverige hade med en borgerlig regering 3,3 %
          </note>
          <note>
            arbetslöshet år 1982. Arbetslösheten är nu nere i
          </note>
          <note>
            1,5 %. Ungdomsarbetslösheten i London är för närvarande 25 %,
            26 % i New York och bara 1,1 %
          </note>
          <note>
            i Stockholm.
          </note>
          <note>
            Så när Carl Bildt vill försöka göra arbetslösheten till en belastning
            för socialdemokratisk politik, är de försöken dömda att misslyckas.
            Men kampen mot arbetslöshet kan inte vinnas en gång för alla.
            Den måste ständigt föras, och det är därför som vi nu, på grund
            av arbetslösheten i vår omvärld och eget för högt kostnadsläge,
            är beredda att gå in och vidta åtgärder.
          </note>
          <note>
            Vi redovisar att vi nu har ett utomordentligt tillfälle att göra
            detta under 1991, då skattereformen som socialdemokraterna och
            folkpartiet genomförde ändå kommer att ge löntagarna en betydande
            förstärkning av köpkraften.
          </note>
          <note>
            Sedan skulle jag vilja knyta an till diskussionen om familjepolitiken.
            Det hade varit bra om jag på någon punkt hade fått svar på någon
            enstaka fråga som jag ställde. Moderaternas men delvis också centerns
            förslag i fråga om skattereformen och familjepolitiken innebär
            ett dråpslag mot hela barnomsorgen och ett dråpslag mot praktiskt
            taget alla kvinnor här i landet. För kvinnor som har två barn
            eller fler och som tjänar mindre än 160 000
          </note>
          <note>
            kronor om året skulle det med moderaternas politik faktiskt bli
            direkt olönsamt att arbeta.
          </note>
          <note>
            Kom ihåg det, kammarledamöter, nästa gång moderaterna säger att
            det måste löna sig att arbeta!
          </note>
          <note>
            Det gäller inte kvinnor med små barn.
          </note>
          <note>
            Och tala om att skapa marginaleffekter och att försvåra för småbarnsföräldrar
            att kombinera arbete och familj! Tala om att undervärdera det
            arbete som kvinnor utför!
          </note>
          <note>
            Jag skulle vilja säga ett par ord också till Bengt
          </note>
          <note>
            Westerberg. Som ett exempel på löftesbrott som inte var acceptabelt
            använde Bengt Westerberg löntagarfonderna. Dessutom anförde Bengt
          </note>
          <note>
            Westerberg som exempel att jag skulle ha sagt i valrörelsen att
            vi inte behövde finansiera de nya reformerna. Jo, visst måste
            vi göra det.
          </note>
          <note>
            Vad jag sade i valrörelsen var att vi hittills under alla år
            sedan vi återtog regeringsmakten fått ägna oss åt beta av underskottet
            som de borgerliga skapade. Nu är situationen den att vi har fått
            en balanserad budget, och då kan vi använda ökade inkomster för
            att finansiera åtgärder som föräldraförsäkringen.
          </note>
          <note>
            Vi hade den åtgärden finansierad i budgeten. Bengt
          </note>
          <note>
            Westerberg vet mycket väl att det var av helt andra skäl som
            den lyftes ut. Kalla det konjunkturpolitiska skäl, kalla det att
            det var en del av uppgörelsen med folkpartiet.
          </note>
          <note>
            Och så detta med löntagarfonderna. Det handlar faktiskt om att
            ge AP-fonderna en friare placeringsrätt, för att förbättra avkastningen
            och för att ge pensionärerna en säkrare pension. Det handlar inte
            om några nya löntagarfonder.
          </note>
          <note>
            Det kommer att fattas 20 miljarder kronor per år på nittiotalets
            svenska aktiemarknad, pengar som behövs. AP-fonderna skulle här
            kunna göra en god insats för svensk industri. Industriförbundets
            direktör Per-Martin Meyerson säger att det är hög tid att avpolitisera
            och avdramatisera AP-fonderna.
          </note>
          <note>
            Sparandet i pensionsfonderna behövs.
          </note>
          <note>
            Därför är icke detta någonting som har med löftesbrott att göra,
            utan det har med pensionärernas standard att göra, och det har
            att göra med våra svenska företags möjlighet att konkurrera.
          </note>
          <note type="speaker">
            Anf. 14 CARL BILDT (m) replik:
          </note>
          <note>
            Fru talman! Först till Åsa Domeij om gränserna i
          </note>
          <note>
            Europa. Visst delar jag visionen om ett Europa där vi kan riva
            så många gränser som möjligt, men vi måste ta det steg för steg.
            Andra går snabbare fram än Sverige.
          </note>
          <note>
            Åsa Domeij sade att östtyskarna nu får nya möjligheter, samma
            som vi svenskar. Nej, det är fel. De f.d. östtyska medborgarna
            har i natt blivit medborgare i EG. De har större möjligheter att
            resa fritt i detta Europa än vad vi som svenskar har.
          </note>
          <note>
            Sedan till Lars Werner. Jag är ledsen att jag inte hinner besvara
            frågorna. Större delen av dem besvaras i våra partimotioner. Jag
            skall be att få äran att överlämna ett dedicerat exemplar under
            eftermiddagen.
          </note>
          <note>
            Så till statsministern, som beklagar sig huvudsakligen över kammarens
            fördelning av tid.
          </note>
          <note>
            Låt mig erinra om att det som statsministern inledde med var
            ett standardanförande om borgerlig splittring, ingenting annat.
            Det var bara det han talade om. Det var gammal skåpmat av allra
            mest känt snitt. Han vill dölja den ekonomiska krisen. Så tvingades
            han i alla fall till att säga något om den, och vad blev det då?
            Jo, nya undanflykter.
          </note>
          <note>
            Faktum är att skattetrycket har ökat i Sverige, när det har sänkts
            i andra länder, och det har bromsat tillväxten i Sverige.
          </note>
          <note>
            Så var det räntorna på statsskulden. Huvuddelen av statsskulden
            har tillkommit under socialdemokratiska regeringsår. Räkna, så
            får ni se!
          </note>
          <note>
            Vi halkar efter, och vi halkar efter kraftigt. Titta på tillväxttalen!
            Det är detta som gör krisen i pensionssystemet.
          </note>
          <note>
            Titta på investeringarna, som förläggs i utlandet i långt större
            utsträckning än vad som tidigare var fallet! Titta på hela den
            industriella utvecklingen i
          </note>
          <note>
            Europa! Läs tidningarna, Ingvar Carlsson! Du administrerar just
            nu en sönderfallande ekonomi.
          </note>
          <note>
            Det är faktum.
          </note>
          <note>
            Och så till arbetslösheten, detta numera så obekväma debattämne
            för en socialdemokratisk statsminister. För mindre än ett år sedan
            höll dåvarande finansministern Kjell-Olof Feldt ett anförande
            där han sade att vad vi nu står inför är
          </note>
          <note>
            ''arbetslöshetens stålbad''. Jag reagerade redan då på ordvalet.
            Jag tyckte att det var kallt och hårt, men det var det han sade.
            Han sade att vi misslyckas med inflationsbekämpningen, är det
            arbetslöshetens stålbad som kommer.
          </note>
          <note>
            Feldt talade om att det kommer en kritisk punkt.
          </note>
          <note>
            Sedan passerades den kritiska punkten. Inflationen fortsätter
            att rasa på. Sverige förblir ett höginflationsland. Sverige förlorar
            marknadsandelar. Varslen ökar och ökar. Åk runt i landet och se
            hur det är!
          </note>
          <note>
            Nu kommer arbetslösheten, Ingvar Carlsson, och den är och förblir
            socialdemokratins fel. Det är ni som har misslyckats med att få
            ner kostnaderna.
          </note>
          <note>
            Det är ni som har försvagat ekonomin. Ni kommer att få betala
            priset, men tyvärr kommer många människor att få betala priset
            när de förlorar sina jobb. Många bygder kommer att få det svårt
            på grund av ert misslyckande.
          </note>
          <note type="speaker">
            Anf. 15 BENGT WESTERBERG (fp)
          </note>
          <note>
            replik:
          </note>
          <note>
            Fru talman! Först till Lars Werner. Svaret på frågan om energipolitiken
            är att folkpartiets mål fortfarande är att kärnkraften skall kunna
            avvecklas till 2010. Men vi har också andra mål för vår miljö-
            och energipolitik, t.ex. att rädda de orörda älvarna och att inte
            öka utsläppen av koldioxid.
          </note>
          <note>
            Allt detta måste naturligtvis sättas in i ett samhällsekonomiskt
            sammanhang, där vi också tycker att det är viktigt att klara välfärd
            och sysselsättning, dvs. precis det som stod på linje 1:s och
            linje 2:s valsedlar i folkomröstningen 1980.
          </note>
          <note>
            Då har jag sagt att om det visar sig att det i perspektivet 2010
            föreligger en konflikt mellan de här målen, är det inte självklart
            vilket mål vi skall ge upp. Och jag vill upprepa min fråga till
            Lars
          </note>
          <note>
            Werner: Vilket mål vill vänsterpartiet avstår från om det visar
            sig att det föreligger en målkonflikt?
          </note>
          <note>
            Olof Johansson hänvisade till en centerpartimotion. Han har rätt
            på en punkt, nämligen att jag har läst motionen. Men den besvarar
            inte min fråga. Därför vill jag upprepa frågan till Olof Johansson,
            i all vänlighet: Vem skall betala, om de som äter och reser och
            turistar och vad det nu är mera skall slippa betala? Vem skall
            betala de 10 miljarder kronor som centerpartiet, bl.a. i den här
            motionen i går, säger att man skall befria människor ifrån?
          </note>
          <note>
            Det räcker ju faktiskt inte med tyngdlyftningsutrustning och
            paraboler. Jag kan affischen i valrörelsen med Olof Johansson
            i gul kofta och parollen: Nej till flyttskatt, ja till lyftskatt!
            Men jag tror inte att det klarar skattereformen.
          </note>
          <note>
            Ingvar Carlsson och jag kan hålla på och diskutera frågan om
            löften och löftesbrott i politiken, men det är ändå, tror jag,
            för de allra flesta människor uppenbart att socialdemokraterna
            har begått ett antal flagranta löftesbrott. Man har givit löften
            som inte varit allvarligt menade. Man har vetat att de inte skulle
            kunna uppfyllas eller man har inte ens menat allvar med dem. Av
            olika skäl har man sedan hoppat av, något som ibland har varit
            helt riktigt.
          </note>
          <note>
            Det har jag sagt tidigare. Men att utfärda löften bara för att
            till varje pris få behålla makten ser jag mycket allvarligt på.
            Det var också detta som Kjell-
          </note>
          <note>
            Olof Feldt så starkt kritiserade i den artikel som jag citerade
            i mitt inledningsanförande. Jag vill fråga
          </note>
          <note>
            Ingvar Carlsson om han ändå inte ibland drabbats av några ''second
            thoughts'' och tycker att det ligger någonting i den självkritik
            som Kjell-Olof Feldt för fram i artikeln i Dagens Nyheter. Har
            inte socialdemokraterna, för att få behålla makten, haft alltför
            lätt för att gå ut med löften som inte varit allvarligt menade?
          </note>
          <note type="speaker">
            Anf. 16 OLOF JOHANSSON (c) replik:
          </note>
          <note>
            Fru talman! Jag skall ge mycket konkreta exempel på ett par områden
            för att visa vad det innebär för fördelningspolitiken om man har
            en snabb kostnadsutveckling, ökade priser på energi och en moms
            på dessa ökade priser.
          </note>
          <note>
            Nu tänker man höja momsen på persontransporter.
          </note>
          <note>
            SJ, som har ett väl utvecklat kalkyleringssystem, kan redan nu
            förutse vad konsekvensen blir när det gäller resandet. Det kommer
            att minska -- en del talar om 15 %. Intäkterna minskar. Alla förlorar:
          </note>
          <note>
            näringen i fråga, staten, vi resenärer och till sist statskassan.
          </note>
          <note>
            Detsamma gäller turismen. Vi skrämmer bort utländska turister.
            Det är bekräftat i dag att turismen har minskat väsentligt, exempelvis
            på
          </note>
          <note>
            Gotland, i Härjedalens fjällområden och i övre
          </note>
          <note>
            Norrland. Man kommer möjligen till Stockholm men inte mycket
            längre. Danskarna jublar och satsar hundratals miljoner kronor
            för att informera andra länders potentiella Sverigeturister om
            att de inte skall åka Sverige; där är det för dyrt.
          </note>
          <note>
            Vi har ju olika finansieringsmodeller. Vår modell med differentierad
            moms innebär att man har mindre behov av att öka rundgången i
            ekonomin.
          </note>
          <note>
            Om socialdemokraterna och folkpartiet hade ökade bidragsbehov
            på ca tio miljarder, innebar vårt förslag två till tre miljarder.
            Det är en klar skillnad, som just beror på hur man fördelar skatteuttaget.
            Det framgår av den motion som jag har hänvisat till.
          </note>
          <note>
            Vi har trott att man menade allvar när man i skatteutskottet
            sade att utskottet, om det skulle visa sig att icke avsedda effekter
            uppkommer, utgår från att erforderliga åtgärder kommer att vidtas.
          </note>
          <note>
            Det är den frågan som jag vidarebefodrar till de kontraktslutande
            parterna och till regeringen. För det var väl ingen förutsedd
            effekt det här med den senaste Mellanösternkrisen? Jag säger avsiktligt
            den senaste. Den har ju bidragit till att drivmedlen har blivit
            ohyggligt dyra för just de människor som inte har något alternativ.
            Om man studerar de analyser som statistiska centralbyrån har gjort
            i
          </note>
          <note>
            Norrbotten, får man klart för sig vad detta innebär.
          </note>
          <note>
            Det handlar inte om några småsummor per år och bil: 7 300 kr.
            i Arjeplog i ökad kostnad på grund av det som har inträffat. Jag
            skulle gärna vilja ha ett svar på den frågan.
          </note>
          <note>
            Jag tycker också att det viktigt att säga att det här naturligtvis
            har förstärkt den situation som jag åberopade, där låginkomsttagare
            riskerar att få betala för höginkomstagare. Det är väl därför
            man har gjort utvärderingen så att man skall kunna konstatera
            hur det blir på den punkten.
          </note>
          <note>
            Låt mig senare återkomma till en del andra frågor som har ställts.
          </note>
          <note type="speaker">
            Anf. 17 LARS WERNER (v) replik:
          </note>
          <note>
            Fru talman! Först vill jag svara på Åsa Domeijs fråga om vi är
            beredda att låta folk från Östeuropa resa fritt i Sverige utan
            visumtvång, Ja, det är vi.
          </note>
          <note>
            När det gäller kärnkraften, Bengt Westerberg, är det ju så att
            hotet om en svårlöslig målkonflikt om årtalet 2010 naturligtvis
            ökar ju senare man startar avvecklingen. Tidig start innebär rådrum.
            I vår energimotion finns gas -- ett fossilt bränsle -- med som
            en parentes, medan biobränslen, effektivisering och sparande,
            vind-, sol- och vågkraft skall utvecklas fullt ut. Även om kärnkraften
            behålls kommer koldioxidmålet inte att klaras. Det sade Bengt
            Westerberg i våras; det kan vi gå tillbaka och se i protokollet.
            Jag anser inte att koldioxidmålet är ett relevant argument för
            att behålla kärnkraften. Men nu använder Bengt
          </note>
          <note>
            Westerberg det målet för att försöka stoppa avvecklingen. Han
            har ändrat ståndpunkt. Det är bara att konstatera det. Vad som
            är viktigt är ett beslut nu.
          </note>
          <note>
            Sedan vänder jag mig till Ingvar Carlsson. Tanken att undanta
            vård och omsorg från det kommunala skattestoppet är orimlig och
            det är opportunism, säger Ingvar Carlsson. Tror verkligen Ingvar
          </note>
          <note>
            Carlsson att man kommer undan det här problemet så lätt? Tror
            verkligen Ingvar Carlsson att han med sådana slängar ens kommer
            undan kritiken från sina egna ute i kommuner och landsting, där
            man nu får ta itu med det här problemen?
          </note>
          <note>
            När det gäller frågan om löner hävdar jag att de låglönande,
            inte minst inom den offentliga sektorn -- just inom vården kanske
            och ofta kvinnor -- inte ett ögonblick imponeras av om finansministern
            säger att det inte finns något löneutrymme. De imponeras inte
            ens om han säger att man skall avstå från lönehöjningar i statsrådskretsen
            under tre år. Frågan är inte så enkel.
          </note>
          <note>
            Så till Carl Bildt. Jag förstod att jag inte skulle få något
            svar. Men jag skall få ett papper, säger han.
          </note>
          <note>
            Han är ledsen för att han inte hinner svara och säger att allt
            det som jag tog upp står i motionen. Ja, dess värre. Det är ju
            den vi har läst. Det är därför vi säger att era förslag om dåliga
            arbetsmiljöer egentligen bara går ut på att ändra i statistik
            osv.
          </note>
          <note>
            Men vilka förslag har ni för att gå till roten med det onda?
            Vilka åtgärder vill ni sätta in för att förbättra arbetsmiljön?
            Vill ni över huvud taget ge de anställda ökad makt och ökat inflytande
            på arbetsplatserna?
          </note>
          <note type="speaker">
            Anf. 18 ÅSA DOMEIJ (mp) replik:
          </note>
          <note>
            Fru talman! Först vill jag tacka statsministern för svaret om
            att miljökvalitetsnormer skall införas i miljölagstiftningen.
            Jag skall ha med mig det löftet till eftermiddagens sammanträde
            i miljöskyddskommittén, där jag själv sitter med.
          </note>
          <note>
            Det var också roligt att höra att vi kommmer att få fortsatt
            förtroende efter februari. Jag visste faktiskt inte tidigare att
            det var bestämt.
          </note>
          <note>
            Även om det här kanske inte verkar vara en så stor sak, är det
            faktiskt en principiell ändring av svensk miljölagstiftning. Vi
            skall göra vårt bästa för att göra ett bra jobb på det.
          </note>
          <note>
            Sedan till frågan: Var låg sveken och i vilka frågor var det
            som regeringen betonade sin handlingskraft när man egentligen
            beskrev sina svek? Det var t.ex.
          </note>
          <note>
            i energifrågan, där man väljer att förhandla med folkpartiet,
            som inte kan garantera år 2010 som slutår för kärnkraften, i stället
            för med de partier som verkligen är riktiga kärnkraftmotståndare.
          </note>
          <note>
            Andra exempel är uppgörelsen om den ekonomiska politiken och
            föräldraförsäkringen och vidare jordbruket: Där utlovades först
            nya och selektiva åtgärder för miljöns skull. Avregleringen var
            ett bra förslag, men det skulle ha kombinerats med att överskottet
            togs om hand och med en minskad användning av kemiska bekämpningsmedel
            och handelsgödsel i stället för som nu med en minskad åkerareal.
            Det leder många gånger till en sämre miljö: Många hotade arter
            i kulturlandskapet kommer att slås ut, och jordbruket blir inte
            mindre intensivt i de bygder där det är mest intensivt.
          </note>
          <note>
            Jag tänker vidare på EG-frågan, där regeringsrepresentanter här
            i kammaren har utlovat att inga försämringar över huvud taget
            skall förekomma när det gäller miljö, hälsa och säkerhet är det
            -- numera en förhandlingsfråga.
          </note>
          <note>
            Så till frågan om östeuropéers rätt att resa i Sverige.
          </note>
          <note>
            Först vill jag verkligen tacka Lars Werner. Det var ett bra svar
            han gav. Jag skulle vilja höra ett lika rakt svar från Carl Bildt.
            Jag skulle vilja höra honom, som brukar prata så mycket om frihet,
            säga att det är självklart att Sverige nu skall avskaffa visumtvånget
            för östeuropéer.
          </note>
          <note>
            Carl Bildt tycker väldigt synd om oss för att vi behöver visa
            pass, men det måste ju vara ännu mer synd om de människor som
            i dag inte ens kan få visum. Om Carl Bildt har en god vän i Rumänien
            har Carl Bildt inte möjlighet att bjuda hit honom eller henne
            -- bara de som har nära släktingar här får i dag visum till Sverige.
            Gränsen mellan öst och väst finns kvar, men nu är det väst som
            bygger upp hindren och inte öst.
          </note>
          <note>
            Sedan skulle jag vilja säga några ord om målkonflikten när det
            gäller energipolitiken. Är det ingen här som har funderat på att
            man faktiskt skulle kunna minska energiförbrukningen och att miljön
            faktiskt skulle kunna vara viktigare än hög materiell standard?
          </note>
          <note>
            Anf. 19 Statsminister INGVAR
          </note>
          <note>
            CARLSSON:
          </note>
          <note>
            Fru talman! Någon har glömt sina glasögon i talarstolen. För
            att vederbörande skall kunna se klart i framtiden lägger jag dem
            här till vänster.
          </note>
          <note>
            Åsa Domeijs senaste inlägg var betydligt hovsammare än det tidigare.
            Jag noterar det med viss tillfredsställelse. På den nivån kan
            vi diskutera hur man lever upp till politiska löften och målsättningar,
            men inte på den nivå som kännetecknade Åsa Domeijs föregående
            inlägg.
          </note>
          <note>
            Vad Olof Johansson har sagt om ekonomi här i dag belyses, tycker
            jag, på sätt och vis -- jag är ledsen att behöva säga det -- av
            att Olof Johansson har uttalat att han är för ökade skatter på
            olja men för sänkt skatt på bensin. Den som får det att gå ihop,
            fru talman, borde få Nobelpriset på ett område som ännu inte finns;
            det blir inte ekonomi -- det kan jag försäkra -- utan det måste
            bli fråga om ett helt nytt område. Det förslaget är så revolutionerande
            att ingen på denna jord tidigare har kommit på det. Jag gratulerar
            Olof Johansson.
          </note>
          <note>
            Sedan till Carl Bildt, som det finns mycket att säga om. Det
            är kanske tur att vi har en del ytterligare debatter. Ta t.ex.
            detta med industriinvesteringarna. Vi har nu på ett år investerat
            vad det tog en borgerlig regering i början av 1980-talet två år
            att åstadkomma. Genom att vi har full sysselsättning, genom att
            vi har slagit i kapacitetstaket, har företag nu dessutom möjlighet
            att investera utomlands i en större marknad. Det är väl utomordentligt,
            Carl Bildt, att vi har så starka företag att de har råd till både
            -- och. Att vi nu får en avmattning i konjunkturen, att vi får
            en nedgång, är sådant som alltid förekommer i konjunkturpolitiken
            och som vi har fått vänja oss vid. Men det är den bild som jag
            har givit här som är den riktiga.
          </note>
          <note>
            Det är en sådan kontrast mellan Carl Bildts beskrivning och Bengt
            Westerbergs beskrivning av den ekonomiska utvecklingen och det
            ekonomiska läget. Bengt Westerberg säger att på grund av de åtgärder
            som har vidtagits skall man inte nu företa några förändringar
            i den ekonomiska politiken.
          </note>
          <note>
            Carl Bildt beskriver läget ungefär som om vi stod inför en ekonomisk
            katastrof. Vi har några klara problem, som vi skall arbeta med.
            Just nu är det viktigt att vi kan pressa ned de nominella lönekostnadsökningarna
            -- annars kanske vi börjar exportera arbetstillfällen i stället
            för att exportera varor och tjänster.
          </note>
          <note>
            Carl Bildt överträffar sig själv också när det gäller arbetslöshetsdiskussionen.
            Faktum är att vi med borgerliga regeringar ligger på skyhöga arbetslöshetstal.
            Med den socialdemokratiska politiken i Sverige har vi sedan 1980-talets
            början pressat ned arbetslösheten till extremt låga siffror.
          </note>
          <note>
            Om vi inte vidtar motåtgärder kan vi hotas av en högre arbetslöshet.
            Men det vi då kallar hög arbetslöshet ligger fortfarande långt
            under vad som är normalt under borgerliga regeringar.
          </note>
          <note>
            Och så återigen, fru talman, icke ett ord i denna debatt om vad
            moderaterna skall göra med skattereformen -- skall den rivas upp
            eller skall den inte rivas upp? Inte heller något om Öresundsbron,
            inte heller något om vilken politik en borgerlig regering skulle
            föra när det gäller energin. Det är inte gammal skåpmat, eller
            borde inte vara det,
          </note>
          <note>
            Carl Bildt! Det är ju det som Carl Bildt hoppas på att få börja
            med 1991! Är det gammal skåpmat som skulle bli resultatet av en
            borgerlig politik? Jag trodde det var visioner för 1990-talet
            om ett bättre
          </note>
          <note>
            Sverige. Men när jag tar upp detta så handlar det om gammal skåpmat
            -- det har vi nu Carl Bildts ord på! Så nedsättande skulle jag
            inte uttrycka mig om borgerlig politik.
          </note>
          <note>
            Däremot har jag starka invändningar i sak.
          </note>
          <note>
            Eftersom centern tog upp fördelningsfrågan i skattepolitiken
            vill jag säga att moderaternas skatteförslag verkligen innebär
            en omfördelning, så att höginkomsttagare får mycket stora skattelättnader,
            och de betalas av låginkomsttagarna. Därför är min fråga till
            Olof
          </note>
          <note>
            Johansson och Carl Bildt gemensamt: Hur skall ni klara ut det?
            Olof Johansson anser ju att vårt skatteförslag inte är tillräckligt
            låginkomsttagarvänligt, trots vad LO har sagt. Hur i all sin dar
            skall då Bengt Westerberg -- åh, förlåt, ja, frågan gäller även
            Bengt Westerberg, men framför allt Olof Johansson; jag ber båda
            om ursäkt! -- kunna regera med Carl Bildt i denna fråga?
          </note>
          <note>
            Jag vill också upprepa frågan till Carl Bildt: Skall kvinnor
            med två barn och under 160 000 kr. i årsinkomst inte ha rätt att
            förvärvsarbeta och tjäna en enda krona här i landet i fortsättningen?
            Det är väl ändå rimligt att Carl Bildt svarar på någon av de frågor
            som jag har tagit upp och som är väsentliga för de svenska väljarna.
            Jag har på punkt efter punkt både gjort påståenden och ställt
            frågor -- kan jag inte få svar på någon av dessa punkter av Carl
          </note>
          <note>
            Bildt?
          </note>
          <note>
            Till centern skulle jag vilja säga att barnomsorgsbidraget har
            mycket hårt kritiserats också av centerns kvinnoförbund och centerns
            högskoleförbund. Tycker verkligen Olof Johansson att det är uttryck
            för en klok och bra politik?
          </note>
          <note>
            Sedan skulle jag gärna med Bengt Westerberg diskutera löften
            och de problem som kan uppstå.
          </note>
          <note>
            Men eftersom det förekommer en sådan kanonad mot socialdemokratin
            för närvarande på den här punkten -- och det tycker jag är djupt
            orättvist --
          </note>
          <note>
            måste jag kraftfullt reagera. Jag skulle kunna ge liknande exempel
            från de borgerliga partierna, t.ex. när det gäller vårdnadsbidraget,
            eftersom föräldraförsäkringen anses vara ett så oerhört brott
            från socialdemokratins sida. Vi har förlängt föräldraförsäkringen.
            Vi skall fortsätta förlängningen så snart det över huvud taget
            går.
          </note>
          <note>
            Den debatt som Lars Gyllensten har tagit upp är en viktig debatt.
            Den skall vi som känner ett ansvar för demokratin föra, tycker
            jag.
          </note>
          <note type="speaker">
            Anf. 20 CARL BILDT (m) replik:
          </note>
          <note>
            Fru talman! Jag känner åtskilliga kvinnor som gärna skulle vilja
            arbeta men som inte kan det på grund av att socialdemokratisk
            barnomsorgspolitik har lovat långt mer än vad den har kunnat hålla
            och som nu står inför valet att antingen stanna hemma, låt vara
            att det kan vara bra i och för sig, eller göra det som många --
            låt oss vara öppna och ärliga i detta sammanhang -- gör, dvs.
            ordna barnomsorgen svart. Den misslyckade barnomsorgspolitiken
            har drivit ut många människor i en svart sektor; det har varit
            nödvändigt att anlita svart arbetskraft, men det är inte bra,
            och då måste vi lägga om kurs. Vi kommer att lägga fram förslag
            som ger ett rättvist stöd åt alla, som ger alla lika möjligheter
            -- det har socialdemokraterna hittills inte åstadkommit.
          </note>
          <note>
            Sedan till ekonomin. Statsministern sade att jag beskriver utvecklingen
            som närmast katastrofal. Vi skall inte strida om orden, men enligt
            min uppfattning, och den stöds av i stort sett all ekonomisk expertis
            i landet, står vi nu inför en djup och varaktig nedgång som inte
            minst kommer att visa sig i en dramatisk ökning av den öppna arbetslösheten.
          </note>
          <note>
            Statsministern må moralisera över att arbetslösheten var 3,3
            % under de borgerliga åren.
          </note>
          <note>
            Det var illa. Det kommer att bli mera nu som en följd av ert
            misslyckande. Ni kommer att genom ert ekonomisk-politiska misslyckande
            lägga grunden för den högsta öppna arbetslöshet som detta land
            har upplevt i modern tid. Det innebär inte att det blir värre
            än i de värsta länderna i omvärlden. Vi skall inte jämföra Sverige
            med de värsta länder som finns. Vi skall ha högre krav på Sverige.
            Men det blir värre i Sverige än vad det någonsin har varit tidigare.
          </note>
          <note>
            I ekonomin pekar nu alla kurvor så gott som utan undantag åt
            fel håll. Det gäller, statsministern, också industriinvesteringarna.
            Det gäller alldeles oavsett om vi talar om 15--20 % minskning
            nästa år eller om vi talar om de senaste åren eller åren efter
          </note>
          <note>
            1982. Sverige har underinvesterat under hela denna socialdemokratiska
            period.
          </note>
          <note>
            Visst blåstes detta upp under mitten av 80-talet.
          </note>
          <note>
            Det var under finansvalparnas glada tid efter devalveringen.
            Men vi underinvesterade i en långsiktig konkurrenskraftig industristruktur,
            och nu faller denna ännu mera. Den var redan tidigare för liten,
            vilket innebär att tillväxten faller och att förutsättningarna
            för Sveriges välfärdsutveckling håller på att försvagas. Detta
            är tragiska fakta och dessa kommer vi att få leva med under en
            stor del av 90-talet -- oavsett hur obekvämt statsministern tycker
            att detta är.
          </note>
          <note>
            ''Sverige är ett bra land att leva i'', brukar statsministern
            säga. Visst låter det sig sägas. Jag håller gärna med. Men vi
            får inte slå oss till ro bara med detta. Sverige borde vara ett
            bättre land att leva i. Vi borde ha en bättre ekonomi, rikare
            möjligheter och större frihet. Vi borde ha litet mer av den puls
            och dynamik som vi i dag ser dra fram över det övriga Europa.
          </note>
          <note>
            Socialdemokraterna må tycka att Sverige är bra som det är i alla
            hänseenden. Jag vill göra Sverige till ett bättre land att leva
            i, men det kräver en annan regering. Sverige är värt en bättre
            regering!
          </note>
          <note type="speaker">
            Anf. 21 BENGT WESTERBERG (fp)
          </note>
          <note>
            replik:
          </note>
          <note>
            Fru talman! Ett par besked fick jag i förra omgången bl.a. av
            Lars Werner, som säger att det mål som han vill ge avkall på är
            utsläppen av koldioxid. Kanske är det en rimlig slutsats, men
            jag är inte beredd att i dag säga att det är mindre angeläget
            att begränsa utsläppen av koldioxid än att avveckla kärnkraften.
            Jag vill hålla den frågan öppen, om det skulle visa sig att det
            föreligger en målkonflikt på den här punkten.
          </note>
          <note>
            Olof Johansson har med all tydlig önskvärdhet gjort klart att
            resenärer, boende, turister och de som äter skall få betala lägre
            skatt. Nu har vi fått svar på vilka som skall betala hälften av
            de 10
          </note>
          <note>
            miljarder som bortfaller, nämligen barnfamiljerna.
          </note>
          <note>
            Det är barnbidragen som inte behöver höjas, säger
          </note>
          <note>
            Olof Johansson. Det blir ingen rundgång på det sätt som det blir
            med det nu beslutade förslaget.
          </note>
          <note>
            Det fattas fortfarande 5 miljarder, men redan barnbidragen visar
            ganska tydligt att det till sist blir det samma människor som
            får betala. Det finns ingen metod att finansiera skattereformen
            och befria vanliga människor från bördan att betala skattesänkningarna.
            Det är inga andra människor som uppbär barnbidrag än de som bor,
            äter och reser.
          </note>
          <note>
            Jag instämmer i Carl Bildts kritik mot regeringen därför att
            barnomsorgspolitiken är misslyckad. Det är väldigt många kvinnor
            och småbarnsföräldrar i dag som inte får barnomsorg fast de skulle
            vilja ha det. Jag tolkar Carl Bildts tystnad på statsministerns
            frågor vad gäller den moderata familjepolitiken så att moderaterna
            är på väg att överge de förslag som har framkastats under sommaren
            och som har väckt förstämning, inte minst i våra led, därför att
            de ligger långt från den politik som vi var överens om här i riksdagen
            så sent som i våras.
          </note>
          <note>
            Jag vill gärna hjälpa till att hitta något forum, där
          </note>
          <note>
            Ingvar Carlsson och jag kan tala om löftesbrott och moral i politiken.
            Jag vill gärna säga, eftersom jag har varit ganska kritisk emot
            regeringen och socialdemokratin, att det naturligtvis är så att
            ni har blivit mer synade än andra och att det mycket väl kan vara
            så att vi också hade varit värda kritik om vi hade varit i samma
            situation.
          </note>
          <note>
            Vi behöver bara blicka över Atlanten till Amerika, där en politiker
            av en helt annan färg än den svenska regeringen och statsministern
            ägnade en hel valrörelse åt att tala om att inga skatter skulle
            höjas. ''Read my lips'', har ni hört hur många gånger som helst
            på radio och TV. Men nu är USA i full färd med att höja skatterna.
            Även konservativa politiker lider alltså av denna svaghet. Det
            ligger i allas vårt intresse, om vi skall få en bra valrörelse
            nästa år, att vi undviker den här typen av övertramp som både
            Ingvar Carlsson, George Bush och säkert många andra politiker
            har gjort sig skyldiga till.
          </note>
          <note type="speaker">
            Anf. 22 OLOF JOHANSSON (c) replik:
          </note>
          <note>
            Fru talman! Både Bengt Westerberg och Ingvar
          </note>
          <note>
            Carlsson är offer för sin egen retorik! När det gäller energibeskattningen
            handlar det om att beskatta på rätt ställe så att man styr miljömässigt
            rätt, och det gör man i produktionsledet och på produktionsråvarorna.
            Ingen annanstans!
          </note>
          <note>
            Energimomsen slår generellt på alla konsumenter, alltså styr
            den inte i miljömässigt hänseende. Men det är riktigt att den
            innebär en övervältring på hushållen i förhållande till företagen.
            På denna punkt har vi olika meningar.
          </note>
          <note>
            När det gäller fördelningspolitiken: Varför kräver
          </note>
          <note>
            Stig Malm särskild låglönesatsning om skattereformen har löst
            alla fördelningspolitiska problem, Ingvar Carlsson?
          </note>
          <note>
            Jag hoppas att ni tar fasta på det ni själva har skrivit i skatteutskottet
            om att nya omständigheter också skall föranleda omprövning. Vi
            väntar på den omprövningen, och den har inte märkts i den här
            debatten.
          </note>
          <note>
            När det gäller de frågor som har ställts i övrigt vill jag gärna
            ta upp den Åsa Domeij har ställt där hon varnar för den tendens
            som finns att väst bygger barriärer mot öst. Det är självklart
            att ESK-
          </note>
          <note>
            konferensen också skall behandla personers rörlighet. Ömsesidighet
            mot alla demokratiska stater i Europa måste vara den enda rimliga
            slutsatsen. Jag hoppas på det resultatet. Det här är inte enbart
            ett svenskt problem utan ett problem mellan Öst- och Västeuropa
            och alla ESK-
          </note>
          <note>
            processens stater.
          </note>
          <note>
            När det gäller frågan om barnomsorgen vill jag säga helt kort:
            Vi har ett mycket långtgående program på familjepolitikens område
            med bibehållna barnbidrag, och med skattereformen måste ju dessa
            höjas, som vi har hört av Bengt Westerberg själv. Vi har också
            sagt att vi skall skapa större rättvisa genom en fördelning av
            det statliga barnomsorgsstödet direkt till familjerna. Detta är
            nu ett partistyrelseförslag som går till vår partistämma i slutet
            av oktober. Vi skall gå ut med ett stort familjepolitiskt samråd
            till den svenska allmänheten, innan vi låser oss för de detaljer
            som finns i förslaget. Det är självklart att vi då också kommer
            att beakta marginaleffekterna för att kunna hantera den konflikt
            mellan arbete och familjeroll som finns och som ofta drabbar kvinnor.
          </note>
          <note>
            Ingvar Carlsson kan vara alldeles lugn på den punkten.
          </note>
          <note>
            Låt mig till sist säga att jag har inte lagt mig i den här debatten
            om energi. Det skall ju bli förhandlingar om detta, och vi har
            väntat ett tag.
          </note>
          <note>
            Jag tycker att debatten har speglat en sak tydligare och tydligare:
            Mål, när de uttrycks som årtal utan medel, är förödande för den
            politiska trovärdigheten. Jag hoppas att dessa förhandlingar skall
            kunna lösa den konflikten. Det behövs både --
          </note>
          <note>
            och nämligen.
          </note>
          <note type="speaker">
            Anf. 23 LARS WERNER (v) replik:
          </note>
          <note>
            Fru talman! Jag får tacka statsministern för att han lade mina
            glasögon till vänster. Någon nytta skall man ju ha av en statsminister!
          </note>
          <note>
            Jag vill fortsätta diskussionen om kärnkraften. Det gäller främst
            folkpartiet och moderaterna, närmast
          </note>
          <note>
            Westerberg, som har varit mest talför i dag. Jag drar slutsatsen
            att ni vill skjuta på kärnkraftsavvecklingen ungefär med den motiveringen
            att så länge den går bra skall den vara kvar. Vilken signal är
            det egentligen ni väntar på för en avveckling? Väntar ni er att
            experterna skall enas om ett datum, eller väntar ni på en folkomröstning
            bland experter?
          </note>
          <note>
            Vi vet ju i dag att experterna inte är överens med er om kärnkraftens
            välsignelse. Vi vet också att landets energiproducenter och energikonsumenter
            väntar på besked om den framtida energipolitiken.
          </note>
          <note>
            Långtidsutredningen skriver: Viktigast är dock att tydliga spelregler
            läggs fast så att företag och hushåll kan bilda sig en klar uppfattning
            om den framtida elprisutvecklingen. Genom ert agerande vägrar
            ni emellertid att ge dem detta. Vilken signal väntar ni på? Vad
            är det som skall få er att vara med och fatta ett beslut nu?
          </note>
          <note>
            Jag fruktar egentligen det värsta. Jag fruktar att ni väntar
            för att energiproducenterna i landet skall få vänta och för att
            satsningen på alternativa energikällor skall skjutas upp, in i
            nästa årtusende.
          </note>
          <note>
            Men jag fruktar att när signalen kommer, då har ni redan väntat
            för länge. Ni drar den här frågan i långbänk i dag. De som inte
            vill fatta beslut är ni.
          </note>
          <note>
            De som inte vill se in i framtiden är alltså i första hand moderater
            och folkpartister.
          </note>
          <note>
            Långtidsutredningens uträkningar visar att effekterna på BNP
            av en avveckling av två reaktorer kommer att vara relativt begränsade.
          </note>
          <note>
            Effekterna är mindre än 0,1 % av den årliga tillväxten.
          </note>
          <note>
            I detta läge skall regeringen förhandla med ett av dessa partier,
            folkpartiet, och försöka nå en överenskommelse. Det är detta som
            enligt min mening är så obegripligt och ologiskt.
          </note>
          <note>
            Vilken politik väljer regeringen inför framtiden?
          </note>
          <note>
            Carlsson har gett besked om att han vill regera, men han har
            i mindre utsträckning gett besked om varför han vill regera och
            med vem han vill regera.
          </note>
          <note>
            I dag tyder många tecken på att det är med
          </note>
          <note>
            Westerberg han vill regera.
          </note>
          <note>
            I går var riksdagen på balett, Svansjön. I dag skulle jag vilja
            säga till Carlsson: Gå inte ner i spagat med ena benet åt höger
            och det andra åt vänster. Det fungerar nämligen inte. Jag säger
            det av egen erfarenhet -- hur otroligt det än låter, så klarade
            jag det nästan för 45 år sedan. Jag är glad att jag inte klarar
            det till hälften i dag -- det skulle vara förödande för alla.
          </note>
          <note type="speaker">
            Anf. 24 ÅSA DOMEIJ (mp) replik:
          </note>
          <note>
            Fru talman! De två viktigaste delarna i miljöpartiets politik
            är miljö- och naturresursfrågor och frågor om makten i samhället
            och om att flytta makten så nära människorna som möjligt. Vi skall
            fortsätta att driva miljö- och naturresursfrågorna med stor och
            ännu större kraft, trots att det känns litet motigt ibland efter
            den socialdemokratiska kongressen, där de grupper som ville slåss
            för en bra socialdemokratisk miljöpolitik blev överkörda och trots
            att det känns motigt att socialdemokratin, säger sig vilja avveckla
            kärnkraften till år 2010, väljer att förhandla med folkpartiet
            i stället för med de partier i riksdagen som klart säger sig vilja
            avveckla till senast år 2010.
          </note>
          <note>
            Vi måste enligt min mening i framtiden driva internationell miljöpolitik
            på det sättet att vi föregår med gott exempel i stället för att
            bara resa runt och prata om hur bra Sverige är på miljöområdet.
            I fortsättningen bör vi t.ex. följa alla internationella miljöavtal
            och konventioner som vi skriver på. Vi bör också ekonomiskt stödja
            fattigare länder, så att de har möjlighet att skriva på radikalare
            miljökonventioner.
          </note>
          <note>
            I samband med energipolitiken talas det om målkonflikter, eftersom
            de flesta energislag orsakar miljöproblem -- det gäller målkonflikten
            mellan älvarna, koldioxidutsläppen och kärnkraften. Vi säger i
            detta sammanhang att vi måste driva en politik som gör att samhället
            håller sig inom de ekologiska ramarna. Därför måste svaret bli
            en minskad energiförbrukning och, om nödvändigt, också en sänkt
            materiell standard.
          </note>
          <note>
            När det gäller makten i samhället skall besluten flyttas så nära
            människorna som möjligt, t.ex. i fråga om skolan och barnomsorgen.
            I Europa skall vi arbeta för en frihet för människorna, inte för
            ökad frihet för varor och kapital. De gröna partierna i Europa
            måste nu slåss mot konsumismen i stället för mot kommunismen.
            Den blå planekonomin håller nämligen på att breda ut sig där den
            röda planekonomin redan har förlorat.
          </note>
          <note>
            Den blå planekonomin är egentligen inte bättre än den röda. Den
            kan innebära samma maktlöshet för människorna och samma inriktning
            på ständigt ökad materiell förbrukning.
          </note>
          <note>
            Till sist vill jag bara säga att jag tycker det var tråkigt att
            inget parti här ville ta upp tråden om att vi kanske skulle avstå
            från vår löneökning, eftersom -- tror jag -- nästan allihop här
            anser att det viktigaste är att vi får en avtalsrörelse utan höga
            lönekrav. Även om våra löner naturligtvis inte betyder någonting
            alls för samhällsekonomin, tror jag att det vore bra om vi föregick
            med gott exempel.
          </note>
          <note>
            Anf. 25 Statsminister INGVAR
          </note>
          <note>
            CARLSSON:
          </note>
          <note>
            Fru talman! Till Åsa Domeij vill jag beträffande lönerna säga
            att regeringen redan tidigare har uttalat att vi för vår del anser
            att det är rimligt att höginkomsttagarna, inkl. regeringsmedlemmarna,
            fryser sina löner för 1991. Svaret från socialdemokratins sida
            är alltså redan givet.
          </note>
          <note>
            Carl Bildt gjorde ett nytt märkligt uttalande. Han sade att jag
            när det gäller arbetslösheten jämför med ''det värsta som finns''.
            Jag har jämfört med följande länder: Danmark, Förenta Staterna
            och
          </note>
          <note>
            Storbritannien. Jag hoppas, fru talman, att dessa länders ambassadörer
            inte har suttit på läktaren och lyssnat på Carl Bildt. Det kan
            i så fall bli allvarliga störningar i våra diplomatiska relationer.
          </note>
          <note>
            Jag har med avsikt inte berört energipolitiken, eftersom vi skall
            inleda förhandlingar på detta område. Jag vill försäkra både Åsa
            Domeij och
          </note>
          <note>
            Lars Werner om att vi icke ett ögonblick tänkerrubba beslutet
            om år 2010. Är det nu så att vi skall förhandla, då skall vi förhandla,
            och jag tänker därför inte gå in med förhandsvillkor. Det är utgångspunkten
            för hur den socialdemokratiska regeringen skall åstadkomma en
            trovärdig avveckling och en omställning av vårt energisystem.
          </note>
          <note>
            Beträffande miljön vill jag säga att jag vet att det också inom
            socialdemokratin finns delade meningar om bron över Öresund. För
            min del menar jag att det från miljösynpunkt är viktigt att satsa
            på järnvägen utmed hela västkusten, som är starkt förorenad. Jag
            anser att en kombinerad bro ger ett större bidrag till en stor
            järnvägssatsning.
          </note>
          <note>
            Samtidigt kan jag inte undvika att påpeka att det är ganska märkligt
            att vissa grupper koncentrerar nästan all miljödebatt kring bron
            över Öresund nu när vi åstadkommer samarbete mellan länderna kring
            Östersjön. Jag tycker uppriktigt sagt att detta inte är någon
            särskilt bra miljödebatt.
          </note>
          <note>
            Vi var våren 1988 beredda att diskutera långtgående uppgörelser
            med vpk. Vi började,
          </note>
          <note>
            Lars Werner, att diskutera med ert parti. Men ni orkade inte
            då. Jag har aldrig utnyttjat detta i den offentliga debatten,
            och jag kommer förmodligen inte att göra det i fortsättningen
            heller. Men skyll inte på socialdemokratin att det inte blev en
            s.k.
          </note>
          <note>
            vänstersamverkan vid det tillfället!
          </note>
          <note>
            Nu har vi kunnat göra upp om bostadspolitiken och bostadsfinansieringssystemet.
            Det är bra. Vi kommer att vara öppna för ett fortsatt sådant arbete.
          </note>
          <note>
            Jag har över huvud taget, i går och i dag, försökt att diskutera
            frågan om samarbete mellan partierna.
          </note>
          <note>
            Vi har, som minoritetsregering, lyckats åstadkomma ett sådant
            arbete med vänsterpartiet, med centern och med folkpartiet. Jag
            tror att detta har varit till gagn för landet. Kortsiktigt har
            det kanske inte gagnat alla partier som har träffat uppgörelserna.
            Ja, detta har t.o.m. varit nödvändigt för landet. Det finns emellertid
            en part som inte på något sätt, varken i dag eller tidigare, har
            kunnat göra ett samarbete trovärdigt, nämligen oppositionsledaren
            Carl Bildt. Och detta är kanske det viktigaste beskedet från denna
            debatt.
          </note>
          <note>
            Partiledardebatten var härmed avslutad.
          </note>
          <note>
            Det antecknades att Carl Bildt (m) ingav muntlig protest över
            att han blev angripen av statsministern i dennes sista anförande.
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1990/91:1 till trafikutskottet
          </note>
          <note>
            1990/91:2 till arbetsmarknadsutskottet
          </note>
          <note>
            1990/91:3 och 4 till jordbruksutskottet
          </note>
          <note>
            1990/91:5 till skatteutskottet
          </note>
          <note>
            1990/91:7 till näringsutskottet
          </note>
          <note>
            Skrivelse
          </note>
          <note>
            1990/91:6 till jordbruksutskottet
          </note>
          <note>
            4 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1990/91:8 Vårdnad och umgänge
          </note>
          <note>
            1990/91:12 Ändring i 1980 års fördrag om internationell järnvägstrafik
            (COTIF)
          </note>
          <note>
            1990/91:19 Ändring i lagen (1957:262) om allmän energiskatt,
            m.m.
          </note>
          <note>
            Motion
          </note>
          <note>
            1990/91:Sk1 av Olof Johansson m.fl. (c) om skattepolitiska åtgärder
            till följd av Irakkrisen
          </note>
          <note>
            5 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 2 oktober
          </note>
          <note type="speaker">
            1990/91:25 av Karin Israelsson (c) till finansministern om ersättningar
            för resekostnader med egen bil:
          </note>
          <note>
            Det höjda priset på bensin drabbar mycket hårt de personer som
            för sitt arbetes skull är beroende av sin bil för att nå arbetsplatsen.
            De gällande reglerna medger endast avdrag som inte på långa vägar
            täcker de kostnader som arbetsresorna medför. Nu har visserligen
            finansministern och riksskatteverket lovat att nuvarande avdrag
            skall höjas. Detta är tacknämligt om höjningen blir tillräcklig,
            men räcker inte på långa vägar för att kompensera de ökande kostnaderna
            för de som har långa resvägar för att nå service.
          </note>
          <note>
            Människor i glesbygd är mycket beroende av sin personbil då det
            saknas alternativ i form av kollektiva färdmedel. SCB har presenterat
            en statistik som visar att exempelvis Arjeplog är den biltätaste
            kommunen i Norrbotten. Detta motsvarar väl de förhållanden som
            råder i
          </note>
          <note>
            Västerbottens inland. Den genomsnittliga kostnadsökningen i dessa
            kommuner ligger på ca
          </note>
          <note>
            7 000 kr. per år. Då är enbart de höjda bensinkostnaderna inberäknade.
            Till detta kommer ökade kostnader för reparationer och underhåll.
          </note>
          <note>
            Motormännens riksförbund har beräknat att det kostar 26:94 kr.
            per mil att köra en ny 1 200 kilo tung bil som byts efter 1 500
            mil. Är den årliga körsträckan 2 500 mil blir milkostnaden 22:13
            och vid 3 500 mil 19:94 kr. Efter denna beräkning har kostnaderna
            ytterligare stigit. Momsen fördyrar priset avsevärt.
          </note>
          <note>
            För de glesbygdsboende som erhåller bilersättning för tjänsteresor
            eller resor för uppdrag hos kommunen eller liknande innebär detta
            att de får betala skatt på ersättning över 12 kr. per mil samt
            erhåller ersättning som inte räcker till för de kostnader som
            uppstår. Detta medför att det blir stora svårigheter att delta
            i arbetslivet och att ta på sig uppdrag som innebär att man reser
            med egen bil. Stora ekonomiska uppoffringar blir följden.
          </note>
          <note>
            Det innebär att det blir än svårare att rekrytera människor till
            olika uppdrag.
          </note>
          <note>
            Statens reseavtal brukar omförhandlas varje budgetår. Så har
            inte varit fallet i år. Det innebär att reseersättningarna fortfarande
            ligger kvar på samma nivåer medan kostnaderna ökar. Till detta
            kommer då beskattning på ersättningen. Detta drabbar enskilda
            som inte kan lyfta av momsen för drivmedlen eller kan få leasingbil
            med förmånliga villkor från arbetsgivarna. Detta är ett dråpslag
            emot hela Norrlands inland.
          </note>
          <note>
            Inkomsterna för boende i dessa trakter är mycket låga. Det innebär
            att skatteomläggningen inte kommer att gynna dessa människor.
            Alla kommuner i inlandet kommer dessutom att höja alla taxor för
            att kompensera de ökande kostnader som inte minst drivmedelsbeskattningen
            innebär.
          </note>
          <note>
            Jag vill med anledning av detta fråga om finansministern är beredd
            att föreslå att upphäva beskattningsreglerna för reseersättning
            för bil och att förändra momsbeskattningen för drivmedel samt
            att initiera omförhandlingar när det gäller reseersättningar för
            egen bil.
          </note>
          <note type="speaker">
            1990/91:26 av Britta Bjelle (fp) till justitieministern om de
            nya reglerna om trafiknykterhetsbrotten:
          </note>
          <note>
            Den 1 juli i år trädde nya regler rörande trafiknykterhetsbrotten
            i kraft. När det gäller påföljdsbestämmelserna godtog riksdagen
            vad justitieministern uttalade i propositionen. Där sägs bl.a.
            att praxis hittills varit oenhetlig och alltför inriktad på fängelse
            som enda alternativ. Under hänvisning till de nya regler om påföljdsbestämmande
            som trädde i kraft vid årsskiftet skriver justitieministern: ''Straffvärdet
            hos grova rattfylleribrott är normalt inte så högt att detta i
            sig motiverar fängelse i stället för en icke frihetsberövande
            påföljd.''
          </note>
          <note>
            Därefter för justitieminister en diskussion om vilka slags fall
            som bör leda till fängelse. I de fall där fängelse inte blir aktuellt
            måste domstolarna --
          </note>
          <note>
            förutom i vissa mycket sällsynta situationer -- välja mellan
            skyddstillsyn och villkorlig dom. Om detta skriver justitieministern:
            ''Utrymmet för villkorlig dom som påföljd för den som gjort sig
            skyldig till grovt rattfylleri är emellertid begränsat till följd
            av att en stor majoritet av dem har kroniska alkoholproblem.''
            Då är, menar ministern, förhållandet ofta sådant att risk för
            återfall föreligger, och ''den påföljd som då kommer i fråga är
            skyddstillsyn''. Riksdagens justitieutskott anslöt sig, som nämnts,
            till justitieministerns bedömningar. Utskottet skriver: ''Straffvärdet
            för grovt rattfylleri är inte alltid så högt att detta i och för
            sig utesluter en inte frihetsberövande påföljd.''
          </note>
          <note>
            Den bild som nu ges av massmedia, och som jag har fått bekräftad
            genom att ta del av domar vid
          </note>
          <note>
            Leksands, Luleå och Stockholms tingsrätter, är en helt annan
            än den jag såg framför mig då riksdagen behandlade frågan. Villkorlig
            tycks ha blivit den normala påföljden även vid grova rattfylleribrott
            och höga promillehalter. Till skillnad från vad som är fallet
            vid skyddstillsyn lämnas därmed inget stöd till den dömde. Fängelse
            har inte ersatts av stöd och vård utan av en låt-gå-mentalitet
            som riskerar att sprida sig i samhället. Detta undergräver allmänhetens
            respekt för den nya lagstiftningen och för statsmakternas vilja
            och förmåga att upprätthålla trafiknykterheten.
          </note>
          <note>
            Avser justitieministern att genomföra någon utvärdering av den
            nya lagstiftningens genomslag i praxis? Föranleder de signaler
            som redan nu kan ses någon åtgärd från regeringen? Avsåg regeringen
            med sitt förslag till ändring av rattfylleribestämmelserna att
            åstadkomma en strafflindring av rattfylleribrott på det sätt som
            nu synes ske?
          </note>
          <note>
            1990/91:27 av Görel Thurdin (c) till statsrådet Erik
          </note>
          <note>
            Åsbrink om mervärdeskatt på hotell- och restaurangtjänster:
          </note>
          <note>
            Mervärdeskatten på hotell- och restaurangtjänster höjdes den
            1 januari i år från 12,87 % till 23,46 %.
          </note>
          <note>
            I och med den tillfälliga momshöjningen från den 1
          </note>
          <note>
            juli i år har momsen på dessa tjänster fördubblats på sex månader.
            Detta drabbar näringen, och sysselsättningen inom denna, hårt
            samtidigt som svensk turism får sämre konkurrenskraft i förhållande
            till omvärlden.
          </note>
          <note>
            Enligt statistik från LO hade närmare 200 000
          </note>
          <note>
            medlemmar inte råd att åka på semester under
          </note>
          <note>
            1988. Låg- och normalinkomsttagares möjligheter till turism och
            rekreation försämras nu ytterligare i och med kostnadsfördyringarna.
          </note>
          <note>
            Turistnäringen är mycket viktig för sysselsättningen i många
            glest befolkade län. För många orter i dessa län är turismen rent
            av avgörande. Turismen har förutsättningar att i framtiden bidra
            till en bättre regional balans -- om vi stödjer och stimulerar
            branschens utveckling. Momshöjningen slår i motsatt riktning.
          </note>
          <note>
            Restaurangernas omsättning minskade med 10 %
          </note>
          <note>
            under första halvåret. Preliminära siffror från SCB
          </note>
          <note>
            visar att antalet gästnätter på hotell, stugbyar och vandrarhem
            minskade med 9 % i juli i år i förhållande till samma månad förra
            året.
          </note>
          <note>
            Sverige som nation har ett stort underskott i posten turistnetto
            ingående i bytesbalansen. Under 1989
          </note>
          <note>
            uppgick detta till nästan 11 miljarder kronor.
          </note>
          <note>
            Nettot försämrades med ca 1 miljard kronor andra kvartalet i
            år i förhållande till samma period förra året.
          </note>
          <note>
            Över hälften av de pengar turister spenderar i
          </note>
          <note>
            Sverige går till stat och kommun i form av olika skatter.
          </note>
          <note>
            Det kan mot bakgrund av de redovisade uppgifterna konstateras
            att den av riksdagen beslutade momshöjningen på hotell- och restaurangtjänster
            är en dålig affär såväl för staten som landet i dess helhet. Förlusten
            av turistintäkter urholkar värdet av momshöjningen som finansieringskälla
            för skattereformen.
          </note>
          <note>
            I Västeuropa ligger såväl den genomsnittliga hotellmomsen som
            restaurangmomsen långt under den svenska. Det svenska pris- och
            kostnadsläget i övrigt är redan högt i förhållande till omvärlden.
          </note>
          <note>
            Det är enligt min mening en oklok politik att ytterligare lägga
            sten på börda genom att fördubbla momsen. Det slår, som utvecklingen
            redan visat, tillbaka på oss själva i det svenska folkhushållet.
          </note>
          <note>
            Riksdagen har antagit fyra mål för utvecklingen av svensk turism.
            Dessa mål är:
          </note>
          <note>
            -- att förbättra svensk bytesbalans,
          </note>
          <note>
            -- att stödja regional utveckling,
          </note>
          <note>
            -- att förbättra möjligheterna för breda folkgrupper till turism
            och rekreation, och
          </note>
          <note>
            -- att öka sysselsättningen.
          </note>
          <note>
            Det är uppenbart att höjningen av hotell- och restaurangmomsen
            strider mot samtliga dessa mål.
          </note>
          <note>
            Mot bakgrund av det anförda vill jag fråga biträdande finansministern:
          </note>
          <note>
            1. Anser statsrådet att höjningen av hotell- och restaurangmomsen
            bidrar till en positiv utveckling av den svenska bytesbalansen?
          </note>
          <note>
            2. Anser statsrådet att höjningen av hotell- och restaurangmomsen
            är förenlig med riksdagens mål för turismen?
          </note>
          <note>
            3. Avser statsrådet att göra något för att mildra de negativa
            effekterna för svensk turistnäring till följd av momshöjningen?
          </note>
          <note type="speaker">
            1990/91:28 av Lennart Brunander (c) till industriministern om
            textilindustrins överlevnad:
          </note>
          <note>
            Tekoindustrin i Sverige är i en allvarlig kris. Varsel om uppsägningar
            duggar i dag tätt i
          </note>
          <note>
            Sjuhäradsbygden. Vid länsarbetsnämnden i Borås är man bekymrad.
            I sin rapport om arbetsmarknadsutsikter för september skriver
            man följande: ''Det hittillsvarande 1990 har varit mycket dramatiskt
            för länet och därmed också för en mycket stor del av den totala
            svenska tekoindustrin. Av länets drygt 11 000 kvarvarande tekoanställda
            har således ca 1 000 varslats om uppsägning i år. Hårdast drabbat
            är konfektionsindustrin men även trikå och nu på senare tid också
            textil är berörda av många varsel.''
          </note>
          <note>
            Det som nu händer kan vara dödsstöten mot den svenska tekoindustrin.
            Tron på framtiden försvinner, och både anställda och företagare
            ger upp. Om alltför många tekoföretag tvingas att sluta kommer
            inte heller de företag som på olika sätt ger tekoföretagen service
            att få några jobb och den negativa utvecklingen sprider sig. Underlaget
            för dem blir för litet, och även dessa företag försvinner.
          </note>
          <note>
            Exempel som visar detta är ett företag som tillverkar komponenter
            till bl.a. tekoföretag och under senare år förlorat 40 av sina
            kunder, tekoföretag som lagt ner, flyttat eller gått i konkurs.
          </note>
          <note>
            För Sjuhäradsbygden förstärks tekos problem genom att även annan
            sysselsättning nu minskar.
          </note>
          <note>
            Detta har lett till att arbetslösheten ökar kraftigt.
          </note>
          <note>
            Om inget görs kommer antalet arbetslösa att öka mycket kraftigt
            under det kommande året. I
          </note>
          <note>
            länsarbetsnämndens redovisning för Älvsborgs län har gruppen
            utan arbete, jämfört med för ett år sedan, ökat med 1 100 och
            är nu 6 100. Med denna siffra på arbetslösa och antalet varsel
            som utgångspunkt beräknar länsarbetsnämnden att i januari 1991
            kommer 6 500 att vara utan arbete, och det är 1 750 fler än i
            januari 1990. Antalet arbetslösa för augusti 1991 har beräknats
            till 9 300.
          </note>
          <note>
            Det är fler än ett år tidigare. Vi är alltså på väg in i en allvarlig
            arbetslöshetskris. Liknande siffror redovisas från kommunerna
            i Sjuhäradsbygden där troliga arbetslöshetssiffror på 4 % nämns.
          </note>
          <note>
            Till de redovisade arbetslöshetstalen skall läggas att lediganmälda
            platser under året minskat på ett oroande sätt. Minskningen totalt
            är 23 %. För gruppen tillverkningsarbete, där tekoindustrin är
            den viktigaste delen, har de lediganmälda platserna minskat med
            42 %.
          </note>
          <note>
            Från den 1 januari 1990 har totalt 1 054 personer varslats inom
            tekoindustrin i Sjuhäradsbygden.
          </note>
          <note>
            Varslen fördelas enligt följande.
          </note>
          <note>
            Borås kommun
          </note>
          <note>
            170 Borås Wäfveri
          </note>
          <note>
            45 Ahrenmarks
          </note>
          <note>
            20 Eiser Jersey
          </note>
          <note>
            19 Philip konf.
          </note>
          <note>
            15 Elo mode
          </note>
          <note>
            15 Knapens konf.
          </note>
          <note>
            15 Rundgrens väveri
          </note>
          <note>
            14 Industriproduktion
          </note>
          <note>
            13 Sandareds konf.
          </note>
          <note>
            13 Saxylle-Kilsund
          </note>
          <note>
            12 Viskafors konf.
          </note>
          <note>
            11 Dahléns konf.
          </note>
          <note>
            10 Göta färgeri
          </note>
          <note>
            7 Cafab Prod AB
          </note>
          <note>
            6 Fritzons konf.
          </note>
          <note>
            6 Ull-bi Design AB
          </note>
          <note>
            4 Eiser strump
          </note>
          <note>
            3 Glober Trade AB
          </note>
          <note>
            3 Nya Jack &amp; Byx
          </note>
          <note>
            1 Mac Scott
          </note>
          <note>
            1 Sten Öhlund
          </note>
          <note>
            Marks kommun
          </note>
          <note>
            60 Svesko Tricot
          </note>
          <note>
            45 Kinnasand
          </note>
          <note>
            37 Boni konf.
          </note>
          <note>
            26 G-konf.
          </note>
          <note>
            24 Sätila Trikå
          </note>
          <note>
            20 Björketorps konf.
          </note>
          <note>
            12 Viskadalens Väveri
          </note>
          <note>
            3 Fritsla Trikå
          </note>
          <note>
            3 Marks syateljé
          </note>
          <note>
            1 R A Andersson modetrikå
          </note>
          <note>
            Ulricehamns kommun
          </note>
          <note>
            160 Timmele Färgeri
          </note>
          <note>
            25 Asps klänningar
          </note>
          <note>
            25 Ivar Wahl
          </note>
          <note>
            14 Eson Produktion
          </note>
          <note>
            14 Ove Forsberg Prod.
          </note>
          <note>
            13 Bernt Johansson konf.
          </note>
          <note>
            10 Johan Skoglund
          </note>
          <note>
            6 Roséns
          </note>
          <note>
            5 Elo mode
          </note>
          <note>
            3 ATI
          </note>
          <note>
            2 Rubens ylle
          </note>
          <note>
            Tranemo kommun
          </note>
          <note>
            36 Brunke
          </note>
          <note>
            25 Simotex
          </note>
          <note>
            12 Nova Li
          </note>
          <note>
            10 Bröd. Simonsson
          </note>
          <note>
            10 Lenntex
          </note>
          <note>
            Svenljunga kommun
          </note>
          <note>
            53 Vestius Group AB
          </note>
          <note>
            11 Jane Hector
          </note>
          <note>
            Att det blivit så dåligt för tekoindustrin har flera orsaker.
            Kostnadsstegringar som svensk industri drabbats av under senare
            år har kraftigt minskat företagens konkurrenskraft. Regeringens
            neddragning av satsningar på teko har naturligtvis också varit
            negativ. För att inte tala om att staten inte gör sina upphandlingar
            i Sverige. Detta får inte minst en psykologisk effekt. Att se
            på när svensk tekoindustri förblöder och samtidigt köpa tyg och
            sy upp försvarets uniformer i lågprisländer är enligt min mening
            utmanande. ''Vinsten'' med att göra dessa upphandlingar på det
            sätt som skett är enligt min mening diskutabel. Den avreglering
            som nu förestår kommer att göra tekoföretagens situation ännu
            besvärligare. De diskussioner som sker inom
          </note>
          <note>
            GATT om en avreglering är på intet sätt klara.
          </note>
          <note>
            Ändå har vi i Sverige beslutat att ta bort de begränsningar av
            lågprisimport som finns. Övriga länder avvaktar. EG kommer förmodligen
            inte att ändra på sina importbegränsningar förrän långt in på
            90-talet. Den socialdemokratiska politiken på tekoområdet kommer
            att bli förödande för alla som arbetar inom teko. Sverige borde
            ompröva sitt ställningstagande på denna punkt.
          </note>
          <note>
            I en internationellt hårdnande konkurrens är det mycket viktigt
            att ha en bra konkurrenskraft.
          </note>
          <note>
            Centerpartiet har föreslagit att de statliga satsningarna på
            teko skall göras på ett annat sätt än i dag och ökas kraftigt
            för att på det sättet medverka till effektivisering och kunskapsuppbyggnad
            i företagen. Detta är enligt min uppfattning nödvändigt för att
            klara konkurrensen i dag, men kanske ännu viktigare i den friare
            marknad som så småningom blir ett resultat av de internationella
            förhandlingar som pågår.
          </note>
          <note>
            Jag tycker, mot den bakgrund jag här beskrivit, att det borde
            vara klart att något måste göras nu omedelbart, för att ge svensk
            tekoindustri och dem som arbetar inom denna industri framtidstro.
          </note>
          <note>
            Regeringen borde agera nu omedelbart så att statlig upphandling
            av tekoprodukter görs i Sverige. Även landstingen, som är stora
            köpare av tekoindustrin avvaktar i dag med beställningar, bl.a.
            på grund av de nya momsreglerna. Också på denna punkt borde regeringen
            kunna medverka till att beställningar läggs nu innan företagen
            lagt ner eller flyttat sin verksamhet.
          </note>
          <note>
            Regeringen bör redan nu i höst lägga fram en proposition om tekopolitiken,
            med statliga insatser, som ger förutsättningar för en ändring
            av utvecklingen.
          </note>
          <note>
            Beslutet om att säga upp multifiberavtalet och därmed ta bort
            begränsningarna på lågprisimporten, bör ändras så snart som möjligt.
          </note>
          <note>
            De svenska reglerna borde överensstämma med
          </note>
          <note>
            EGs regler.
          </note>
          <note>
            Teko Center, en bra och rejäl satsning, är en viktig del av tekoindustrins
            förutsättningar och möjlighet att utbilda sin arbetsstyrka och
            att kunna anställa utbildade inom branschen. Men vad skall det
            vara till för nytta om tekoindustrin försvinner? I
          </note>
          <note>
            nuvarande situation borde det vara angeläget att satsa ytterligare
            på att utbilda och att ge kompletterande utbildning till arbetslösa
            tekoarbetare för att få utvecklingen att vända.
          </note>
          <note>
            Mot bakgrund av det som anförts ställer jag följande frågor till
            industriministern:
          </note>
          <note>
            1. Är industriministern beredd att redan nu i höst ta upp tekoindustrins
            problem och föreslå effektiva åtgärder för att göra företagen
            mera konkurrenskraftiga?
          </note>
          <note>
            2. Kommer industriministern att agera för att statliga beställningar
            görs i Sverige, t.ex. försvarets nya uniformer?
          </note>
          <note>
            3. Är industriministern beredd att tillskjuta mer pengar till
            utbildning för arbetslösa tekoanställda?
          </note>
          <note>
            4. Är industriministern beredd att ändra beslutet om att ta bort
            importbegränsningarna från lågprisländerna?
          </note>
          <note>
            1990/91:29 av Margit Gennser (m) till justitieministern om offentliggörande
            av åtalades namn i samband med skatteprocesser m.m.:
          </note>
          <note>
            Det senaste året har gett en rad exempel på mycket uppmärksammade
            rättsaffärer med en rad tvivelaktiga åtgärder i form av häktningar,
            husundersökningar etc. Publiciteten kring dessa rättsaffärer har
            varit stor. Namn på de misstänkta och åtalade har på ett tidigt
            stadium publicerats i massmedia. Resultatet har i praktiken blivit
            att enskilda blivit ''dömda på förhand'' trots att domstolarna
            på ett senare stadium funnit att inget lagbrott förekommit. Framstående
            företagsledare har tvingats att lämna sina befattningar långt
            före rättegång och dom, och företag har hamnat i ekonomiska svårigheter
            och trovärdighetskriser genom publicitet kring misstänkta skattebrott.
            I
          </note>
          <note>
            dessa sammanhang har dessutom inte klar distinktion gjorts mellan
            felaktigheter som kan leda till skattetillägg och skattebrott.
          </note>
          <note>
            Den omfattande publiciteten i oklara rättsfall har inte minst
            skadat företag som håller på att bygga upp lovande nya verksamheter.
            Resultatet blir i bästa fall endast en försenad utveckling, i
            sämsta fall tappar svenskt näringsliv ytterligare utvecklingskraft.
          </note>
          <note>
            Kritiken bör inte riktas mot att åklagaren inte har varit opartisk.
            Han har rätt att tolka lagen och åberopa de bevis och fakta som
            utgör stöd för åtalet, allt så länge han inte visar grov oskicklighet.
          </note>
          <note>
            Det är domstolen som skall fälla det slutgiltiga avgörandet,
            ett avgörande som skall vila på en opartisk bedömning. Åklagarens
            och domstolens roll är således vitt skilda och skall så vara i
            en rättsstat. Det är därför viktigt att åklagaren handskas försiktigt
            med publiciteten före rättegången, inte minst därför att medborgare
            och massmedia i vårt land har svårt att hålla isär åklagarens
            och domstolarnas vitt skilda roller möjligtvis på vissa traditionella
            särdrag i vårt rättsystem.
          </note>
          <note>
            Inom det anglo-sachsiska rättsområdet finns det inskränkningar
            i rätten vad gäller publicitet före rättegång och domstolsutslag.
            Detta hänger samman med jurysystemet, vilket kräver att de människor
            som skall ingå i en jury inte på förhand genom tidigare publicitet
            skall kunna påverkas i sina ställningstaganden. I Sverige har
            däremot inga sådana inskränkande rättsregler ansetts nödvändiga,
            och i samband med t.o.m. mycket grova brottmål som mord, dråp
            eller svår misshandel, har massmedia varit mycket återhållsamma
            när det gällt att publicera namn på misstänkta och åtalade. Vid
            s.k. ekonomiskt brott, ofta liktydigt med skattebrott, har däremot
            all den försiktighet som annars har rått övergetts.
          </note>
          <note>
            Resultatet har -- som redan påtalats -- blivit att oskyldiga
            dömts på förhand. Denna utveckling måste brytas.
          </note>
          <note>
            Ett sätt vore att gå in med en lagstiftning enligt anglo-sachsiskt
            mönster. Detta vore ur andra synpunkter knappast önskvärt.
          </note>
          <note>
            En enklare mindre långtgående metod vore att skärpa sekretessreglerna,
            när polisundersökningen blir offentlig, så att namnet på den tilltalade
            inte kan publiceras.
          </note>
          <note>
            Den allra bästa metoden vore naturligtvis att massmedia och åklagarmyndigheterna
            i alla sammanhang ålade sig den typ av självdisciplin som i stort
            sett fungerat bra under decennier vad gäller bl.a. grova brottstyper
            som mord, dråp m.m.
          </note>
          <note>
            Något måste emellertid göras för att vända den utveckling som
            beskrivits ovan om inte tilltron till vårt rättsystem -- som redan
            möts av en betydande misstro -- skall undergrävas ytterligare.
          </note>
          <note>
            Med hänvisning till vad som angetts ovan ställer jag följande
            fråga till justitieministern:
          </note>
          <note>
            Vilka åtgärder och initiativ kommer justitieministern att vidta
            för att bryta den nu beskrivna utvecklingen?
          </note>
          <note>
            6 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 2 oktober
          </note>
          <note>
            1990/91:34 av Sven-Olof Petersson (c) till arbetsmarknadsministern
            om SAABs industrilokalisering till Karlskrona:
          </note>
          <note>
            Under våren fattade riksdagen beslut om särskilda regionalpolitiska
            insatser för Blekinge län. Beslutet innehöll bl.a. att SAAB skulle
            placera en fabrik för bilmotorer eller annan produktion till Karlskrona.
          </note>
          <note>
            Totalt skulle en sådan satsning ge 500 nya jobb. Av dessa skulle
            ett sjuttiotal vara tillsatta före årsskiftet 1990--1991. Ännu
            har ingen byggstart skett för uppförande av en ny fabrik, och
            än mindre har några definitiva besked lämnats från SAAB
          </note>
          <note>
            angående satsningen på orten. Detta är inte tillfredsställande.
          </note>
          <note>
            Vad avser statsrådet att göra för att den beslutade satsningen
            skall komma till stånd och bli den satsning som har förutsatts
            i riksdagsbeslutet.
          </note>
          <note>
            1990/91:35 av Viola Claesson (v) till arbetsmarknadsministern
            om arbetsmarknaden i
          </note>
          <note>
            Östersundsområdet:
          </note>
          <note>
            Arbetsmarknadsministern har i en debattartikel i
          </note>
          <note>
            Dagens Nyheter anklagat arbetsgivarna för att utslagningen ökar.
            I artikeln hävdas också att näringslivet satsar kortsiktigt och
            internationellt, snarare än att medverka till samhällsbygget i
          </note>
          <note>
            Sverige. När arbetsmarknadsministern besökte
          </note>
          <note>
            Norrland under augusti framfördes liknande argument. Måndagen
            den 24 september bekräftades arbetsmarknadsministerns uppfattningar
            på ett mycket drastiskt sätt i
          </note>
          <note>
            Östersund. Asea Brown Boveri, som efter ett regeringsbeslut i
            december 1988 blev majoritetsägare i f.d. SJs underhållsverkstad,
            meddelade sina 180 anställda att verkstaden skall läggas ner.
          </note>
          <note>
            Jag frågar därför arbetsmarknadsministern:
          </note>
          <note>
            Med vilka medel tänker arbetsmarknadsministern ingripa för att
            se till att inte Asea Brown Boveri verkställer sitt beslut om
            att öka utslagningen i
          </note>
          <note>
            Östersund?
          </note>
          <note>
            1990/91:36 av Viola Claesson (v) till industriministern om arbetsmarknaden
            i
          </note>
          <note>
            Östersundsområdet:
          </note>
          <note>
            Genom ett regeringsbeslut i december 1988 fick SJ
          </note>
          <note>
            befogenheter som möjliggjorde utförsäljning av statlig egendom
            i stor skala. Beslutet följdes av en uppgörelse med Asea Brown
            Boveri (ABB), vilken innebar att ABB blev majoritetsägare i flera
            av SJs underhållsverkstäder. Fackklubbarna vid de berörda verkstäderna
            varnade för att privatiseringen skulle kunna leda till nedläggning.
          </note>
          <note>
            Detta skedde även i Östersund, där oron var stor för att jobben
            och den regionalpolitiskt viktiga underhållsverkstaden skulle
            försvinna. SJ och de nya ägarna hävdade däremot att avsikten var
            att utveckla verksamheten. Ett drygt år efter den högtidliga invigningen
            meddelar nu ABB, utan förvarning, de 180 anställda i Östersund
            att verkstaden skall läggas ner med omedelbar verkan.
          </note>
          <note>
            Jag vill därför fråga industriministern:
          </note>
          <note>
            Vilken regionalpolitisk beredskap har regeringen för den uppkomna
            situationen i
          </note>
          <note>
            Östersundsområdet?
          </note>
          <note>
            1990/91:37 av Knut Wachtmeister (m) till statsrådet
          </note>
          <note>
            Erik Åsbrink om momsen på leasingavgift för bilar som används
            i taxiverksamhet:
          </note>
          <note>
            Riksdagen beslöt i våras, med ändring av propositionen, att taxiföretag
            får rätt till avdrag för moms vid förvärv av personbil i taxiverksamhet.
          </note>
          <note>
            Förmodligen genom förbiseende togs inte leasing med i ändringen,
            där annars praxis är avlyft om
          </note>
          <note>
            50 % av hyran vid yrkesmässig återförsäljning eller uthyrning
            av personbil.
          </note>
          <note>
            Avser regeringen föreslå riksdagen att leasingbilar i taxiverksamhet
            får motsvarande reduktion?
          </note>
          <note type="speaker">
            1990/91:38 av Knut Wachtmeister (m) till finansministern om fastighetstaxeringen
            av lantbruk:
          </note>
          <note>
            Avregleringen kommer att medföra betydligt sämre lönsamhet för
            jordbruket, vilket säkerligen medför lägre fastighetsvärden.
          </note>
          <note>
            Avser statsrådet i den aviserade propositionen
          </note>
          <note>
            ''Fastighetstaxering av lantbruk'' ta hänsyn till detta förhållande
            i förslaget till riktlinjer för taxeringsarbetet?
          </note>
          <note type="speaker">
            1990/91:39 av Sigge Godin (fp) till civilministern om den nya
            länsstyrelseinstruktionen:
          </note>
          <note>
            I regeringens förslag (prop. 1988/89:154) och riksdagens beslut
            föreslås att den nya länsstyrelsen skall tilldelas ett antal expertfunktioner
            inom följande sakområden: regionalt utvecklingsarbete, utbildning,
            planväsende och bostadsförsörjning, naturvård och miljöskydd,
            lantmäteri, livsmedelskontroll och djurskydd, lantbruk, fiske,
            kulturmiljövård, social omvårdnad, kommunikationer, civil försvarsberedskap
            och räddningstjänst samt rennäring i förekommande fall.
          </note>
          <note>
            Organisationskommittén för samordnad länsförvaltning föreslår
            att regionalpolitiskt utvecklingsarbete skall utgå till förmån
            för regionalpolitiskt utredningsarbete.
          </note>
          <note>
            Med anledning av detta förslag vill jag ställa följande fråga
            till civilministern:
          </note>
          <note>
            Avser regeringen att tona ner riksdagens beslut om att den nya
            länsstyrelsen skall förses med en expertfunktion inom sakområdet
            regionalpolitiskt utvecklingsarbete?
          </note>
          <note type="speaker">
            1990/91:40 av Hugo Bergdahl (m) till kommunikationsministern
            om Södertäljebron:
          </note>
          <note>
            E 4-bron i Södertälje havererade den 13 maj i år. På grund av
            detta kommer inga större fartyg in i
          </note>
          <note>
            Mälaren. Mälarhamnar som Västerås och Köping liksom företag som
            är beroende av den berörda sjöfarten drabbas av stora förluster.
          </note>
          <note>
            I och med att den tidigare rörliga bron blev orörlig sänktes
            den segelfria höjden från 42 till 26 meter.
          </note>
          <note>
            Detta har inneburit att större fartyg hindras från att ta sig
            in i Mälaren. Efter snart fem månaders väntan är det fortfarande
            oklart vad som kommer att hända i fråga om den havererade Södertäljebron.
          </note>
          <note>
            När och hur skall bron återställas? Vem står för kostnaderna,
            ca 200 miljoner? Vad är statens ansvar vid haverier av det slag
            som drabbat
          </note>
          <note>
            Södertäljebron? Detta är frågor som många ställer.
          </note>
          <note>
            Med hänvisning till ovanstående vill jag fråga kommunikationsministern:
          </note>
          <note>
            När kan Södertäljebron vara återställd i ursprungligt skick och
            enligt gällande vattendom?
          </note>
          <note>
            1990/91:41 av Sten-Ove Sundström (s) till kommunikationsministern
            om SJs
          </note>
          <note>
            Notviksverkstad:
          </note>
          <note>
            SJs Notviksverkstad i Luleå ingår i den grupp av SJ-
          </note>
          <note>
            verkstäder som berörs av företagens strukturförändring. Enligt
            de ursprungliga planerna skulle en del av de arbetstillfällen
            som rationaliseras bort vid Notviksverkstaden ersätta med bl.a.
            service av s.k. RC-lok. Eftersom verkstaden är väl anpassad för
            lok- och vagnsunderhåll skulle därmed en försiktig anpassning
            av sysselsättningen till ändrade produktionsförhållanden ske.
          </note>
          <note>
            Nu har strukturplanen ändrats på ett sätt som inger oro inför
            framtiden. Nu planerar SJ att minska arbetsstyrkan med hälften
            på tre år, dvs. med ca 150
          </note>
          <note>
            personer.
          </note>
          <note>
            Med hänvisning till det anförda vill jag till kommunikationsministern
            ställa följande fråga:
          </note>
          <note>
            Är statsrådet beredd att vidta åtgärder för att trygga verksamheten
            och sysselsättningen vid SJs
          </note>
          <note>
            Notviksverkstad?
          </note>
          <note>
            1990/91:42 av Görel Thurdin (c) till statsrådet Erik
          </note>
          <note>
            Åsbrink om övergångsregler vid omläggningen av räkenskaper:
          </note>
          <note>
            Skattereformen innebär att enskilda firmor, handelsbolag och
            dödsbon fr.o.m. 1991 inte längre får tillämpa brutet räkenskapsår,
            utan de skall ha kalenderår. Själva övergången till kalenderår
            är i och för sig acceptabel.
          </note>
          <note>
            För många företagare innebär dock denna förändring övergångsvis
            en ansträngd likviditetssituation, eftersom de under 1990 kan
            komma att behöva betala extra B-skatt, motsvarande upp till 20
            månader. För vissa företag kan rent av konkurs bli följden.
          </note>
          <note>
            Jag vill mot denna bakgrund fråga statsrådet:
          </note>
          <note>
            Vad vill statsrådet göra för att lindra skatteeffekterna för
            de berörda företagen/människorna till följd av övergången till
            kalenderår?
          </note>
          <note>
            1990/91:43 av Bengt Hurtig (v) till industriministern om nickelsmältverken
            på
          </note>
          <note>
            Kolahalvön i Sovjetunionen:
          </note>
          <note>
            De stora miljöskadliga utsläppen från nickelsmältverken på Kolahalvön
            i Sovjetunionen har länge oroat befolkningen på Nordkalotten.
          </note>
          <note>
            Kostnaderna för att kraftigt minska luftföroreningarna från nickelsmältverken
            uppskattas till flera miljarder kronor. Enligt uppgift skall de
            slutliga planerna för de tekniska lösningarna presenteras i mitten
            av november.
          </note>
          <note>
            Projektet måste till avsevärd del finansieras med förmånliga
            lån. Finland och Norge har i princip gått med på att ge Sovjetunionen
            räntesubventionerade lån för att projektet skall kunna föras i
            hamn.
          </note>
          <note>
            Mina fråga är:
          </note>
          <note>
            Avser den svenska regeringen ta några initiativ för att hjälpa
            till med finansieringen av projektet?
          </note>
          <note>
            1990/91:44 av Lars-Ove Hagberg (v) till arbetsmarknadsministern
            om lagen om anställningsskydd:
          </note>
          <note>
            När det i Borlänge öppnades ett nytt affärscentrum -- KUPOLEN
            -- flyttade en rad företag dit från stadens centrum. ICA lade
            ned sin centrumbutik -- ICA Brage -- och en ny ICA-affär öppnade
            i KUPOLEN, ICA Max. Personalen vid
          </note>
          <note>
            ICA Brage fick inte förtur till jobben på ICA Max, och några
            blev arbetslösa. ICA Max hävdar att de enligt lagen inte har någon
            skyldighet mot personalen på ICA Brage, och ICA som helhet fråntar
            sig allt ansvar som ''koncern''. ICA centralt har i ett sent skede
            utfärdat ett löfte om anställning inom ICA för dem som blivit
            arbetslösa från ICA
          </note>
          <note>
            Brage.
          </note>
          <note>
            Med hänvisning till det anförda vill jag fråga arbetsmarknadsministern:
          </note>
          <note>
            Är regeringen beredd att ändra i lagen om anställningsskydd så
            att koncerner har ett större ansvar för personal vid nedläggningar
            och förändringar av verksamhet?
          </note>
          <note>
            den 3 oktober
          </note>
          <note>
            1990/91:45 av Gösta Lyngå (mp) till statsrådet Lena
          </note>
          <note>
            Hjelm-Wallén om de fattiga ländernas skuldbörda:
          </note>
          <note>
            Det mest orättvisa, omoraliska och kanske också det för världsfreden
            farligaste av dagens problem gäller skillnaden i standard mellan
            de fattiga och de rika länderna. Biståndsministern har själv i
            ett FN-
          </note>
          <note>
            tal den 24 april 1990 diskuterat problemet och då speciellt givit
            några idéer om hur den oerhört tyngande skuldbördan skulle kunna
            lättas.
          </note>
          <note>
            Eftersom Världsbanken och andra långivare givit lån på kommersiella
            grunder, är problemet inte enkelt.
          </note>
          <note>
            Det är också så att man i vissa länder tvingas göra allvarliga
            ingrepp i naturen för att betjäna skulderna. Ett exempel är att
            man hugger ner regnskogar för att sälja virket som flis eller
            för att kunna intensivodla på den sparsamma myllan under några
            år, innan öknen tar över. Det är i hela världens intresse att
            sådan miljöförstöring inte äger rum; det är också av vikt för
            ägarna till
          </note>
          <note>
            Världsbanken att förhindra detta.
          </note>
          <note>
            En naturlig väg erbjuder sig: man skulle helt enkelt kunna efterskänka
            lån i den mån det skuldsatta landet inför skyddsåtgärder för globala
            naturresurser.
          </note>
          <note>
            Är biståndsministern beredd att i lämpliga organ föra fram detta
            som ett förslag?
          </note>
          <note type="speaker">
            1990/91:46 av Gösta Lyngå (mp) till miljöministern om Antarktis:
          </note>
          <note>
            I samband med att Antarktisfördraget kan förnyas nästa år, har
            miljörörelsen föreslagit att Antarktis utnämns till en ''Världspark''
            (World Heritage
          </note>
          <note>
            Area). Detta skulle bevara den största, mest unika, men också
            mest ömtåliga vildmarken på vår planet för framtida generationer.
            Hoten är många:
          </note>
          <note>
            gruvdrift, militära aktiviteter, utfiskning och annan exploatering.
          </note>
          <note>
            Vid en frågedebatt den 1 december 1988 föreföll utrikesministern
            göra bedömningen att den då ingångna mineralkonventionen skulle
            utgöra ett skydd mot exploatering. Numera har man anledning att
            befara motsatsen; intresset för prospektering finns och syftar
            mot gruvdrift.
          </note>
          <note>
            Eftersom kostnaderna för prospektering är höga, kan man räkna
            med att en eventuell fyndighet utsätts för storskalig drift för
            att projektet skall gå ihop. En positiv aspekt är dock att det
            numera finns ett starkt internationellt tryck som stöder förslaget
            om Världspark.
          </note>
          <note>
            Ärendet debatterades av jordbruksutskottet i februari i år, varvid
            den utskottsansvarige, Jan
          </note>
          <note>
            Fransson, inte var i stånd att svara på frågan om
          </note>
          <note>
            Sveriges politik angående Antarktis.
          </note>
          <note>
            Min fråga gäller huruvida den svenska regeringen kommer att stödja
            förslaget att utnämna Antarktis till en världspark, när Antarktisfördragets
            parter träffas i november i år.
          </note>
          <note>
            1990/91:47 av Sten-Ove Sundström (s) till statsrådet Erik Åsbrink
            om åtgärder för att begränsa effekterna av bensinprishöjningarna:
          </note>
          <note>
            Den senaste tidens bensinprishöjningar har skapat oro i landets
            glesbygder. Avsaknaden av kollektivtrafik gör, att beroendet av
            att kunna utnyttja bilen för resor till arbetet och för att nå
            samhällsservice är stort. Därför kan de stigande bensinpriserna
            få svåra konskvenser, speciellt för den som bor i den s.k. extrema
            glesbygden.
          </note>
          <note>
            SCB, statistiska centralbyrån, har räknat ut att t.ex.
          </note>
          <note>
            kostnaden per bil ökar med 3 660 kr. per år i
          </note>
          <note>
            Arjeplog, och i Arvidsjaur blir merkostnaden 2 860
          </note>
          <note>
            kr. per år. De flesta glesbygdsboende har mycket små möjligheter
            att kompensera sig för dessa bensinprishöjningar.
          </note>
          <note>
            Fortsatta drastiska bensinprishöjningar riskerar att sabotera
            viktiga delar av regionalpolitiken.
          </note>
          <note>
            Mot denna bakgrund vill jag fråga statsrådet:
          </note>
          <note>
            Är statsrådet beredd att vidta åtgärder för att begränsa effekterna
            av bensinprishöjningarna?
          </note>
          <note>
            7 § Kammaren åtskildes kl 13.11.
          </note>
        </div>
      </body>
    </text>
  </TEI>
</teiCorpus>
