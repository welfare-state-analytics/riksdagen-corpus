<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--90</head>
          <docDate when="1991-04-09 00:00:00">1991-04-09 00:00:00</docDate>
        </div>
      </front>
      <body>
        <div>
          <note>
            1 § Anmälan om kompletteringsval till trafikutskottet och jordbruksutskottet
          </note>
          <note>
            Talmannen meddelade att miljöpartiet de grönas riksdagsgrupp
            hade anmält Hans Lindforss som suppleant i trafik- och jordbruksutskotten
            under
          </note>
          <note>
            Roy Ottossons ledighet.
          </note>
          <note>
            Talmannen förklarade utsedd till
          </note>
          <note>
            suppleant i trafikutskottet
          </note>
          <note>
            Hans Lindforss (mp)
          </note>
          <note>
            suppleant i jordbruksutskottet
          </note>
          <note>
            Hans Lindforss (mp)
          </note>
          <note>
            2 § Ledighet
          </note>
          <note>
            Talmannen meddelade att Hans Leghammar (mp)
          </note>
          <note>
            ansökt om föräldraledighet under tiden den 15
          </note>
          <note>
            maj -- den 15 juni 1991.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Eva Bengtsson (mp) skulle tjänstgöra som
            ersättare för Hans Leghammar.
          </note>
          <note>
            3 § Hänvisning av prop. 1990/91:149 till utskott
          </note>
          <note>
            Föredrogs proposition 1990/91:149 Radio- och TV-
          </note>
          <note>
            frågor.
          </note>
          <note type="speaker">
            Anf. 1 TALMANNEN:
          </note>
          <note>
            Vid bedömningen av hur denna proposition skall remitteras har
            jag tagit del av synpunkter från presidierna i konstitutionsutskottet
            och kulturutskottet. Då de båda berörda utskotten inte har kunnat
            enas om en delning av propositionen, har jag funnit att huvudregeln
            i 4 kap. 7 §
          </note>
          <note>
            riksdagsordningen bör tillämpas, dvs. att propositionen i sin
            helhet bör hänvisas till ett enda utskott. Jag har därvid kommit
            fram till att övervägande skäl talar för att konstitutionsutskottet
            är det utskott som bör ta emot remissen.
          </note>
          <note>
            Under gårdagens överläggning yrkade Kaj Nilsson att beredningen
            av proposition 149 skall delas mellan konstitutionsutskottet och
            kulturutskottet.
          </note>
          <note type="speaker">
            Anf. 2 INGRID SUNDBERG (m):
          </note>
          <note>
            Herr talman! Jag beklagar att frågan om remittering av proposition
            1990/91:149 har blivit kontroversiell. Så hade inte blivit fallet
            om propositionen hade delats mellan konstitutionsutskottet och
            kulturutskottet och om de olika punkterna i hemställan hade behandlats
            i de utskott där de hör hemma.
          </note>
          <note>
            Kulturutskottet har enligt riksdagsordningen att behandla sådana
            radio- och TV-frågor som inte behandlas av konstitutionsutskottet.
            I realiteten har detta ända från början inneburit att frågor som
            rör avtalet mellan staten och Sveriges Radio liksom mottagaravgifterna
            behandlats i kulturutskottet.
          </note>
          <note>
            Frågor av konstitutionell art och sådana som berör yttrandefriheten
            har av naturliga skäl alltid legat inom konstitutionsutskottets
            verksamhetsområde.
          </note>
          <note>
            Proposition 149 innehåller i princip tre huvudkomponenter, dels
            en rad förslag som avser upprättandet av en tredje markbunden,
            reklamfinansierad TV-kanal och ett antal lagförslag som har samband
            därmed, dels frågor om Sveriges
          </note>
          <note>
            Radios resurser, dels frågor om riktlinjer för ett nytt avtal
            mellan staten och Sveriges Radiobolagen.
          </note>
          <note>
            Inom kulturutskottet har under alla år behandlats t.ex. regeringens
            förslag till medelsanvisning för
          </note>
          <note>
            Sveriges Radio-koncernens verksamhet och televerkets verksamhet
            samt radionämndens verksamhet.
          </note>
          <note>
            Kulturutskottets behandling har också gällt övergripande frågor
            om programverksamheten.
          </note>
          <note>
            Kulturutskottet har redan behandlat åtskilliga motioner som har
            berört frågor som avser eller har nära samband med förberedelserna
            till den nya avtalsperiod som skall påbörjas.
          </note>
          <note>
            Resursfördelningen mellan de båda TV-kanalerna, liksom Utbildningsradions
            och Lokalradions verksamhet, ligger inom kulturutskottets verksamhetsområde.
          </note>
          <note>
            Eftersom regeringen och beredningen valt att inte föreslå reklam
            i Sveriges Television finns det inte skäl att behandla Sveriges
            Radio-frågorna på annat sätt än hitintills.
          </note>
          <note>
            Då det gäller riktlinjerna för den kommande avtalsperioden är
            det orimligt att dessa frågor skall fastställas av konstitutionsutskottet
            som inte annars handlägger sådana frågor. Kulturutskottet skulle
            alltså senare få pröva de konkreta förslagen sedan konstitutionsutskottet
            behandlat riktlinjerna.
          </note>
          <note>
            Detta utgör i hög grad ett särskilt skäl för att propositionen
            skall delas mellan de två utskotten.
          </note>
          <note>
            Risk finns annars att konstitutionsutskottet, den dag det läggs
            fram en proposition om framtiden inom de andra utskottens fackområden,
            under förespegling att särskilda skäl för delning av propositionen
            inte föreligger själv behandlar alla ärenden.
          </note>
          <note>
            Konstitutionsutskottets vice ordförande har till mig sagt att
            man inte alls skall lägga sig i vad kulturutskottet anför i sitt
            kommande yttrande.
          </note>
          <note>
            Nej, det är förståeligt eftersom frågorna alltid handlagts av
            kulturutskottet som har sakkunskap i frågorna.
          </note>
          <note>
            Om å andra sidan -- som följer av syftet med reglerna i riksdagsordningen
            om behandlingstvång för utskott i fråga om ett till utskottet
            remitterat ärende -- konstitutionsutskottet avser att självständigt
            bereda Sveriges Radio-frågorna är det uppenbart att det tidsutrymme
            som står till förfogande är så knappt att tid inte torde finnas
            för det utförliga utfrågningsförfarande med Sveriges
          </note>
          <note>
            Radio-chefer och andra berörda som kulturutskottet normalt genomför
            varje år.
          </note>
          <note>
            Herr talman! Jag började med att beklaga att meningsskiljaktigheten
            uppstått. Jag förutsätter att riksdagens alla ledamöter delar
            uppfattningen att propositionen skall behandlas seriöst och noggrant.
          </note>
          <note>
            Jag förutsätter också att ledamöterna har intresse av att de
            ärenden som enligt riksdagsordningen åvilar kulturutskottet också
            skall behandlas i detta vårt utskott. Det gäller hemställan i
            punkterna 2, 20
          </note>
          <note>
            och 22--26 och de motioner som väckts med anledning av dessa
            punkter.
          </note>
          <note>
            Jag yrkar, herr talman, att dessa punkter remitteras till kulturutskottet.
          </note>
          <note>
            I detta anförande instämde Åke Gustavsson (s),
          </note>
          <note>
            Stina Gustavsson (c), Lola Björkquist (fp), Lars
          </note>
          <note>
            Ahlmark (m), Lars Ahlström (m), Kaj Nilsson
          </note>
          <note>
            (mp), Berit Oscarsson (s), Ingegerd Sahlström (s),
          </note>
          <note>
            Lars Ernestam (fp) och Karin Falkmer (m).
          </note>
          <note type="speaker">
            Anf. 3 KAJ NILSSON (mp):
          </note>
          <note>
            Herr talman! Ärade ledamöter! Regeringens proposition 1990/91:149
            om radio- och TV-frågor ligger nu på riksdagens bord som ett mediepaket
            och blev i går bordlagt för första gången inför remitteringen.
            Det har förutskickats att hela propositionen skulle remitteras
            till konstitutionsutskottet, vilket har bekräftats av talmannen
            i dag.
          </note>
          <note>
            Jag yrkade i går på att ämnesområden som brukar behandlas av
            kulturutskottet -- t.ex. TV-avgiften, avtalen mellan staten och
            Sverige Radiokoncernen, i detta fall en förlängning, den avgiftsfinansierade
            verksamheten inom Sveriges
          </note>
          <note>
            Radio-koncernen, radionämndens verksamhet, televerkets investeringar
            och driftskostnader --
          </note>
          <note>
            även den här gången skall tas upp i kulturutskottet.
          </note>
          <note>
            Varför skulle Sveriges Radios resurser och riktlinjer för dess
            framtida verksamhet inte som vanligt hanteras av kulturutskottet?
            Det enda som är speciellt den här gången är beslutet om etableringen
            av en markbunden reklam-TV-kanal.
          </note>
          <note>
            Med andra ord kommer Sveriges Radio att få verka i en ytterligare
            förändrad mediemiljö. Även sedan alla nya satellitkanaler sedan
            några år sköljer över oss, har kulturutskottet haft förtroendet
            att hantera
          </note>
          <note>
            Sveriges Radio-frågorna. Jag kan därför inte förstå varför utskottet
            inte också i fortsättningen skulle kunna få detta förtroende bara
            därför att det skall etableras ytterligare en kanal, låt vara
            markbunden. De avsnitt som gäller denna nya kanal skall givetvis
            gå till konstitutionsutskottet, som i fullt samförstånd med kulturutskottet
            sedan länge har behandlat reklamfrågor i etermedia.
          </note>
          <note>
            Det framstår som alltmer uppenbart att det vid behandlingen i
            riksdagen kommer att finnas anledning att något djupare penetrera
            vissa frågor än vad den beredning som förberett propositionen
            har haft tid till. Detta gäller exempelvis frågan om samordningen
            mellan Riksradion och Lokalradion.
          </note>
          <note>
            Herr talman! I 4 kap. riksdagsordningen,
          </note>
          <note>
            Ärendenas beredning, tilläggsbestämmelserna
          </note>
          <note>
            4.6.1 och 4.6.10 redogörs för de båda utskottens verksamhetsområden.
          </note>
          <note>
            I tilläggsbestämmelse 4.6.10 står det:
          </note>
          <note>
            ''Kulturutskottet skall bereda ärenden som rör allmänna kultur-
            och bildningsändamål, ungdomsverksamhet, internationellt kulturellt
            samarbete samt idrott- och friluftsverksamhet. Det skall även
            bereda kyrkofrågor och ärenden om radio och television i den mån
            de icke tillhör konstitutionsutskottet beredning.''
          </note>
          <note>
            Med stöd härav får jag, herr talman, därför återupprepa mitt
            yrkande från i går. Jag yrkar att följande punkter i propositionens
            hemställan bör behandlas av kulturutskottet: punkterna 2, 20,
            22,
          </note>
          <note>
            23--26.
          </note>
          <note>
            Punkt 2 avser förslag till lag om ändring i lagen
          </note>
          <note>
            (1989:41) om TV-avgift.
          </note>
          <note>
            Punkt 20 avser en förlängning av avtalen mellan staten och företagen
            inom Sveriges Radiokoncernen med 6 månader till utgången av år
            1992.
          </note>
          <note>
            Punkt 22 avser riktlinjer inför beslut om ett nytt avtal mellan
            staten och Sveriges Radio-företagen.
          </note>
          <note>
            Punkt 23 avser förslag till medelsberäkning för den avgiftsfinansierade
            verksamheten inom Sveriges
          </note>
          <note>
            Radio-koncernen.
          </note>
          <note>
            Punkt 24 avser förslag till medelsberäkning för radionämndens
            verksamhet.
          </note>
          <note>
            Punkt 25 avser förslag till medelsberäkning för televerkets investerings-
            och driftskostnader.
          </note>
          <note>
            Punkt 26, slutligen, avser förslag till bemyndigande för regeringen
            att omfördela medel anvisade för televerkets investerings- och
            driftskostnader avseende år 1992.
          </note>
          <note type="speaker">
            Anf. 4 OLLE SVENSSON (s):
          </note>
          <note>
            Herr talman! I likhet med Ingrid Sundberg beklagar jag att vi
            mot sedvänjan i denna kammare nu hamnat i en procedurdebatt av
            detta slag.
          </note>
          <note>
            Talmannen har ändå i förväg tagit del av konstitutionsutskottets
            och kulturutskottets synpunkter och sedan fattat sitt beslut.
            Jag anser då att det skall finnas mycket starka skäl för att frångå
            talmannens uppfattning. Jag ber att få yrka bifall till talmannens
            förslag att propositionen i sin helhet skall hänvisas till konstitutionsutskottet.
          </note>
          <note>
            En proposition med tillhörande motioner skall hänvisas till ett
            utskott. Enligt 4 kap. 7 §
          </note>
          <note>
            riksdagsordningen får andra propostioner än budgetpropositionen
            delas endast om särskilda skäl föranleder det.
          </note>
          <note>
            Riksdagen har varit restriktiv vid sin bedömning av vad som är
            särskilda skäl. Endast i undantagsfall som när det gällde forskningspropositionen
            -- som berörde ett stort antal utskotts beredningsområden och
            som omfattade anslagsposter -- har man delat propostionerna.
          </note>
          <note>
            Den normala ordningen är att en proposition remitteras till det
            utskott som har huvudansvaret för ärendet och att det utskottet
            i förekommande fall inhämtar yttranden från andra berörda utskott.
          </note>
          <note>
            Denna princip har tidigare vid en rad tillfällen hävdats av företrädare
            för kulturutskottet.
          </note>
          <note>
            Senast förra våren gällde detta i fråga om åtgärder mot videovåld,
            då ärendet i sin helhet hänvisades till kulturutskottet, och vi
            i konstitutionsutskottet yttrade oss.
          </note>
          <note>
            I det här fallet tycks alla vara överens om, att eftersom propositionen
            innehåller omfattande förslag till lagstiftning på det yttrandefrihetsrättsliga
            området, är det konstitutionsutskottet som skall ha ärendet, om
            propositionen inte skall delas.
          </note>
          <note>
            Ett särskilt viktigt spörsmål i detta ärende är frågan om det
            grundlagsenliga i systemet med avtal mellan staten och programföretagen.
          </note>
          <note>
            Lagrådet har nämligen vid granskningen av de lagförslag som ligger
            till grund för propositionen ifrågasatt om den nuvarande avtalsregleringen
            kan vara förenlig med regeringsformen och den nya yttrandefrihetsgrundlagen,
            som vi just nu bereder i konstitutionsutskottet. Några särskilda
            skäl för att dela propositionen föreligger enligt vår åsikt inte.
          </note>
          <note>
            Tvärtom finns det starka skäl att hålla propositionen samlad.
          </note>
          <note>
            För det första: Propositionen är ett paket som har arbetats fram
            av en parlamentarisk beredning.
          </note>
          <note>
            För det andra: Frågorna som rör Sveriges Radio är helt avhängiga
            av vilken ställning som tas till propositionen i övrigt.
          </note>
          <note>
            För det tredje: I motionerna kommer frågorna med all sannolikhet
            att på motsvarande sätt tas upp i ett sammanhang.
          </note>
          <note>
            För det fjärde: Det kommer att bli svårt att separera delar av
            motionerna och säga vilken del som skall gå till ett visst utskott.
            Självfallet skall kulturutskottet beredas tillfälle att yttra
            sig i de frågor som tillhör utskottets beredningsområde.
          </note>
          <note>
            Därmed garanteras att kulturutskottet, liksom tidigare, får det
            avgörande ordet i de delar av ärendet som gäller Sveriges Radio.
          </note>
          <note type="speaker">
            Anf. 5 INGRID SUNDBERG (m) replik:
          </note>
          <note>
            Herr talman! Jag skall fatta mig kort.
          </note>
          <note>
            Man skiljer mellan särskilda skäl och synnerliga skäl. Synnerliga
            skäl är allvarliga skäl. Särskilda skäl i juridisk mening har
            vi alla kommit i kontakt med under riksdagsarbetet.
          </note>
          <note>
            Olle Svensson påstår att det här icke föreligger särskilda skäl.
            Min fråga till honom blir: I vilket fall skulle det vara berättigat
            att i en proposition om radio och TV hänvisa vissa hemställanpunkter
            till kulturutskottet? Det är en fråga som jag önskar ställa.
          </note>
          <note>
            Jag sade tidigare att propositionen består av tre olika delar.
            En del rör Sveriges Radios verksamhet.
          </note>
          <note>
            Denna skall enligt riksdagsordningen, som jag ser saken, behandlas
            av kulturutskottet. Jag anser att detta är ett särskilt skäl och
            att behandlingen av den anledningen bör ske i vårt utskott. Självfallet
            känner jag till den möjlighet till yttrande mellan utskott som
            Olle Svensson redogjorde för. Men jag vill erinra om att delning
            av propositioner inte är helt ovanlig. Det förekommer säkert ungefär
            en gång om året.
          </note>
          <note>
            Till sist: Jag har all respekt för talmannen och talmansfunktionen,
            men som ledamot av denna riksdag och som ordförande i kulturutskottet
            har jag också rätt att ha en annan uppfattning än den talmannen
            har.
          </note>
          <note type="speaker">
            Anf. 6 ANDERS BJÖRCK (m):
          </note>
          <note>
            Herr talman! Jag hade inte tänkt delta i debatten, eftersom jag
            helt instämmer i det anförande som konstitutionsutskottets ordförande
            Olle Svensson just höll, men ordföranden i kulturutskottet apostroferade
            mig och därför vill jag gärna säga några ord.
          </note>
          <note>
            Det finns naturligtvis i alla ärenden av den här typen skäl för
            och emot vart man skall remittera, om delning skall ske eller
            ej. Vi har i de båda utskotten fått möjlighet att delge talmannen
            och hans medarbetare våra synpunkter på hur den här beredningen
            skall ske. Därefter har talmannen fattat sitt beslut om förslag
            till kammaren. Skulle vi i fortsättningen börja ifrågasätta remittering
            av den här typen, kan jag försäkra att det skulle bli en helt
            annat arbetssituation i kammaren. I stor utsträckning skulle vi
            tvingas till prestige- och procedurstrider, vilket jag betraktar
            som mycket, mycket olyckligt.
          </note>
          <note>
            Herr talman! För en tid sedan behandlade riksdagen videovåldslagen.
            Det var en lagstiftning som innehöll klara yttrandefrihetsproblem.
            Många tyckte att det hade varit naturligt att en proposition av
            det slaget i sin helhet hade behandlats i konstitutionsutskottet.
            Vi framförde våra synpunkter. Propositionen hade redan remitterats.
          </note>
          <note>
            Men kulturutskottet höll benhårt på att det var kulturutskottet
            som skulle behandla saken, trots att det hade varit mycket enkelt
            att följa grundlagen, som säger att frågor rörande bl.a. yttrandefrihet
            samt radio och television skall handläggas i just konstitutionsutskottet.
            Vi ville inte göra sak av det hela, eftersom vi tyckte att det
            var barnsligt att driva frågan vidare. Vi tyckte att det var löjligt
            att göra det till en prestigefråga. Därför böjde vi oss och kulturutskottet
            fick behandla frågan.
          </note>
          <note>
            Nu har kulturutskottet uppenbarligen känt sig trampat på tårna
            och vill ta en strid i kammaren om vart propositionen skall remitteras.
            Men, herr talman, det gäller ju inte bara remittering av propositionen.
            Det gäller också de motioner som kan komma. Skall också motionerna
            delas och i så fall på vilket sätt? Skall vi de närmaste veckorna
            under löpande motionstid i denna kammare diskutera vart varje
            motion skall remitteras? Detta skulle nämligen bli följden om
            vi skulle bifalla det yrkande som Kaj Nilsson har lagt fram. Jag
            anser det vara självklart att kulturutskottet skall yttra sig,
            om vi följer talmannens förslag. Kulturutskottets ställningstagande
            blir naturligtvis avgörande när det gäller de delar som kulturutskottet
            uppfattar hör till kulturutskottets område. Men den här propositionen
            handlar inte om Sveriges Radios organisation. Nästa vår kommer
            det en särskild propositionen om den saken. Då bör naturligtvis
            frågan om remittering tas upp på nytt. Huvuddelen här är ju etablerandet
            av en ny tredje kanal med den nya koncessionslagstiftningen och
            de problem som finns på detta område -- och det är inte så litet.
          </note>
          <note>
            Det är en huvudfråga i propositionen. Resten skjuts till nästa
            år.
          </note>
          <note>
            Mot denna bakgrund vill jag yrka bifall till talmannens förslag.
          </note>
          <note type="speaker">
            Anf. 7 ÅKE GUSTAVSSON (s):
          </note>
          <note>
            Herr talman! Eftersom nu konstitutionsutskottets hela presidium
            har varit uppe i denna fråga kan det väl finnas skäl för mig att
            göra ett par kommentarer.
          </note>
          <note>
            Till att börja med vill jag yrka bifall till det yrkande som
            Kaj Nilsson och Ingrid Sundberg har lagt fram i denna fråga.
          </note>
          <note>
            Vid de tillfällen som frågan om radio och TV har behandlats tidigare
            inför ett nytt avtal, vilket det också gäller i detta sammanhang,
            har det varit självklart att kulturutskottet skulle behandla saken.
          </note>
          <note>
            Det gällde inför den nya perioden från 1978, och det gällde 1986.
            Som framhållits tidigare framgår det också klart av riksdagsordningen.
            Nu sägs det att det kan finnas frågor som tillhör konstitutionsutskottets
            ansvarsområde. Delar av propositionen tillhör detta område. Därför
            bör också delar av propositionen remitteras till konstitutionsutskottet,
            liksom andra delar bör remitteras till kulturutskottet. I
          </note>
          <note>
            tilläggsbestämmelsen i riksdagsordningen -- det är ju den som
            vi diskuterar -- sägs att konstitutionsutskottet skall bereda
            ärenden om lagstiftning om radio, television och film, liksom
            andra ärenden som angår yttrandefrihet, opinionsbildning, religionsfrihet
            samt övriga ärenden som berör riksdag och riksdagens ombudsman,
            osv. Det har klart framgått att till kulturutskottets ansvarsområde
            hör beredning av ärenden om Sveriges Radio och television.
          </note>
          <note>
            För mig är frågan ganska självklar: den bör alltså i de delar
            som det här gäller beredas av kulturutskottet.
          </note>
          <note>
            Det har hänvisats till tidigare propositioner.
          </note>
          <note>
            Beträffande videovåldspropositionen säger man från konstitutionsutskottets
            sida att man inte ville göra sak av det hela utan ansåg det vara
            självklart att kulturutskottet skulle ha propositionen. Så förhöll
            det sig faktiskt inte. Det blev en stor diskussion i frågan. Sedan
            hamnade den på kulturutskottets bord.
          </note>
          <note>
            Till slut måste jag, herr talman, säga att jag inte kan bli fri
            från känslan att det från konstitutionsutskottets sida finns en
            strävan till imperiebyggande, en strävan som har kommit till uttryck
            i den här diskussionen. Trots att man själv klagar över att arbetsbördan
            är stor vill man ta hand om frågan. Rimligen borde man vara mycket
            tveksam till om det är lämpligt att den läggs på konstitutionsutskottets
            bord. Möjligen kan man mot bakgrund av dagens debatt göra den
            filosofiska reflexionen att det är mer än motiverat att det görs
            en översyn av ärendefördelningen mellan utskotten.
          </note>
          <note>
            Jag ber med detta, herr talman, att med instämmande i vad Ingrid
            Sundberg sade få yrka bifall till Kaj Nilssons yrkande.
          </note>
          <note type="speaker">
            Anf. 8 KAJ NILSSON (mp):
          </note>
          <note>
            Herr talman! Jag måste betona att jag inte alls har varit ute
            efter att skapa rivalitet mellan utskotten eller att föra en strid
            för dess egen skull. Avsikten har endast varit att det som tidigare
            skulle bli en uppdelning med hänsyn till utskottens sak- och kompetensområden.
            Det är en ordning som är inarbetad sedan lång tid tillbaka. Enligt
            min mening borde detta kunna uppfattas som ett modest krav. Detta
            var min utgångspunkt.
          </note>
          <note>
            Naturligtvis har jag tagit intryck av debatten. Men jag kan inte
            anse att etableringen av en ny markbunden reklamkanal, lika litet
            som de tidigare uppdykande satelliterna, ger anledning att ändra
            på de olika sakområdena för utskotten. Jag tycker inte att det
            har skett någon förändring, utan man kunde mycket väl tillämpa
            den ordning som har rått. För övrigt har jag föreslagit att man
            när det gäller propositionens punkt 21, som gäller sponsring,
            i tveksamma fall skulle kunna gå över till konstitutionsutskottet,
            trots att saken annars bereds av kulturutskottet.
          </note>
          <note>
            Överläggningen var härmed avslutad.
          </note>
          <note>
            Talmannens förslag att propositionen i sin helhet skulle hänvisas
            till konstitutionsutskottet -- som ställdes mot det av Kaj Nilsson
            framställda yrkandet om att yrkandena 2, 20, 22 samt 23--26
          </note>
          <note>
            skulle hänvisas till kulturutskottet och propositionen i övrigt
            till konstitutionsutskottet --
          </note>
          <note>
            bifölls med acklamation.
          </note>
          <note>
            4 § Svar på fråga 1990/91:503 om Lekeberg
          </note>
          <note>
            Anf. 9 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Herr talman! Lars Ernestam har frågat mig vilka åtgärder jag
            tänker vidta för att befolkningen i
          </note>
          <note>
            Lekeberg skall få den kommunala självständighet de eftersträvar.
          </note>
          <note>
            Regeringen har diskuterat frågan om att bryta ut
          </note>
          <note>
            Lekebergs kommundel från Örebro kommun till en egen kommun. En
            framställning om detta har nyligen kommit in till civildepartementet.
          </note>
          <note>
            Regeringen har gjort bedömningen att det inte finns sådana synnerliga
            skäl som lagen kräver för att fatta ett beslut om indelningsändring
            senare än ett år före ett ikraftträdande, som alltid måste ske
            vid årsskiftet efter allmänna val. Ärendet tas därför inte upp
            till beslut nu.
          </note>
          <note>
            Lekebergs kommundel har en svag egen ekonomisk bärkraft. Å andra
            sidan finns det en stark opinion för en kommundelning. Inom ramen
            för det länsförnyelseprojektet som bedrivs i Örebro län får det
            nu ankomma på ledningen för projektet att diskutera olika lösningar
            för Lekbergs utveckling, inkl. de ekonomiska frågorna.
          </note>
          <note type="speaker">
            Anf. 10 LARS ERNESTAM (fp):
          </note>
          <note>
            Herr talman! För mer än 20 år sedan var jag som kommunalkamrer
            tillsammans med en delegation från dåvarande Lekebergs kommun
            i kanslihuset för uppvaktning hos statsrådet Rune Johansson. Vi
            vädjade till regeringen att kommunen inte skulle tvingas in i
            den planerade storkommunen Örebro.
          </note>
          <note>
            Vi möttes då av kalla handen. Örebro behöver jungfruliga områden,
            blev svaret. Den väl fungerande kommunen drevs in i storkommunen.
          </note>
          <note>
            Jag minns den stora besvikelse jag kände då. De andra kommunrepresentanterna
            gjorde det också.
          </note>
          <note>
            Herr talman! Nu är vi tillbaka till 60-talet. Ett förslag till
            kommundelning har tagits fram. En folkomröstning har gett resultatet
            att en överväldigande del av kommuninvånarna vill bli självständiga
            igen. Örebro kommun, inkl.
          </note>
          <note>
            socialdemokraterna där, säger ja. Länsstyrelsen och kammarkollegiet
            säger ja. Men civilministern vill inte ställa upp. Regeringen
            vill, som på 60-talet, uppifrån bestämma och låta kollektivismen
            råda.
          </note>
          <note>
            Skälen sägs vara att inga synnerliga skäl föreligger och att
            kommunen blir ekonomiskt svag.
          </note>
          <note>
            Kan det finnas mer synnerliga skäl än att uppfylla vad en överväldigande
            majoritet av befolkningen i området vill? Vilka kriterier ser
            civilministern som synnerliga? Finns det inte många fler kommuner
            som har en skattekraft liknande den som denna kommun kommer att
            få? Såvitt jag vet finns det 40
          </note>
          <note>
            kommuner som har svagare skattekraft än den
          </note>
          <note>
            Lekeberg skulle få. Tänker regeringen förändra skatteutjämningsbidraget?
          </note>
          <note>
            Anf. 11 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Herr talman! Lars Ernestam blandar ihop sakfrågan med tidpunkten
            för när en sådan hantering skall ske. Enligt lagen skall ett sådant
            ärende avgöras senaste vid årsskiftet före ett allmänt val. Jag
            tycker att det är rimligt att man har den framförhållningen.
          </note>
          <note>
            Den här frågan väcktes ganska sent. Därför har det inte varit
            möjligt att utreda frågan i sådan tid att det har gått att genomföra
            denna förändring. Då krävs det, Lars Ernestam, synnerliga skäl
            för att man skall fatta ett beslut vid en sådan tidpunkt. Jag
            tycker inte att det finns sådana synnerliga skäl.
          </note>
          <note>
            Några exempel ur lagstiftningen har räknats upp.
          </note>
          <note>
            Jag tycker inte att de föreligger i den här situationen. Därför
            tycker jag att man skall hänskjuta frågan till den förnyelsegrupp
            som finns i Örebro län.
          </note>
          <note>
            Det är inte fråga om att göra jämförelser med 60-
          </note>
          <note>
            talet när man var tvungen att hitta nya former för indelningen
            av kommunerna. I Örebro län finns det ett ganska långtgående arbete
            med kommundelsnämnder som har påverkat diskussionen. Det är inte
            detsamma som att man skall vidta extraordinära åtgärder för att
            företa en delning.
          </note>
          <note type="speaker">
            Anf. 12 LARS ERNESTAM (fp):
          </note>
          <note>
            Herr talman! Jag ställde frågan om vad civilministern menar med
            synnerliga skäl. Han hänvisar till lagstiftningen. Det skulle
            vara intressant att få något exempel på vad civilministern anser
            vara synnerliga skäl. Anser han inte att befolkningens önskemål
            är synnerliga skäl?
          </note>
          <note>
            Jag skulle också vilja ha svar på frågan om skatteutjämningsbidraget,
            eftersom civilministern har använt det i diskussionen.
          </note>
          <note>
            Varför bromsar inte civilministern den stora apparat som har
            satts i gång i kommunen?
          </note>
          <note>
            Människor har engagerat sig och ställt upp. Det hade gått att
            sända ut signaler att civilministern inte ställer upp på detta.
            Då hade det arbetet stoppats.
          </note>
          <note>
            Jag vill ha svar på frågorna.
          </note>
          <note>
            Anf. 13 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Herr talman! Lars Ernestam blandar fortfarande ihop frågorna.
            Synnerliga skäl gäller frågan om när beslutet skall fattas. För
            att ett beslut skall fattas så sent in på det år som det skall
            genomföras, krävs det synnerliga skäl.
          </note>
          <note>
            Jag förutsätter att när en delning vidtas görs det när befolkningen
            är med på det. Det skall föreligga en majoritet i alla fall. Men
            här gäller det tidpunkten, dvs. hur sent in på året som beslutet
            skall fattas.
          </note>
          <note>
            Enligt lagen skall inte ett beslut fattas senare än årsskiftet,
            om det inte finns synnerliga skäl. Jag menar att det inte föreligger.
            Det skall enligt min mening finnas en opinion för en delning.
          </note>
          <note>
            Vidare har vi den ekonomiska grunden. Det är inte en önskvärd
            situation att ha ett antal kommuner med en svag skattekraft. Vi
            har tvingats till en sådan indelning i alla fall. Det gäller framför
            allt
          </note>
          <note>
            Norrlandskommuner. Men det är inte en önskvärd situation att
            bryta ut kommundelar med motiveringen: Visserligen får de en svag
            ekonomisk ställning och blir beroende av skatteutjämningsbidraget,
            men vi gör det i alla fall.
          </note>
          <note>
            Vidare har vi den tredje frågan om varför jag inte har bromsat.
            Jag förstår inte frågan, Lars
          </note>
          <note>
            Ernestam. Menar Lars Ernestam att jag skulle ha gett direktiv
            till kammarkollegiet att inte fullgöra sin uppgift att utreda
            frågan?
          </note>
          <note type="speaker">
            Anf. 14 LARS ERNESTAM (fp):
          </note>
          <note>
            Herr talman! Jag kommer tillbaka till frågan som jag har ställt
            två gånger om synnerliga skäl. Jag har inte fått något svar på
            vad civilministern kan anse vara synnerliga skäl. Finns det något
            starkare synnerligt skäl än att en folkomröstning har genomförts
            i laga ordning, utredning har gjorts i laga ordning, allt är klart
            och förberett för en delning? Kan det finnas mer synnerliga skäl
            än det har funnits i det här fallet?
          </note>
          <note>
            Jag vill inte gå ifrån debatten utan att ha fått klart för mig
            denna sak. I Örebro län fick man inte svar på frågan när civilministern
            var där.
          </note>
          <note>
            Vad anser civilministern vara synnerliga skäl?
          </note>
          <note>
            Anf. 15 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Herr talman! Jag är ledsen om min pedagogiska förmåga inte kan
            hjälpa i det här fallet.
          </note>
          <note>
            Jag har klarat ut med Lars Ernestam att jag menar att för att
            företa en delning bör det alltid finnas en opinion för något sådant,
            dvs. att befolkningen är med på det. Synnerliga skäl spelar in
            vid frågan om när en delning skall äga rum, dvs. hur sent på året.
          </note>
          <note>
            Det skall vara extraordinära situationer, något alldeles särskilt
            skall ha inträffat, för att kunna fatta ett beslut så sent som
            i april månad det året som det skall vara val till de nya kommunerna.
            Det föreligger inte i det här fallet.
          </note>
          <note>
            Frågan finns kvar huruvida Örebro kommun skall delas på det sättet.
            Jag menar att de synnerliga skälen för att göra det vid en tidpunkt
            i april finns inte.
          </note>
          <note type="speaker">
            Anf. 16 LARS ERNESTAM (fp):
          </note>
          <note>
            Herr talman! Det är tydligen enbart formalia som ligger bakom
            civilministerns ställningstagande. Jag beklagar det djupt. Det
            har skapat stor oro, och många människors engagemang har gått
            förlorat.
          </note>
          <note>
            Vi har alltid talat i riksdagen i sådana sammanhang om att det
            är viktigt skapa engagemang hos människorna i politiskt arbete.
            Här har man lyckats med det. Alla har ställt upp efter folkomröstningen,
            och allt är klart. Det finns inga formella hinder för att bifalla
            denna fråga.
          </note>
          <note>
            Visserligen har civilministern i Örebro län hotat med det mäktiga
            konstitutionsutskottet -- vi debatterade nyss en annan fråga när
            det gäller konstitutionsutskottet.
          </note>
          <note>
            Men detta visar att civilministern har satt sig på människorna
            i Lekebergs kommun. Det tycker jag är beklagligt.
          </note>
          <note>
            Anf. 17 Civilminister BENGT K Å
          </note>
          <note type="speaker">
            JOHANSSON (s):
          </note>
          <note>
            Herr talman! Jag förnekar absolut att jag har gjort det. Jag
            har fattat ett beslut efter de förutsättningar som finns i lagen,
            och det skall jag göra.
          </note>
          <note type="speaker">
            Anf. 18 LARS ERNESTAM (fp):
          </note>
          <note>
            Herr talman! Vi kan fortsätta denna debatt hur länge som helst.
            Jag hade hoppats att civilministern i dag skulle ge mig beskedet:
            Nu har jag tänkt på den här frågan, jag förstår att jag har tänkt
            mycket på formalia, men nu vet jag att det finns en färdig utredning
            bakom, det här är människornas önskemål. Vi skall ändra oss.
          </note>
          <note>
            Men detta är tydligen inte fallet. Människorna får leva med att
            civilministern uppifrån har satt sig på dem. Jag beklagar att
            jag måste säga detta så hårt som jag gör nu. Det hade inte behövt
            bli så.
          </note>
          <note>
            Kammarkollegiet har ju sagt sitt. Länsstyrelsen har sagt sitt.
            Alla har sagt sitt. Den enda som har sagt nej är civilministern.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1990/91:483 om avreglering av den inrikes luftfarten
          </note>
          <note>
            Anf. 19 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Görel Bohlin har frågat mig vad som är skälet till
            regeringens försiktighet vad gäller avreglering av den inrikes
            luftfarten.
          </note>
          <note>
            Låt mig först få konstatera att de nya riktlinjer för inrikes
            flygtrafik som regeringen föreslagit riksdagen i propositionen
            Näringspolitik för tillväxt innebär en klar markering av behovet
            av och fördelarna med ökad konkurrens för inrikesflyget i
          </note>
          <note>
            Sverige. Mer avreglerade marknadsformer leder till effektiviseringsvinster
            inom branschen och därmed till fördelar för konsumenter och näringsliv.
            Denna regeringens slutsats ansluter helt till vad konkurrenskommittén
            kommit fram till. Någon tvekan om inriktningen av regeringens
            politik på området bör således inte finnas.
          </note>
          <note>
            Regeringen har föreslagit en etappvis avreglering.
          </note>
          <note>
            Detta gjorde även konkurrenskommittén, vars förslag till första
            avregleringssteg som frågeställaren säkert känner till endast
            avsåg konkurrens på de 8--10 mest trafikerade linjerna med mer
            än 300 000 årspassagerare. Däremot har vårt förslag till parallella
            koncessioner öppnat för konkurrens på hela primärnätet.
          </note>
          <note>
            Vi har i propositionen pekat på två förhållanden som är viktiga
            för en konkurrens på lika villkor. Det krävs ytterligare bankapacitet
            på Arlanda för att möjliggöra ytterligare starter och landningar
            under högtrafiktid. Det andra förhållandet gäller den olönsamma
            men regionalpolitiskt viktiga trafiken i inre Norrland. Konkurrensutredningen
            har föreslagit att sådan trafik upphandlas genom anbudsförfarande.
            Vi nämner också detta i propositionen. Det måste emellertid finnas
            principer för en sådan upphandling. Här hade kommittén inte något
            eget förslag. Jag är för egen del angelägen om att under alla
            förhållanden kunna garantera en väl utvecklad regional flygtrafik
            i hela landet.
          </note>
          <note>
            Görel Bohlin tar i sin fråga upp den överenskommelse som nyligen
            träffades mellan
          </note>
          <note>
            Sverige, Norge och EG och som innebär att vi i luftfartssammanhang
            får gemensamma regler. Det bör noteras att detta avtal har tillkommit
            genom att
          </note>
          <note>
            Sverige och Norge målmedvetet själva har drivit frågan om anslutning
            till den europeiska luftfartspolitiken.
          </note>
          <note>
            Med den inriktning om fri konkurrens inom inrikesflyget som regeringen
            beslutat går vi faktiskt före övriga länder i Europa. Som konkurrenskommittén
            har konstaterat är de utländska erfarenheterna av avreglering
            av inrikesflyg begränsade till utomeuropeiska länder.
          </note>
          <note>
            Det är mot denna bakgrund helt fel att framställa den svenska
            regeringen som återhållande och försiktig i denna fråga.
          </note>
          <note type="speaker">
            Anf. 20 GÖREL BOHLIN (m):
          </note>
          <note>
            Herr talman! Först vill jag tacka kommunikationsministern för
            svaret, som andas en positiv inställning till ökad konkurrens
            och näringsfrihet.
          </note>
          <note>
            Därför är jag förvånad över att man inte i propositionen kunde
            gå litet längre. Förslag om parallellkoncessioner har vi i moderata
            samlingspartiet lagt fram under många år. Avtalet med EG som nu
            har träffats visar på den positiva inställningen till avreglering.
            Min uppfattning är att om man hade gått litet längre nationellt,
            hade man förberett de nationella bolagen inför en konkurrens på
            ett bättre sätt. Börjar man nationellt med en avreglering, innebär
            det en press på bolagen att sänka kostnaderna och bli mer kostnadseffektiva.
          </note>
          <note>
            Som kommunikationsministern väl vet, är de monopolskyddade bolagen
            inflationsledande.
          </note>
          <note>
            Orsaken till det är att de har låg kostnadseffektivitet och att
            de hittills har kunnat gömma den låga kostnadseffektiviteten bakom
            en hög prisnivå. Det ligger väl inte någon särskild omtanke om
            vissa bolag inom Sverige som nu har svårigheter i den väldigt
            försiktiga hållningen?
          </note>
          <note>
            Anf. 21 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Det faller på sin egen orimlighet att regeringen
            skulle reglera graden av konkurrens efter bolagens ekonomiska
            situation. Det är inte utgångspunkten.
          </note>
          <note>
            Vi har redovisat i olika sammanhang, också i propositionen, de
            motiv som finns för att gå stegvis fram. Det gäller start- och
            landningstillstånden på
          </note>
          <note>
            Arlanda. Närmast kan jag ju bolla frågan tillbaka till Görel
            Bohlin: Hur menar Görel Bohlin att vi skall klara fördelningen
            av start- och landstingstillstånden i en helt fri och öppen marknad
            på de högtrafikerade tiderna på det nav som Arlanda utgör i dag
            med begränsad kapacitet, så länge vi inte har den tredje banan?
          </note>
          <note>
            Det andra motivet är regionalflyget. Jag är som uppvuxen och
            boende i övre Norrland angelägen om -- jag känner mycket starkt
            för det -- att man har ett så effektivt inomregionalt flyg som
            möjligt i de delar av landet som är i störst behov av flyget.
            Jag vill inte kasta ut det barnet med badvattnet i en allmän hets
            i avregleringens namn.
          </note>
          <note type="speaker">
            Anf. 22 GÖREL BOHLIN (m):
          </note>
          <note>
            Herr talman! Av svaret framgår också att konkurrenskommittén
            har föreslagit att man skall kunna upphandla, ha ett förhandlingsförfarande,
            när det gäller regionaltrafiken. På den punkten är jag mycket
            nöjd med svaret. Det visar ju att man har påbörjat ett arbete
            för att få ner priserna på regionalflyget, något som naturligtvis
            betyder oerhört mycket för de inre delarna av Norrland.
          </note>
          <note>
            Men som det nu har utvecklats är det så att flygtrafiken genom
            parallellkoncessionerna enbart på inrikeslinjerna fungerar som
            oligopol. Genom att det är oligopol utestänger man andra från
            marknaden och kan hålla priserna uppe. Så fungerar en oligopolmarknad.
            Eftersom vi hyllar näringsfrihet i landet, tycker jag att det
            hade varit avsevärt mycket bättre om man för det första hade börjat
            med den etappvisa avregleringen tidigare, alltså med parallellkoncessionen
            såsom vi hade föreslagit, och för det andra nu inför det avtal
            som har träffats med EG hade gått ett steg längre när det gäller
            inrikesflyget och avreglerat helt och hållet. Det tror jag nämligen
            alla parter hade vunnit på.
          </note>
          <note>
            Jag vill fråga kommunikationsministern, som nu aviserar ytterligare
            ett steg: När kommer nästa etapp, dvs. en avreglering av inrikesflyget?
          </note>
          <note>
            Anf. 23 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Man kan alltid beklaga att man inte varit tidigare
            ute. Jag tycker att den svenska regeringen borde få beröm för
            att vi är tidigare ute än andra europeiska länder på det här området.
          </note>
          <note>
            Varför har inte Tyskland och Frankrike avreglerat?
          </note>
          <note>
            Det borde vara enklare där än i Sverige, som är ett glesbebyggt
            stort land och har många svaga linjer.
          </note>
          <note>
            Till upphandlingen: Tekniken är inte utvecklad. Vi måste arbeta
            vidare med den frågan. Avregleringen tar sin början den 1 januari
            1992. Nu förs en allmän debatt om höga priser som om vi med konkurrenskommitténs
            förslag i dag skulle ha haft i en helt annan situation. Det är
            faktiskt inte fallet.
          </note>
          <note>
            Det är en helt missvisande bild man ger av en tänkt utveckling
            med konkurrenskommitténs förslag.
          </note>
          <note type="speaker">
            Anf. 24 GÖREL BOHLIN (m):
          </note>
          <note>
            Herr talman! Det finns ju ganska många operatörer på luftfartens
            område, och de har olika uppfattning om detta. Det finns många
            som gärna skulle vilja konkurrera med Linjeflyg och SAS, som ju
            nu har denna oligopolmarknad. Dessa försäkrar själva att de skulle
            kunna flyga till lägre priser.
          </note>
          <note>
            Det finns ytterligare en aspekt på detta, och det är att åtminstone
            ett par av de nya bolag som gärna skulle vilja komma in på de
            mera lukrativa marknaderna har alldeles nya flygplansflottor.
            Det innebär att de är betydligt mer miljöriktiga, gör mindre utsläpp
            och är bättre vare sig de flyger på
          </note>
          <note>
            Arlanda eller på någon annan flygplats. Även ur den synpunkten
            skulle jag önska att man kunde vara litet generösare.
          </note>
          <note>
            Anf. 25 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Vårt förslag träder som sagt i kraft, om riksdagen
            godkänner det, den 1 januari 1992.
          </note>
          <note>
            Döm inte ut effekterna av det förslaget innan det har trätt i
            kraft. Det är det ena.
          </note>
          <note>
            Det andra är att det nu förs en diskussion som om det skulle
            bli väldigt billigt med de andra bolagen på de feta linjerna.
            Men då jämför man deras priser med de högsta priser som gäller
            vid de högtrafikerade tiderna, då det exempelvis kostar drygt
            3 000 kr. att flyga till Umeå. Men man jämför inte med de lågprislinjer
            då det kostar drygt 1 200
          </note>
          <note>
            kr. att flyga till Umeå. Man talar inte om ungdomsrabatten, som
            innebär en halvering av priset, eller om pensionärernas rabatter.
            Den som vill konkurrera med Linjeflyg måste alltså ställa upp
            på konkurrensen på alla tider och på alla villkor.
          </note>
          <note type="speaker">
            Anf. Anf. 26 GÖREL BOHLIN (m):
          </note>
          <note>
            Herr talman! Förutsättningen är väl att man konkurrerar på alla
            områden. Jag kan gärna säga att jag tycker att det är väldigt
            bra att man nu genomför det moderata förslaget om parallellkoncessioner,
            fastän jag hade önskat att man hade gjort det betydligt tidigare.
          </note>
          <note>
            Det är litet egendomligt ändå att kommunikationsministern nu
            talar emot det som står i både svaret och flera av propositionerna,
            nämligen den fria konkurrensens välsignelse och effekten av den
            fria konkurrensen. Den är ju så bra, eller hur? Det står så sida
            upp och sida ned.
          </note>
          <note>
            Varför inte leva upp till det?
          </note>
          <note>
            Anf. 27 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Vi gör det, men det skall vara konkurrens på någorlunda
            jämlika villkor. Jag ville hyfsa diskussionen litet grand med
            mitt senaste inlägg.
          </note>
          <note type="speaker">
            Anf. 28 GÖREL BOHLIN (m):
          </note>
          <note>
            Herr talman! Jag ser fram emot nästa etapp.
          </note>
          <note>
            Överläggningen var härmed avslutad.
          </note>
          <note>
            6 § Svar på frågorna 1990/91:490 och 491 om den planerade motorvägen
            genom Sölvesborgs kommun
          </note>
          <note>
            Anf. 29 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Kaj Nilsson har ställt två frågor till mig angående
            ett planerat motorvägsbygge i
          </note>
          <note>
            Sölvesborgs kommun. Den ena frågan är om jag är beredd att verka
            för en miljökonsekvensbeskrivning i enlighet med naturresurslagens,
            NRLs, krav och den andra om jag avser att verka för att det görs
            en s.k.
          </note>
          <note>
            positionsanalys för det aktuella vägbygget.
          </note>
          <note>
            Då frågorna berör samma vägobjekt väljer jag att besvara dem
            i ett sammanhang.
          </note>
          <note>
            Som svar på den första frågan kan jag upplysa Kaj
          </note>
          <note>
            Nilsson om att en miljökonsekvensbeskrivning har upprättats och
            ingår i den av vägverket fastställda vägarbetsplanen. Miljökonsekvensbeskrivningen
            har utförts i enlighet med den regel som infördes i väglagen i
            samband med tillkomsten av naturresurslagen. Miljökonsekvensbeskrivningen
            för väg E 66 förbi Sölvesborg är omfattande och behandlar utförligt
            de miljöproblem som är aktuella längs den fastställda väglinjen.
          </note>
          <note>
            Den andra frågan handlar om en metodik för beslutsfattande, s.k.
            positionsanalys, som Kaj
          </note>
          <note>
            Nilsson vill tillämpa på det aktuella vägföretaget.
          </note>
          <note>
            En sådan analys av det aktuella vägföretaget har utförts som
            ett projektarbete av studerande vid
          </note>
          <note>
            Högskolan i Kristianstad. Denna positionsanalys har i korthet
            inneburit att en kartläggning gjorts av olika intressegrupper
            som kan påverkas av olika vägförslag och intressegruppernas målinriktning.
          </note>
          <note>
            Därefter har olika vägalternativ rangordnats med avseende på
            intressenternas målinriktning och de effekter som alternativen
            orsakar. I idén med positionsanalys ingår att olika effekter inte
            kan kvittas mot varandra, varför någon slutsats av de olika rangordningarna
            inte har dragits. Metoden skulle kunna sägas vara ett sätt att
            medvetandegöra beslutsfattare om olika intressens syn på effekter
            m.m. av olika vägalternativ.
          </note>
          <note>
            De åtgärder Kaj Nilsson efterfrågar har således redan verkställts.
          </note>
          <note type="speaker">
            Anf. 30 KAJ NILSSON (mp):
          </note>
          <note>
            Herr talman! Jag tackar statsrådet för svaret. Jag tycker att
            det är positivt att statsrådet tar till sig dessa båda saker,
            konsekvensbeskrivningen och positionsanalysen. Det står i svaret
            att kraven på båda dessa saker är tillgodosedda. Det får man kanske
            betvivla litet.
          </note>
          <note>
            Jag vill först ta upp frågan om konskevensbeskrivningen enligt
            naturresurslagen.
          </note>
          <note>
            Ärendet har blivit ett regeringsärende. Det tyder på att det
            inte är så som statsrådet avslutar sitt svar med, nämligen: ''De
            åtgärder Kaj Nilsson efterfrågar har således redan verkställts.''
            Då hade ärendet knappast överklagats och blivit en regeringsfråga.
          </note>
          <note>
            Det finns nu ett alternativ som liknar det fastmarksalternativ
            som vägverket företräder. En stor opinion står bakom det förslaget,
            och därmed bevisas att man inte är nöjd med konsekvensbeskrivningen.
            På flera punkter har konsekvensanalysen inte uppfyllts. Ytterst
            är det väl fråga om huruvida det skall bli Harry
          </note>
          <note>
            Martinsons naturscener som skall råda i trakterna på gränsen
            till Blekinge eller om det skall bli scener efter de krafter som
            företräder motorvägar med medföljande buller, avgaser osv. Det
            sex är punkter som jag skulle ta upp där alltså konsekvensbeskrivningen
            inte är tillräcklig.
          </note>
          <note>
            Positionsanalys är någonting nytt som kommit in i nationalekonomin
            och som jag tycker är mycket bra och kan tillämpas på just vägbyggen.
            Tyvärr har jag inte tid att utveckla det tillräckligt just nu
            men hoppas att få återkomma.
          </note>
          <note>
            Anf. 31 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Om livet vore så harmoniskt och enkelt som Kaj Nilsson
            framställer det, där man med utförliga utredningar kan uppnå frid
            mellan motstridiga intressen, då skulle det vara ganska enkelt
            att hantera frågor som infrastrukturutbyggnad osv. Tyvärr är det
            inte så.
          </note>
          <note>
            Hur många utredningar man än gör finns det alltid någon, då det
            är motstridiga intressen -- det har jag lärt mig -- som anser
            att man borde göra en till eller anser att de gjorda utredningarna
            inte är tillräckligt bra. Så är det väl också i det här fallet.
            Därför är ärendet nu överklagat till regeringen, och regeringen
            kommer att handlägga ärendet så skyndsamt som möjligt. Såvitt
            jag förstår är nu alla papper på bordet, och det gäller nu att
            fatta ett beslut där man avväger de olika intressen som är företrädda
            i det här ärendet.
          </note>
          <note type="speaker">
            Anf. 32 KAJ NILSSON (mp):
          </note>
          <note>
            Herr talman! Nej, livet är inte så idylliskt som man kanske kan
            tro. Men om man hela tiden tillämpar sådana mått som t.ex. ''cost-benefit''-analysen
            har varit, att man mäter allting i pengar, som ju har varit och
            fortfarande i övervägande grad är vägverkets melodi, då är det
            inte så konstigt att vi inte kan komma fram till lösningar som
            ger uttryck för att människor värderar helt andra saker -- i natur
            och miljö -- som det inte kan sättas pris på.
          </note>
          <note>
            Positionsanalysen är ett sätt att försöka ta in dessa faktorer,
            fastän det går litet långsamt. Ändå kan jag tacksamt notera att
            det går framåt.
          </note>
          <note>
            Om man nu inte kan komma fram till en slutstation där man är
            överens, är det väl tecken på att det är någonting som inte är
            så bra i själva sättet att hantera dessa frågor, oavsett hur vi
            ser på verkligheten. Det tror jag nog att statsrådet kan medge.
          </note>
          <note>
            Överläggningen var härmed avslutad.
          </note>
          <note>
            7 § Svar på fråga 1990/91:498 om postservicen i glesbygd
          </note>
          <note>
            Anf. 33 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Sigge Godin har frågat mig vad regeringen avser
            att göra för att upprätthålla postservicen i glesbygdskommunerna.
          </note>
          <note>
            Postverkets kontorsnät består i dag av ca 2 000
          </note>
          <note>
            postkontor. Antalet kontor har de senaste åren varit i stort
            sett oförändrat, samtidigt som antalet ärenden och transaktioner
            på postkontoren minskat markant. Under den senaste sjuårsperioden
            har således antalet inbetalningskort minskat med drygt 30 %. Även
            antalet banktransaktioner har minskat.
          </note>
          <note>
            Orsaker till denna utveckling är främst de alltmer ökade gireringarna
            och kontantlösa betalningsformerna i vårt samhälle. Denna utveckling
            väntas fortsätta i minst oförminskad fart under 90-talet.
          </note>
          <note>
            Om postverket skall kunna leva upp till det satta lönsamhetsmålet
            i framtiden måste därför en översyn göras av det mycket kostnadsintensiva
            postkontorsnätet. Samtidigt skall dock postverket enligt ägarens
            krav även svara för en rikstäckande postservice.
          </note>
          <note>
            För att klara dessa båda verksamhetsmål har postverket sedan
            en tid drivit ett projekt som skall lämna ett förslag för utformning
            av 90-talets servicenät. I detta arbete har bl.a. ett antal alternativa
            servicemodeller tagits fram. Det är i detta sammanhang som bl.a.
            vissa postkontor i
          </note>
          <note>
            Kramfors kommun betecknats som nedläggningshotade.
          </note>
          <note>
            I den rapport som det pågående projektet skall avge hösten 1991
            kommer förslag till övergripande riktlinjer att lämnas. Dessa
            riktlinjer kommer sannolikt att innebära att postservicen runt
            om i landet kan komma att bedrivas i förändrade former, vilket
            dock inte behöver innebära försämrade former. Det finns ett antal
            alternativa serviceformer -- vid sidan av lantbrevbäringen --
          </note>
          <note>
            som projektet kommer att pröva och där ledstjärnan är att servicen
            skall bibehållas på minst nuvarande nivå.
          </note>
          <note type="speaker">
            Anf. 34 SIGGE GODIN (fp):
          </note>
          <note>
            Herr talman! Jag ber att få tacka kommunikationsministern för
            svaret. Jag har sagt att posten planerar och genomför väldigt
            genomgripande nedläggningar av postkontor i hela landet. I Kramfors
            blir det bara fyra kontor kvar i denna stora glesbygdskommun.
            Då får man flera mil till sitt postkontor. Rimmar detta verkligen
            med regeringens uttryck i den regionalpolitiska proposition som
            riksdagen antog förra året? Jag citerar: ''Postverket har genom
            sitt vitt förgrenade kontorsnät och sitt breda serviceutbud en
            unik möjlighet att bidra till en god service även på de små och
            relativt avlägsna orterna.''
          </note>
          <note>
            Hur skall man klara denna service i glesbygden och på landsbygden?
            Ja, lantbrevbäring är ju en lösning, i varje fall för pensionärerna
            som är hemma. Men det är ingen lösning för alla de människor som
            förvärvsarbetar. Hur långt anser statsrådet att de skall ha till
            sitt postkontor?
          </note>
          <note>
            Vidare talas det om att man kan låta lanthandlare ta över denna
            service. Men det går i varje fall inte i
          </note>
          <note>
            Kramfors. Då frågar man: Beror det på njugghet från postens sida?
            Betalar inte posten för tjänsterna? Hur anser statsrådet att servicen
            skall upprätthållas enligt riksdagsbeslutet? Vilka modeller tycker
            regeringen att man skall ha för att kunna ge denna service? Många
            människor är väldigt oroade inför utvecklingen.
          </note>
          <note>
            Anf. 35 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Sigge Godin uttrycker sig litet ledande och förledande.
            Han säger att ''posten planerar och genomför''. Jag hänvisar till
            ett projekt som pågår och där man söker nya verksamhetsformer.
            Det betyder inte att man genomför stora förändringar. Tvärtom
            betonar jag i mitt svar att antalet postkontor under de senaste
            åren i stort sett har varit oförändrat. Man har under årens lopp
            haft en utomordentligt stor uthållighet ute i det vitt förgrenade
            postkontorsnätet.
          </note>
          <note>
            Posten genomgår en strukturförändring på grund av samhällsförändringen
            och den ökade konkurrensen från olika håll, vilket jag påpekar
            i mitt svar. Jag kan lägga till ytterligare fenomen. Nu pågår
            en diskussion om en konkurrens om brevbäringen här i Stockholm.
            Ett företag vill konkurrera på den mest lönsamma delen av postverkets
            nät. I detta perspektiv måste posten naturligtvis se om sitt hus.
            Vi vill från regeringens sida medverka till en analys av postens
            verksamhetsformer, vilket jag påpekar i tilläggspropositionen.
            Till detta hör att söka samverkan med andra serviceorgan inom
            samhället. Den utveckling av banksamarbetet som posten har etablerat
            är en sådan metod för att bli ännu mer uthållig i sin service
            på ett vitt förgrenat nät.
          </note>
          <note type="speaker">
            Anf. 36 SIGGE GODIN (fp):
          </note>
          <note>
            Herr talman! Det är inte så som statsrådet säger att jag uttrycker
            mig ''litet ledande och förledande'', utan det är snarare så att
            jag talar om verkligheten.
          </note>
          <note>
            Posten planerar jättestora indragningar av postkontor, samtidigt
            som man redan har lagt ned postkontor. Låt mig ta ett exempel.
            Noraström i
          </note>
          <note>
            Kramfors kommun lades ned den 1 april. Det sker alltså redan
            i dag nedläggningar.
          </note>
          <note>
            Statsrådet talar om samverkan. Med vilka och på vilket sätt tycker
            regeringen att det skall ske för att genomföra det som riksdagen
            faktiskt har beslutat?
          </note>
          <note>
            Låt mig visa på Föreningsbanken i Noraström. Den ställde upp
            på att ta över postservicen, men bankinspektionen sade nej: såsom
            bank får man inte bedriva postverksamhet. Är regeringen beredd
            att ändra på detta så att man kan klara den värsta glesbygden
            genom samverkan även med banker?
          </note>
          <note>
            Anf. 37 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Posten är väldigt framgångrik när det gäller att
            hitta former för samverkan. Det avtal som man nu har ingått med
            banker om samverkan är ett sådant exempel. Jag vet att man har
            funnit former härför som också kan accepteras av bankinspektionen.
          </note>
          <note>
            När Sigge Godin talar om nedläggningar av postkontor, vill jag
            upprepa att det har varit en mycket försiktig utveckling under
            de senaste åren.
          </note>
          <note>
            Men där en nedläggning har skett, har man i allmänhet ersatt
            postkontoret med en annan postservice, i många fall lantbrevbäring,
            som jag av egen erfarenhet vet är en mycket uppskattad serviceform.
            I praktiskt taget samtliga fall bedöms den vara bättre i extrema
            glesbygder än det tidigare postkontoret.
          </note>
          <note type="speaker">
            Anf. 38 SIGGE GODIN (fp):
          </note>
          <note>
            Herr talman! Jag skulle gärna vilja ha något exempel på att banker
            får bedriva postservice.
          </note>
          <note>
            Statrådet avser väl snarare den samverkan som nu sker på banksidan
            men inte när det gäller brev- och pakethantering. Jag har en känsla
            av att det är detta som bankinspektionen har sagt att bankerna
            inte får sköta. Är regeringen av en annan uppfattning, hoppas
            jag att vi snarast möjligt får ett förslag om hur man skall kunna
            klara denna service även i den rena glesbygden.
          </note>
          <note>
            Statsrådet talar om att lantbrevbäringen är bra. Ja, den är alldeles
            utmärkt. Det är en jättefin service, som jag själv har haft erfarenheter
            av i många år.
          </note>
          <note>
            Men vad händer med de människor som förvärvsarbetar och som får
            flera mil till postkontoret? Hur hinner de efter jobbet åka till
            posten? Det räcker inte med att lantbrevbäraren kommer någon gång
            på dagen eller på natten. Kan jag få några exempel?
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1990/91:500 om postutdelning nattetid
          </note>
          <note>
            Anf. 39 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Sigrid Bolkéus har frågat mig om försöket med postutdelning
            på tidig morgon inte är en fråga som skall avgöras av riksdag
            och regering.
          </note>
          <note>
            Frågan har föranletts av att postverket förbereder på försök
            att samdistribuera tidningar och brev på morgonen.
          </note>
          <note>
            Postverket skall genom ett rikstäckande nät förmedla post, pengar,
            paket, tidningar och banktjänster m.m. så att alla kan nå alla.
          </note>
          <note>
            Lantbrevbäring är den serviceform genom vilken detta servicemål
            tillgodoses för den åttondedel av
          </note>
          <note>
            Sveriges befolkning som bor på landsbygden.
          </note>
          <note>
            Genom bl.a. den tekniska utvecklingen med exempelvis telefax
            och automatiska betalningsöverföringar minskar transaktionsvolymerna
            kontinuerligt för postverkets landsbygdsservice. För att kostnaderna
            för denna service skall kunna hållas på en rimlig nivå pågår ständigt
            utvecklingsarbeten och försöksverksamheter med syfte att rationalisera
            arbetet. Kostnadseffektivitet är en nödvändighet för att kunna
            bibehålla lantbrevbärarservicen. Ett exempel på detta är försöksverksamheten
            med att samdistribuera post och tidningar i en och samma körtur.
            Samdistributionen av post och tidningar i en morgontidig körtur
            är en försöksverksamhet som berör cirka tiotalet lantbrevbärarlinjer
            av totalt ca
          </note>
          <note>
            2 700. Försöksverksamheten beräknas pågå cirka ett år framöver.
          </note>
          <note>
            I den utvärdering som därefter vidtar kommer alla av försöket
            berörda parter att få tillfälle att yttra sig. Erfarenheterna
            av försöksverksamheten blir avgörande för om en utvidgning av
            verksamheterna bör göras. Först i detta andra skede anser jag
            det vara en fråga som skall avgöras av riksdag och regering. Jag
            anser att postverket måste ges möjlighet att pröva nya servicelösningar
            som anpassas efter kundernas efterfrågan.
          </note>
          <note type="speaker">
            Anf. 40 SIGRID BOLKÉUS (s):
          </note>
          <note>
            Herr talman! Jag tackar kommunikationsministern för svaret och
            beskedet att frågan skall avgöras av riksdag och regering, om
            det blir aktuellt med en utvidgning av nattbrevbäringen. Om marknadskrafterna
            får styra utan att riksdag och regering kan påverka dem, kan vi
            glömma bort budskapet att hela Sverige skall leva. Vi norrlänningar
            och människorna i glesbygden är ju inte lönsamma för dem som vill
            tjäna pengar, åtminstone inte när det gäller service. Posten gjorde
            i fjol en vinst på drygt 2 miljarder men anser sig ändå ha problem.
            Jag vet att man har förlorat marknadsandelar när det gäller tidningsdistribution.
            Vi har ju sådana fenomen som
          </note>
          <note>
            City Mail, som tar över lönsamma bitar, t.ex.
          </note>
          <note>
            posten till och från de stora företagen, vilket kommunikationsministern
            nämnde. Village Mail lär aldrig bli tal om, eftersom vi i glesbygden
            tillhör postservicens obekväma och olönsamma del.
          </note>
          <note>
            Posten planerar nu försök med nattbrevbäring på ett antal lantbrevbärarlinjer
            i Trollhättan och
          </note>
          <note>
            Jönköping. Men lantbrevbärarna vägrar att ställa upp. Posten
            har emellertid inte skrinlagt dessa planer utan försöker få andra
            regioner att delta.
          </note>
          <note>
            Även om försöket enligt min mening måste falla på sin egen orimlighet,
            finns det hos många farhågor för att försöket bara är början på
            en stor förändring och att vi som är beroende av lantbrevbärarservice
            sedan postkontoren har lagts ned en dag kommer att ställas inför
            fullbordat faktum.
          </note>
          <note>
            Enligt förslaget skall posten och morgontidningen på försökslinjerna
            komma nattetid mellan kl. 2.30
          </note>
          <note>
            och kl. 6.00. Kunderna får en färsk tidning, men posten kommer
            ett dygn senare än i dag. I Bollnäs, där jag bor, kommer flygbilen
            kl. 4.00 med A-
          </note>
          <note>
            posten. Då är den osorterad.
          </note>
          <note>
            Försöket skulle även innebära att den dagliga bankoch postservicen
            minskas till två eftermiddagar i veckan. I min by, som inte är
            något undantag, finns många enmans- och familjeföretag. Några
            har återvänt från Stockholm. Det finns ju data och fax.
          </note>
          <note>
            Men att posten i dessa tider, när allt skall gå så fort, är ett
            dygn försenad kommer inte att locka företag att etablera sig i
            glesbygden. Paket kan de lösa ut eller skicka bara två gånger
            i veckan.
          </note>
          <note>
            Jag hade också tänkt prata om vad lantbrevbärarna betyder för
            människors trygghet. Jag vill dock ställa en fråga till kommunikationsministern:
            Posten beräknas tjäna 383 milj.kr. vilket motsvarar 142 000
          </note>
          <note>
            kr. på varje lantbrevbärarlinje. Tror kommunikationsministern
            på denna kalkyl?
          </note>
          <note>
            Anf. 41 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Jag kan inte ge ett exakt svar på den senaste mycket
            konkreta frågan. Jag vet att det sticker litet grann i ögonen
            att posten gjorde en betydande vinst under fjolåret. Det berodde
            på en del från postens synpunkt lyckliga omständigheter men från
            samhällets synpunkt olyckliga omständigheter, nämligen högt ränteläge
            och bankstrejk. Detta gav posten väsentligt ökade tillfälliga
            intäkter. Posten måste, som jag sade i ett tidigare svar, se om
            sitt hus i den konkurrenssituation som posten befinner sig i.
          </note>
          <note>
            Jag har upplevt att posten har en hög ambition när det gäller
            att tillgodose servicekravet. Men två av människornas servicebehov
            kolliderar med varandra: dels att få en tidig morgontidning, dels
            att få den vanliga brevbäringen på rätt tid. Nu söker posten genom
            den tidiga morgonturen på några lantbrevbärarlinjer pröva en annan
            variant kompletterad med en servicetur på sen eftermiddag. För
            vissa konsumenter kan detta vara bättre än dagens lantbrevbäringstider
            mitt på dagen.
          </note>
          <note>
            Jag tycker att man ändå med en viss frimodighet skall se på postens
            försök att hitta nya former.
          </note>
          <note>
            Sedan får man väl utvärdera det hela och inte ta för givet att
            nyordningen, oavsett hur försöket går, skall genomdrivas i stor
            skala.
          </note>
          <note type="speaker">
            Anf. 42 SIGRID BOLKÉUS (s):
          </note>
          <note>
            Herr talman! Jag anser inte mig själv såsom en bakåtsträvare
            eller nytänkare. Men om försöket mynnar ut i någonting bra, kan
            jag tänka mig en fortsättning. Nattbrevbäringen kan bara innebära
            försämrad service och en utarmning av glesbygden.
          </note>
          <note>
            Postens huvuduppgift måste väl vara att dela ut post och inte
            tidningar.
          </note>
          <note>
            Jag tror absolut inte på postens beräkningar beträffande vinsterna.
            Jag tror inte att man har tagit med t.ex. den ökade körtiden vintertid.
            Hos oss --
          </note>
          <note>
            och det gör de väl i hela Sverige -- får lantbrevbärarna köra
            på de sämsta vägarna. Sedan har plogbilen eller sandbilen inte
            varit ute vid denna tid. Man har inte skottat. Nog får man räkna
            med en mycket drygare körtid.
          </note>
          <note>
            Anf. 43 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Jag inser de problem som Sigrid
          </note>
          <note>
            Bolkéus redovisar. Men det gäller en begränsad försökstid. Det
            är bara genom att pröva denna modell liksom vissa andra modeller
            som posten är öppen för att pröva som man verkligen kan bedöma
            alla de effekter som vi tror oss kunna förutse och befara. Jag
            tycker att vi bör se positivt -- och det håller nog Sigrid Bolkéus
            med om -- på detta begränsade försök och sedan vara kritiska i
            vår granskning av det. Man får inte släppa fram modellen i stor
            skala, om den inte visar sig ha de positiva effekter som man eftersträvar.
          </note>
          <note type="speaker">
            Anf. 44 SIGRID BOLKÉUS (s):
          </note>
          <note>
            Herr talman! Jag kan inte se positivt på detta förslag. Jag hoppas
            verkligen att försöket aldrig blir av.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1990/91:495 om skolverkets minoritets- och
            invandrarenhet
          </note>
          <note type="speaker">
            Anf. 45 Statsrådet GÖRAN PERSSON (s):
          </note>
          <note>
            Herr talman! Margitta Edgren har frågat mig om vilka uppgifter
            minoritets- och invandrarenheten inom nya skolverket skall ansvara
            för.
          </note>
          <note>
            Enligt riksdagens beslut med anledning av propositionen om ansvaret
            för skolan (prop.
          </note>
          <note>
            1990/91:18, UbU4, rskr. 76) skall de uppgifter som fram till
            den 1 juli 1991 ligger på enheten för minoritets- och invandrarundervisning
            inom statens institut för läromedel (SIL) därefter fullgöras av
            skolverket. Resurserna härför överförs till skolverket.
          </note>
          <note>
            Situationen beträffande organisationen av skolverket är denna.
            Regeringen beslut den 14
          </note>
          <note>
            februari 1991 att skolverket skall bestå av en central del och
            en fältorganisation uppdelad i åtta regioner.
          </note>
          <note>
            Inom den centrala delen skall det finnas tre avdelningar, en
            för utvärdering, en för skolutveckling och en för basinformation.
          </note>
          <note>
            Därutöver får finnas andra arbetsenheter enligt skolverksutredningens
            bestämmande.
          </note>
          <note>
            Avsikten är att skolverkets fasta organisation skall vara relativt
            liten och att uppgifterna i ökad utsträckning skall fullgöras
            med hjälp av tidsbegränsade förordnanden. En sådan organisation
            skall lättare kunna tillföra verket ny kompetens med aktuella
            erfarenheter från utbildningsväsendet.
          </note>
          <note>
            Skolverksutredningen har till uppgift att utforma organisationen
            efter de riktlinjer som riksdagen och regeringen angett. Något
            krav på att en särskild enhet för minoritets- och invandrarundervisning
            skall finnas inom skolverket finns inte. De uppgifter som denna
            enhet i dag fullgör kan därför komma att utföras inom olika delar
            av den nya organisationen och med anlitande också av projektanställd
            personal.
          </note>
          <note>
            Jag utgår från att utredningen skapar rationella och effektiva
            lösningar i organisationsfrågorna, där erfarenheter och kompetens
            från nuvarande organisation kan tas till vara.
          </note>
          <note type="speaker">
            Anf. 46 MARGITTA EDGREN (fp):
          </note>
          <note>
            Herr talman! Jag tackar för svaret. Det gör mig förskräckt. Det
            är att ta de arbetsuppgifter som minoritets- och invandrarenheten
            på SIL i dag har med en klackspark. De har en målgrupp med
          </note>
          <note>
            120 000 barn i grund- och gymnasieskolan som har rätt till hemspråksundervisning,
            de har 80 000 barn som behöver stöd i svenska som andra språk
            och i målgruppen finns även 75 000 personer som läser inom vuxenutbildningen.
          </note>
          <note>
            De förtecknar läromedel på de 80 olika språk som det i dag finns
            ungdomar i Sverige som är berättigade till hemspråksundervisning
            i, de importerar alltså läromedel i den mån det finns sådana som
            går att använda. Ofta går de inte att använda. Det är t.ex. inte
            speciellt aktuellt eller intressant att försöka finna kurdiska
            läromedel i
          </note>
          <note>
            Turkiet eller Irak. Då får man utveckla läromedel på kurdiska
            själv. Man informerar, ger råd och producerar. Man har dessutom
            ett stort lexikonprojekt. Där har man nu gett ut elva lexikon,
            om jag inte minns fel, och sex är under arbete. Det gäller sådana
            språk som tigrenska och armeniska osv. Allt detta gör denna organisation
            med åtta tjänster. De har även haft några få projektanställda.
          </note>
          <note>
            Detta kräver en oerhörd kulturkunskap i vid mening, ett kunnande
            i språk och ett kontaktnät utöver världen. Jag är oroad över att
            man så lättsinnigt river sönder detta som så mödosamt har byggts
            upp inom MINV-enheten. Det är lätt att riva ned, men oerhört svårt
            att bygga upp igen den dag man inser att man behöver det.
          </note>
          <note>
            Min fråga till herr Persson är: Vilka uppgifter av alla dessa,
            dvs. förteckna, importera, informera, råda och producera är det
            som man inte skall göra?
          </note>
          <note>
            Det går nämligen inte att fortsätta med allt detta med tre personer.
            Något måste strykas. Det går inte att göra allt detta med projektanställd
            personal spridd över landet.
          </note>
          <note type="speaker">
            Anf. 47 Statsrådet GÖRAN PERSSON (s):
          </note>
          <note>
            Herr talman! Jag vill bara understryka att det faktiskt är så
            att vi har en skolverksutredning som arbetar med de här frågorna.
            Det är inte jag som skall göra dessa avvägningar, även om det
            kanske vore frestande att förfara på det sättet. Det är naturligtvis
            viktiga frågor som det pekas på, men vi får hålla på den ordning
            som gäller, och utredningen arbetar. Den består i sin tur av på
            området mycket väl insatta personer. De kan naturligtvis värdera
            och bedöma de saker som
          </note>
          <note>
            Margitta Edgren pekar på. Jag har fullt förtroende för den grupp
            människor som arbetar med frågan och avser helt naturligt inte
            att ingripa i deras arbete.
          </note>
          <note>
            Jag har dock under hand inhämtat att en områdesansvarig för utveckling
            av minoritets och invandrarundervisningen kommer att finnas. Det
            kommer att finnas fyra projektledartjänster som kräver god kunskap
            inom minoritets och invandrarundervisningen. Det kommer även att
            finnas en områdesansvarig för läromedelsutvecklingen på det här
            området.
          </note>
          <note>
            Det är viktigt att dessa frågor inte isoleras från andra utvecklingsfrågor
            inom skolväsendet.
          </note>
          <note>
            Margitta Edgren pekade på att detta var en verksamhet av betydande
            omfattning. Det är klart att dessa barn, ungdomar och vuxna är
            ju också föremål för skolans aktiviteter i andra sammanhang. Det
            är den typen av integrering som verkets utredning nu försöker
            att åstadkomma. Jag tror att de skall få arbeta med detta utan
            att jag, från riksdagens talarstol, pekar på exakt hur de skall
            lösa frågan.
          </note>
          <note type="speaker">
            Anf. 48 MARGITTA EDGREN (fp):
          </note>
          <note>
            Herr talman! Bara det faktum att vi här för denna diskussion
            tror jag kommer att bidra till att det blir lösningar som harmonierar
            med den vikt som jag hör att statsrådet nu lägger i dessa frågor.
          </note>
          <note>
            Redan när ansvarspropositionen presenterades protesterade folkpartiet
            mot den beskrivning av den här enhetens arbetsuppgifter som gjordes
            där.
          </note>
          <note>
            Vi påpekade redan där att enheten är betydligt mer omfattande
            än vad som framgår av propositionen.
          </note>
          <note>
            Jag fick då den uppfattningen att det var meningen att den här
            enheten skulle hållas samman och att det även i fortsättningen
            skulle finnas en sådan här sammanhållen enhet inom den enhet på
            det nya skolverket som heter skolutveckling. Har jag missuppfattat
            detta? Det var min första fråga.
          </note>
          <note>
            När det gäller rationella och effektiva lösningar i organisationsfrågan
            ställer jag upp till 100 %. Jag ifrågasätter däremot om man från
            utredningens sida har försökt att ta till vara den erfarenhet
            och den kompetens som finns i nuvarande MINV för att skapa dessa
            rationella lösningar.
          </note>
          <note type="speaker">
            Anf. 49 Statsrådet GÖRAN PERSSON (s):
          </note>
          <note>
            Herr talman! Det är bra om Margitta Edgren gör den bedömningen
            att vårt samtal här leder fram till att dessa frågor uppmärksammas.
            Det har jag ingenting emot. Det är viktiga frågor.
          </note>
          <note>
            Det är samtidigt så att den organisation som regeringen har lagt
            fast för det nya skolverket inrymmer tre avdelningar. Utöver utvecklingsavdelningen
            finns det även en utvärderingsavdelning och en informationsavdelning.
            Båda dessa avdelningar är självfallet också viktiga för att den
            här gruppen barn och ungdomar där skall kunna återfinna sin koppling.
            Det är möjligt att det finns andra organisatoriska lösningar än
            att föra över gruppen samlad till det nya skolverket. Men det
            är som sagt var inte min sak att värdera det, utan jag nöjer mig
            med att konstatera att vi båda tycks vara överens om att det här
            är viktiga saker och att vårt samtal ytterligare har understrukit
            att det här är någonting som vi båda kommer att följa med stort
            intresse i fortsättningen.
          </note>
          <note type="speaker">
            Anf. 50 MARGITTA EDGREN (fp):
          </note>
          <note>
            Herr talman! De sista orden kan jag till 100 %
          </note>
          <note>
            instämma i.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1990/91:499 om momsbefrielsen på kulturområdet
          </note>
          <note type="speaker">
            Anf. 51 Statsrådet ERIK ÅSBRINK (s):
          </note>
          <note>
            Herr talman! Lola Björkquist har frågat mig om jag avser att
            vidta några åtgärder så att den skattemässiga behandlingen av
            besök i statligt förvaltade kulturminnen, som i sig är museala,
            jämställs med besök på statliga museer. Frågan har ställts mot
            bakgrund av ett ställningstagande som gjorts av en skattemyndighet
            i ett enskilt ärende.
          </note>
          <note>
            Vad gäller tillämpningen av lagen om mervärdeskatt och skattemyndighetens
            ställningstagande i enskilda fall ankommer det som bekant inte
            på regeringen att göra några bedömningar. Den som är missnöjd
            med ett sådant beslut får överklaga det för prövning hos vederbörande
            besvärsmyndighet.
          </note>
          <note>
            Det undantag från skatteplikt som Lola Björkquists fråga avser
            gäller museiverksamhet i form av utställning för allmänheten och
            tillhandahållande av föremål för utställning. Att utvidga undantaget
            till att också omfatta visningar av byggnader och andra miljöer
            av kulturminneskaraktär skulle enligt min mening föra för långt.
            En sådan ordning skulle medföra betydande gränsdragningsproblem
            gentemot annan skattepliktig visnings- och guideverksamhet.
          </note>
          <note type="speaker">
            Anf. 52 LOLA BJÖRKQUIST (fp):
          </note>
          <note>
            Herr talman! Jag hade faktiskt hoppats att statsrådet inte skulle
            läsa upp den sista delen av svaret eftersom det här inte är fråga
            om vilka byggnader som helst. Jag lade märke till att statsrådet
            inte citerade vilka byggnader jag avsåg.
          </note>
          <note>
            Det var Vadstena slott, Klosterkyrkan och
          </note>
          <note>
            Bjälboättens palats som jag hade som exempel. Jag är mycket förvånad
            över att dessa byggnader inte är att betrakta på samma sätt som
            de övriga statliga och kommunala museum som vi har.
          </note>
          <note>
            När vi behandlade frågan i kulturutskottet när beslutet om skattereformen
            togs hade ju regeringen redan i propositionen föreslagit att museiverksamhet
            skulle undantas från skatteplikt.
          </note>
          <note>
            Då är naturligtvis frågan vad man anser vara museiverksamhet.
            Jag är övertygad om att ingen enda av oss i kulturutskottet kunde
            drömma om att inte Vadstena slott skulle betraktas som museum.
          </note>
          <note>
            Där finns ju flera salar uppmöblerade, och man har utställningsverksamhet
            varje sommar -- ett par stycken, precis som man har på Kalmar
            och
          </note>
          <note>
            Gripsholms slott. Jag trodde faktiskt att det var en tidningsanka
            när jag läste detta om att Vadstena slott inte betraktades som
            museum. Jag måste återigen ställa frågan till statsrådet om inte
            statsrådet håller med mig om att detta inte är vilka enkla kulturbyggnader
            som helst. Vadstena slott är från 1500-talet och byggnadsminnesförklarades
          </note>
          <note>
            1935. Är inte statsrådet beredd att vidta åtgärder så att länsskattemyndigheten
            klarare förstår riksdagens intentioner i det här fallet?
          </note>
          <note type="speaker">
            Anf. 53 Statsrådet ERIK ÅSBRINK (s):
          </note>
          <note>
            Herr talman! Den reform som har beslutats och genomförts på skatteområdet
            är ju en reform som två partier står bakom, nämligen folkpartiet
            och socialdemokraterna, dvs. Lola Björkquists parti och mitt parti.
            Hur sedan de lagregler som gäller tolkas är -- och jag hänvisar
            på nytt till det svar jag redan har lämnat -- inte regeringens
            sak att bedöma. Det ankommer på de olika myndigheterna.
          </note>
          <note>
            I det här fallet är det länsskattemyndigheten i ett län, Östergötlands
            län, som har fattat ett beslut. Jag tänker inte betygsätta det
            beslutet. Jag konstaterar bara att de har efter bästa förmåga
            tolkat gällande skattelagar. Är man missnöjd med det beslutet
            skall man vända sig till nästa instans. I det här fallet är det
            länsrätten. Det återstår i så fall att se om de har en annan tolkning
            av lagen.
          </note>
          <note>
            Jag är övertygad om att Vadstena slott och de övriga byggnader
            som nämns har stort musealt värde, och det är inte något unikt
            för
          </note>
          <note>
            Vadstenaområdet. Liknande minnesbyggnader har vi runt om i landet.
            Problemet när man gör undantag från den generella mervärdeskatteplikten
            -- det har vi gjort och varit överens om att göra i vissa fall
            -- blir att det uppkommer gränsdragningsproblem. Detta kan nog
            ses som ett gränsdragningsfall. Man kan alltid yrka på att gränsen
            skall flyttas en smula för att skattefriheten skall omfatta ytterligare
            några områden. Då löser man i bästa fall det enskilda problemet,
            men det uppkommer med stor sannolikhet nya problem. Gränsdragningsproblem
            får vi alltid så fort vi gör avsteg från den generella skatteplikten.
          </note>
          <note type="speaker">
            Anf. 54 LOLA BJÖRKQUIST (fp):
          </note>
          <note>
            Herr talman! När vi behandlade detta i kulturutskottet var det
            ingen diskussion om t.ex.
          </note>
          <note>
            Vadstena slott. Det var självklart att det och de övriga byggnaderna
            jag har tagit upp skulle ingå som museiverksamhet. Riksdagen ökade
            däremot på med ytterligare verksamheter som man ville ha skattebefrielse
            för, t.ex. konserter och cirkusföreställningar. Jag menar inte
            att man skall göra något undantag här, utan det är frågan om tolkningen
            av riksdagens intentioner. Har man tolkat detta utan, jag vågar
            nästan säga, att använda sunt förnuft, måste man göra om tolkningen.
            Det var detta jag hade hoppats att statsrådet skulle hjälpa till
            med genom att ge riksskatteverket i uppgift att göra nya anvisningar
            så att man kan tolka det på samma sätt i
          </note>
          <note>
            Östergötland som man gör när det gäller Kalmar slott och Gripsholms
            slott.
          </note>
          <note type="speaker">
            Anf. 55 Statsrådet ERIK ÅSBRINK (s):
          </note>
          <note>
            Herr talman! Vi har de lagar som vi har bestämt oss för. I detta
            fall är det efter en överenskommelse mellan folkpartiet och socialdemokraterna.
            När det gäller tolkningen av lagarna ankommer det inte på regering
            och riksdag att göra dem, utan på de myndigheter som är avsedda
            för det ändamålet. Jag kommer inte heller denna gång att sätta
            något betyg på den tolkning som gjorts av länsskattemyndigheten
            i Östergötland. Anser man att det är fel på de lagar som vi har
            stiftat kan man yrka på att de lagarna ändras. Tills vidare gäller
            dessa lagar, och då får vi acceptera att myndigheterna efter bästa
            förmåga tolkar dem. Vi har en besvärsmöjlighet i det här landet
            som kan utnyttjas om man inte är nöjd med den tolkning som har
            gjorts.
          </note>
          <note type="speaker">
            Anf. 56 LOLA BJÖRKQUIST (fp):
          </note>
          <note>
            Herr talman! Det är synd att man skall behöva gå den vägen. Regeringen
            har alla möjligheter att ta initiativ i olika frågor. Vi får mängder
            med förslag och propositioner från regeringen. I det här fallet
            är det fråga om en misstolkning eftersom det över huvud taget
            aldrig har diskuterats att dessa byggnader inte skulle betraktas
            som museiverksamhet. Jag vädjar därför till statsrådet att ta
            ett initiativ i den här frågan för att riksdagens intentioner
            inte skall bli förspillda i det här fallet.
          </note>
          <note type="speaker">
            Anf. 57 Statsrådet ERIK ÅSBRINK (s):
          </note>
          <note>
            Herr talman! Jag har förståelse för att Lola
          </note>
          <note>
            Björkquist känner ett stort engagemang för kulturminnesmärken
            i Vadstenatrakten, och de är säkert av stort värde. Men jag vill
            även understryka att när vi fattar beslut om skattelagstiftningen
            kan det inte utformas utifrån det individuella fallet.
          </note>
          <note>
            Lagarna har en generell karaktär, och ändras lagarna får det
            med all säkerhet konsekvenser på en mängd andra områden, inte
            bara i det här enskilda fallet i Vadstena. När man överväger sådant
            måste man mycket noga analysera vilka effekterna blir. Vi har
            liknande situationer på en rad andra platser i landet.
          </note>
          <note>
            Som jag också påpekade i mitt inledande svar skulle vi, om vi
            ändrade på lagen i det här avseendet, snabbt få en rad nya gränsdragningsproblem
            gentemot annan i dag skattepliktig visnings- och guideverksamhet.
            Det går inte att diskutera detta som om det gällde ett enskilt
            fall, utan det handlar faktiskt om generella förändringar av skattelagstiftningen.
          </note>
          <note type="speaker">
            Anf. 58 LOLA BJÖRKQUIST (fp):
          </note>
          <note>
            Herr talman! Jag diskuterar inte det här som ett enskilt fall.
            Jag anser att om det är flera som har gjort den här tokiga tolkningen
            av vad riksdagen avsåg måste man verkligen ta ett initiativ. Om
            det är den enskilda länsskattemyndigheten som har misstolkat intentionerna
            kan man ju överklaga från
          </note>
          <note>
            Vadstena kommun, men jag misstänker att man kanske har tolkat
            det här litet olika på olika håll.
          </note>
          <note>
            Då skulle det vara bra om regeringen såg till att det blev nya
            och bättre anvisningar.
          </note>
          <note>
            Överläggningen var härmed avslutad.
          </note>
          <note>
            11 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1990/91:154 till näringsutskottet
          </note>
          <note>
            1990/91:160 till arbetsmarknadsutskottet
          </note>
          <note>
            1990/91:166, 167 och 168 till skatteutskottet
          </note>
          <note>
            1990/91:170 till konstitutionsutskottet
          </note>
          <note>
            1990/91:171 till lagutskottet
          </note>
          <note>
            Skrivelserna
          </note>
          <note>
            1990/91:143 till lagutskottet
          </note>
          <note>
            1990/91:148 till konstitutionsutskottet
          </note>
          <note>
            12 § Förnyad bordläggning
          </note>
          <note>
            Fördrogs men bordlades åter
          </note>
          <note>
            Konstitutionsutskottets betänkanden
          </note>
          <note>
            1990/91:KU22 och KU41
          </note>
          <note>
            Finansutskottets betänkande 1990/91:FiU16
          </note>
          <note>
            Skatteutskottets betänkanden 1990/91:SkU17,
          </note>
          <note>
            SkU18, SkU20, SkU21 och SkU23
          </note>
          <note>
            Justitieutskottets betänkande 1990/91:JuU19
          </note>
          <note>
            Trafikutskottets betänkanden 1990/91:TU21, TU22
          </note>
          <note>
            och TU23
          </note>
          <note>
            Näringsutskottets betänkanden 1990/91:NU25 och
          </note>
          <note>
            NU28--NU30
          </note>
          <note>
            13 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1990/91:169 Ett nytt prövningsförfarande vid ansökan om vapenfri
            tjänst
          </note>
          <note>
            Motionerna
          </note>
          <note>
            med anledning av prop. 1990/91:123
          </note>
          <note>
            Fornminnesbrott m.m.
          </note>
          <note>
            1990/91:Kr21 av Jerry Martinger (m)
          </note>
          <note>
            1990/91:Kr22 av Göran Ericsson (m)
          </note>
          <note>
            1990/91:Kr23 av Margareta Fogelberg m.fl. (fp)
          </note>
          <note>
            med anledning av prop. 1990/91:124 Privat arbetsförmedling och
            uthyrning av arbetskraft, m.m.
          </note>
          <note>
            1990/91:A33 av Birgitta Johansson m.fl. (s)
          </note>
          <note>
            1990/91:A34 av Lars Werner m.fl. (v)
          </note>
          <note>
            1990/91:A35 av Sonja Rembo m.fl. (m, fp, c)
          </note>
          <note>
            1990/91:A36 av Lennart Nilsson (s)
          </note>
          <note>
            1990/91:A37 av Margitta Edgren och Kjell-Arne
          </note>
          <note>
            Welin (fp)
          </note>
          <note>
            1990/91:A38 av Kjell Johansson m.fl. (fp, m, c)
          </note>
          <note>
            1990/91:A39 av Anita Modin och Björn Ericson (s)
          </note>
          <note>
            med anledning av prop. 1990/91:127 Sveriges tillträde till FNs
            narkotikabrottskonvention, m.m.
          </note>
          <note>
            1990/91:Ju36 av Berith Eriksson m.fl. (v)
          </note>
          <note>
            med anledning av prop. 1990/91:133 Fortsatt giltighet av lagen
            (1982:315) om styrelserepresentation för samhället i vissa stiftelser,
            m.m.
          </note>
          <note>
            1990/91:N94 av Per Westerberg m.fl. (m)
          </note>
          <note>
            1990/91:N95 av Hadar Cars m.fl. (fp)
          </note>
          <note>
            med anledning av prop. 1990/91:134 Återbetalning av tillfälligt
            sparande m.m.
          </note>
          <note>
            1990/91:Fi34 av Hugo Hegeland (m)
          </note>
          <note>
            1990/91:Fi35 av Anne Wibble m.fl. (fp)
          </note>
          <note>
            med anledning av prop. 1990/91:135 Ändrat huvudmannaskap för
            sjukreseadministrationen m.m.
          </note>
          <note>
            1990/91:Sf43 av Sten Svensson m.fl. (m)
          </note>
          <note>
            1990/91:Sf44 av Sigge Godin m.fl. (fp)
          </note>
          <note>
            med anledning av prop. 1990/91:139 Avgifter för kontrollen av
            teknisk sprid och alkoholhaltiga preparat:
          </note>
          <note>
            1990/91:So58 av Gudrun Schyman m.fl. (v)
          </note>
          <note>
            med anledning av prop. 1990/91:151 Meddelande om kommande förslag
            till lagstiftning om särskild löneskatt på pensionskostnader
          </note>
          <note>
            1990/91:Sk57 av Bo Lundgren m.fl. (m)
          </note>
          <note>
            med anledning av försl. 1990/91:18 Riksdagens förvaltningsstyrelses
            förslag om ytterligare medel till anslaget A 8 Riksdagens byggnader
            på statsbudgeten för budgetåret 1991/92:
          </note>
          <note>
            1990/91:K45 av Ivar Franzén och Börje Hörnlund
          </note>
          <note>
            (c)
          </note>
          <note>
            Lagutskottets betänkanden
          </note>
          <note>
            1990/91:LU18 Anslag till kronogodemyndigheterna, m.m.
          </note>
          <note>
            1990/91:LU19 Ändring i växtförädlarrättslagen
          </note>
          <note>
            1990/91:20 Ändring i lagen om internationell järnvägstrafik
          </note>
          <note>
            1990/91:LU21 Äktenskaps- och arvrättsliga frågor
          </note>
          <note>
            1990/91:LU22 Konsumentpolitiska frågor m.m.
          </note>
          <note>
            1990/91:LU23 Vissa fastighetsrättsliga frågor
          </note>
          <note>
            1990/91:LU24 Atomansvarighetslagen m.m.
          </note>
          <note>
            Försvarsutskottets betänkande
          </note>
          <note>
            1990/91:FöU7 Vissa försvarsfrågor
          </note>
          <note>
            Bostadsutskottets betänkande
          </note>
          <note>
            1990/91:BoU12 Vissa anslag till bostadsförsörjningen
          </note>
          <note>
            14 §
          </note>
          <note>
            Kammaren åtskildes kl. 16.04.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
