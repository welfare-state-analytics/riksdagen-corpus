<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199091</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199091</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199091--82</head>
          <docDate when="1991-03-20">1991-03-20</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 14 mars.
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Redogörelserna
          </note>
          <note>
            1990/91:7 till utbildningsutskottet
          </note>
          <note>
            1990/91:9 till finansutskottet
          </note>
          <note>
            Motionerna
          </note>
          <note>
            1990/91:So48--So54 till socialutskottet
          </note>
          <note>
            3 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkanden KU11 och
          </note>
          <note>
            KU29
          </note>
          <note>
            Justitieutskottets betänkanden JuU15--JuU17
          </note>
          <note>
            Utrikesutskottets betänkanden UU14 och UU17
          </note>
          <note>
            4 § Anslag till justitiedepartementet m.m.
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1990/91:JuU12 Anslag till justitiedepartementet m.m. (prop. 1990/91:100
            delvis).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Utskottets hemställan bifölls.
          </note>
          <note>
            5 § Anslag till justitiekanslern
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1990/91:JuU13 Anslag till justitiekanslern (prop.
          </note>
          <note>
            1990/91:100 delvis).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Utskottets hemställan bifölls.
          </note>
          <note>
            6 § Anslag till Svensk författninssamling m.m.
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1990/91:JuU14 Anslag till Svensk författningssamling m.m. (prop.
            1990/91:100
          </note>
          <note>
            delvis).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Utskottets hemställan bifölls.
          </note>
          <note>
            7 § Immunitet och Privilegier för den
          </note>
          <note>
            Europeiska utvecklingsbanken
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1990/91:JuU25 Immunitet och Privilegier för den
          </note>
          <note>
            Europeiska utvecklingsbanken (prop. 1990/91:100
          </note>
          <note>
            delvis).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Utskottets hemställan bifölls.
          </note>
          <note>
            8 § Anslag till Statens telenämnd
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1990/91:TU17 Anslag till Statens telenämnd (prop.
          </note>
          <note>
            1990/91:100 delvis).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Utskottets hemställan bifölls.
          </note>
          <note>
            9 § Köp av persontrafik på järnväg
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1990/91:TU19 Köp av persontrafik på järnväg
          </note>
          <note>
            (prop. 1990/91:100 delvis).
          </note>
          <note type="speaker">
            Anf. 1 HUGO BERGDAHL (fp):
          </note>
          <note>
            Fru talman! Först vill jag säga att det gläder mig mycket att
            kommunikationsministern har tillfälle att närvara redan från början
            när det gäller debatten om inlandsbanans framtid.
          </note>
          <note>
            Möjligheterna att åka tåg är en fråga som engagerar många människor
            i skilda delar av vårt avlånga land. Det engagemanget avspeglas
            också här i riksdagen -- kanske inte just för tillfället i kammaren.
          </note>
          <note>
            När regeringen vill lägga ner tågtrafik, som nu när det gäller
            inlandsbanan, stöter man på patrull. I just fallet med inlandsbanan
            är det klart att en satsning på banan, med kommunerna som huvudman,
            skulle mobilisera de lokala resurser som så väl behövs i Norrlands
            inland.
          </note>
          <note>
            För folkpartiet liberalerna har det varit självklart att trafiken
            på inlandsbanan skall bevaras och att kommunerna skall få ta över
            driften. Andra partier har först efter stor vånda lyckats formulera
            sina förslag.
          </note>
          <note>
            Bakgrunden till dagens debatt är att regeringen skulle spara
            pengar. Bl.a. ville man spara 60
          </note>
          <note>
            milj.kr. på anslaget köp av interregional personaltrafik på järnväg.
            Denna besparing drabbar persontrafiken på inlandsbanan.
          </note>
          <note>
            För persontrafikens del är inlandsbanan intressant främst som
            turistjärnväg sommartid och i övrigt för kollektivtrafik i Norrlands
            inland. Banan är också viktig för godstrafik. För att kompensera
            de boende i inlandet för trafikbortfallet skulle regeringen ha
            bemyndigande att överföra 36 milj.kr. till länstrafikbolagen,
            vilka avsåg att starta busstrafik i det här områden.
          </note>
          <note>
            I samband med det trafikpolitiska beslutet 1988
          </note>
          <note>
            uttalade riksdagen att inlandsbanan bör finnas kvar samt att
            lokala och regionala intressenter bör kunna erbjudas trafikeringsrätten
            för persontrafiken. I det här fallet har regeringen genom den
            framlagda propositionen grundligt svikit dem som vill ha kvar
            inlandsbanan och gått ifrån det uttalande som riksdagen gjorde
            så sent som 1988. Jag vill i det sammanhanget erinra om att många
            av de ledamöter som finns i Sveriges riksdag i dag också var med
            om att fatta det här beslutet.
          </note>
          <note>
            Låt oss alltså minnas det beslut vi fattade 1988 när vi nu diskuterar
            den här frågan vidare.
          </note>
          <note>
            Folkpartiet liberalerna anser att alternativet med inlandskommunerna
            som huvudman måste prövas.
          </note>
          <note>
            Eftersom kommunerna inte utan stora svårigheter kan överta driften
            redan från den 10 juni 1991
          </note>
          <note>
            föreslår vi att SJ får driva persontrafiken på inlandsbanan under
            ytterligare ett år. Det innebär extra kostnader för staten motsvarande
            24 milj.kr.
          </note>
          <note>
            för drift av trafiken. Kostnaderna för underhåll av de aktuella
            bansträckorna beräknas uppgå till 17
          </note>
          <note>
            milj.kr., medel vilka vi vill tillföra banverket.
          </note>
          <note>
            Vårt ställningstagande innebär att vi motsätter oss regeringens
            begäran om att få träffa avtal om persontrafiken på inlandsbanan
            med trafikhuvudmännen och att för det ändamålet föra över medel
            från banverkets driftsanslag. Det innebär att vi vill höja anslaget
            till köp av interregional persontrafik på järnväg med 60
          </note>
          <note>
            milj.kr.
          </note>
          <note>
            Fru talman! Trafikutskottets första behandling av inlandsbanefrågan
            resulterade i att en röd-blå koalition, således socialdemokrater
            och moderater, stödde regeringens förslag om nedläggning av persontrafiken
            på inlandsbanan. Detta beslut ledde till omfattande protester
            från folket -- även från ett flertal moderata och socialdemokratiska
            riksdagsledamöter. Detta i sin tur ledde till att socialdemokrater
            och moderater i trafikutskottet tvingades att slå till reträtt.
            Det tidigare beslutet om nedläggning av inlandsbanan revs upp.
            Men någon sinnesförändring var det inte fråga om i praktiken;
          </note>
          <note>
            det är min fasta övertygelse. Det var en omvändelse under galgen.
            Tidigare beslut av trafikutskottets majoritet gav trafikhuvudmännen
            36 milj.kr. per år för att bedriva persontrafik i annan form än
            järnväg. Inlandsbanans persontrafik skulle läggas ned till varje
            pris.
          </note>
          <note>
            Vad var det nya i trafikutskottets omvändelse? Jo, nu ville trafikutskottet,
            socialdemokrater och moderater i majoritet låta även
          </note>
          <note>
            Inlandskommunerna ekonomisk förening få möjligheter att ta över
            persontrafiken på inlandsbanan; detta till ett årligt statsbidrag
            av 36
          </note>
          <note>
            milj.kr. plus befintlig vagnpark som skulle fritt överlåtas.
            De som ville ta över trafiken skulle dessutom få göra det redan
            den 10 juni 1991. Det är ett utmanande bud direkt riktat mot de
            berörda inlandskommunerna. Dels har vi tidsperspektivet --
          </note>
          <note>
            några korta vårveckor till förfogande för att gå igenom, överta
            och lösa de många svåra frågor som alltid dyker upp vid sådana
            här tillfällen, dels det statliga stödets storlek -- 36 milj.kr.
            per år; om det fortsatta underhållet sade man inte ord. Ingen
            frist, ingen planeringstid för inlandskommunerna när det gäller
            övertagandet. Det hela liknar mer ett ultimatum än ett seriöst
            överlåtande. Det finns anledning att ställa frågan: Vill verkligen
            trafikutskottets majoritet få en bra och hållbar lösning när det
            gäller inlandsbanans framtid? Enligt mitt sätt att se måste svaret
            bli nej. Av det förslag som nu förs fram av utskottsmajoriteten
            får man uppfattningen att det gäller att hindra inlandsbanan från
            att leva vidare.
          </note>
          <note>
            Fru talman! Folkpartiet liberalernas och övriga reservanters
            förslag är enkelt och klart: Ge inlandskommunerna en acceptabel
            tidsfrist och en rimlig ekonomisk ram! Då kan övertagandet av
            persontrafiken på inlandsbanan ske på ett förnuftigt sätt. Vårt
            förslag innebär: Låt SJ driva persontrafiken på inlandsbanan under
            ytterligare ett år. För detta ändamål bör SJ erhålla 60 milj.kr.
          </note>
          <note>
            Vi anser att alternativet med inlandskommunerna som huvudman
            bör prövas, precis som man sade i riksdagen 1988. Men övertagandet
            måste ske i anständiga former. Jag understryker att det måste
            ske i anständiga former, även för dem som förhoppningsvis skall
            driva den här trafiken i fortsättningen.
          </note>
          <note>
            Inlandsbanan måste få leva vidare av regionalpolitiska skäl,
            av arbetsmarknadspolitiska skäl, ur turistnäringssynpunkt och
            som kollektivtrafik i Norrlands inland. Inlandsbanan behövs på
            alla dessa fyra områden som ett komplement.
          </note>
          <note>
            Vi lever i ett rikt land, inte minst är vi rika och privilegierade
            när det gäller våra återstående vildmarker och deras unika miljöer.
            De naturupplevelser som Norrlands inland ger människor är ovärderliga.
            Det gäller inte bara oss svenskar utan turister från många andra
            länder.
          </note>
          <note>
            Inlandsbanan leder rakt in i Nordens största och snart enda återstående
            vildmark. Låt oss ge de människor -- de blir allt fler för varje
            dag som går --
          </note>
          <note>
            som upplever denna del av Sverige som en vildmarksoas en möjlighet
            att på ett inbjudande sätt färdas där.
          </note>
          <note>
            Jag vill gärna i slutet av mitt anförande vända mig till mina
            riksdagskamrater i de olika partierna och säga följande: Rösta
            helt efter din egen övertygelse när det gäller inlandsbanan; gör
            det även om du råkar tillhöra ett parti där dina utskottsledamöter
            ställt sig bakom ett dåligt förslag i trafikutskottet.
          </note>
          <note>
            Låt inte partipiskan leda ditt val!
          </note>
          <note>
            Till kommunikationsministern vill jag säga: Striden om Inlandsbanan
            nu är inte den första, kanske inte heller den sista. Arbetet med
            banan pågick mellan åren 1907 och 1937. Långt innan den var klar
            började den första striden. Redan 1917 -- drygt 70
          </note>
          <note>
            år tillbaka i tiden -- föreslog regeringen att bygget inte skulle
            fortsätta från Storuman och uppåt.
          </note>
          <note>
            Folket protesterade då liksom nu. Men riksdagen lyssnade på folkets
            protester den gången och avslog förslaget. Georg Anderssons föregångare
            tvingades avgå. Det här är uppgifter som jag har fått från en
            utredning angående de historiska händelserna som har gjorts av
            en studerande i Östersund.
          </note>
          <note>
            Kommunikationsministern! Tänk på att inlandsbanan för politiker
            -- inte minst för kommunikationsministrar -- sedan urminnes tider
            har varit farofylld och minerad mark. Återkalla därför regeringens
            proposition och därmed också trafikutskottets betänkande i fråga
            om inlandsbanan! Återkom i stället med förslag som tryggar inlandsbanans
            framtid.
          </note>
          <note>
            Med det anförda, fru talman, yrkar jag bifall till reservationerna
            4 och 7.
          </note>
          <note>
            I detta anförande instämde Margitta Edgren, Lars
          </note>
          <note>
            Ernestam, Anders Castberger, Isa Halvarsson,
          </note>
          <note>
            Lars Sundin, Kenth Skårvik, Sigge Godin och
          </note>
          <note>
            Sören Norrby (alla fp).
          </note>
          <note type="speaker">
            Anf. 2 RUNE THORÉN (c):
          </note>
          <note>
            Fru talman! I dag behandlar vi frågan om köp av persontrafik
            på järnväg. Senare under vårriksdagen kommer vi i denna kammare
            att behandla frågan om satsning på den s.k. infrastrukturen, dvs.
          </note>
          <note>
            satsning på vägar, järnvägar, telekommunikationer och utbildning.
          </note>
          <note>
            Vårt behov av goda kommunikationer tror jag ingen vill bestrida.
            Att det är viktigt med sådana var man än bor i landet är vi säkert
            också överens om.
          </note>
          <note>
            Däremot kanske vi inte är särskilt överens om vad som skall ingå
            i begreppet goda kommunikationer.
          </note>
          <note>
            Fru talman! Eftersom dagens ärende gäller järnväg, skall jag
            också hålla mig till detta. På järnvägsområdet kan man konstatera
            att såväl centern som folkpartiet, vänstern och miljöpartiet har
            klargjort att man anser att minst 40 miljarder bör satsas på järnvägen
            under 90-talet. Från moderat håll har också ökade satsningar föreslagits
            för kommande budgetår. Även regeringen har ökat sina investeringsanslag.
          </note>
          <note>
            Med detta som bakgrund anser vi i centern det vara helt felaktigt
            att skära ned på köpen av tågtrafik.
          </note>
          <note>
            En sådan nedskärning riskerar att medföra en övergång till bil-
            eller busstrafik. Försämrad miljö, ökat vägslitage och ökad trängsel
            i våra tätorter blir också följden. Det betyder även en övervältring
            av kostnader på landsting och kommuner, eftersom man överlåter
            till länsbolagen att antingen göra upp med SJ om köp av tågtrafik
            eller köra med buss.
          </note>
          <note>
            Det är en politik som vi från centern inte kan ställa upp på.
          </note>
          <note>
            Nej, vi anser i centern att tågupphandlingen bör vara långsiktig.
            Om man satsar på infrastrukturen med en kraftig uppbyggnad av
            järnvägsnätet i vårt land, ges många av de banor som i dag får
            en neddragen trafik, eller i vissa fall helt hotas av nedläggning,
            en viktig funktion i framtiden -- att svara för den första eller
            sista delen av en längre ressträcka på det snabbare stomnätet.
          </note>
          <note>
            Antalet motioner från olika delar av landet och från samtliga
            partier som finns här i riksdagen vittnar om att detta är en fråga
            som engagerar folket. Vid alla de träffar som vi haft i trafikutskottet
            med representanter för SLTF, dvs. Svenska
          </note>
          <note>
            Lokaltrafikföreningen, har det också framgått med all tydlighet
            hur man anser att dessa frågor skall lösas. Och så mycket kan
            jag ju säga, att inte skall de lösas på det sätt som majoriteten
            här förordar.
          </note>
          <note>
            Vi har vid tidigare riksdagar riktat kritik mot den handläggningsordning
            som vi har i dessa frågor, dvs. att riksdagen mer eller mindre
            står inför redan fastställda avtal och i realiteten inte har mycket
            att säga till om. Vi vill ha en ändring på denna handläggningsordning,
            och vi har tillsammans med företrädare för vänstern och miljöpartiet
            uttryckt detta i reservation 11.
          </note>
          <note>
            I reservation 12 upprepar vi kravet att bidrag som utgår för
            tågtrafik endast skall gälla för detta och inte kunna uppbäras
            om länshuvudmannen i stället väljer att köra med buss.
          </note>
          <note>
            För att tågupphandlingen skall vara mera långsiktig krävs ett
            högre anslag än det som regeringen anvisat. Från centerns sida
            vill vi ge ytterligare 89,5
          </note>
          <note>
            milj.kr. för att kunna upprätthålla den trafik som körs i dag
            och för att inte orättfärdigt övervältra några kostnader på kommuner
            och landsting. Det är ju rätt många ledamöter i denna kammare
            som i andra sammanhang brukar bevaka att en sådan övervältring
            inte sker, och jag frågar: Var finns ni nu? Vi har tagit upp detta
            anslagsyrkande i reservaton 1, som jag nu ber att få yrka bifall
            till.
          </note>
          <note>
            Fru talman! Jag är medveten om att jag nu talar för en minoritet
            i trafikutskottet. Men jag hoppas att jag ändå talar såväl till
            som för en majoritet i kammaren. Tittar man i föreliggande betänkande,
            upptäcker man många motioner med yrkande om förändringar i förhållande
            till regeringens förslag om köp av tågtrafik. Det gäller ett flertal
            av banorna. Jag kan nämna några exempel: trafiken
          </note>
          <note>
            Falköping--Nässjö, Mjölby--Hallsberg, Örebro--
          </note>
          <note>
            Fagersta--Gävle.
          </note>
          <note>
            Ja, det var bara några exempel på motioner som undertecknats
            av socialdemokratiska eller moderata riksdagsledamöter. Jag förutsätter,
            om man menat något med sitt motionerande -- att man verkligen
            vill behålla trafiken på dessa banor -- att man då också röstar
            för den reservation som vi i centern avgivit och där vi yrkar
            högre anslag för att vi vill bibehålla just den trafik som de
            aktuella motionerna handlar om. Skulle man välja att inte rösta
            för reservationen, är det tyvärr risk för att man ger ökad grogrund
            för det s.k.
          </note>
          <note>
            politikerföraktet -- som vi i stället borde hjälpas åt att försöka
            få bort. Dessutom visar de politiker som inte stöder våra reservationer
            att man ej vill ge järnvägen den chans man så ofta pratar om,
            och att man inte ser miljöfrågorna som speciellt viktiga.
          </note>
          <note>
            Fru talman! En bana som har fått en särskild framtoning i dagens
            debatt är inlandsbanan. Det kanske inte är så underligt. Den järnvägens
            geografiska placering är ju sådan att den har en sträcka från
            norr till söder genom halva vårt land --
          </note>
          <note>
            och den går mitt i Norrland. Den går genom en landsdel som försett
            oss med rika malmtillgångar, elkraft och skogsråvara. Med dessa
            tillgångar har vi sedan kunnat bygga upp vårt gemensamma välstånd
            här i landet. Järnvägen har genom åren haft en stor betydelse
            såväl för befolkningen där uppe som för hela vårt näringsliv.
          </note>
          <note>
            Kommer ni ihåg den stolta parollen ''Hela Sverige skall leva''?
            Vad får den egentligen för innehåll om inte vi i Sveriges riksdag
            ser till att inlandsbanan får en fortsatt framtid?
          </note>
          <note>
            Vi kommer så småningom att ta ställning till hur infrastrukturssatsningar
            skall göras i vårt land. Det är fråga om stora pengar under de
            närmaste 10--20
          </note>
          <note>
            åren. Centern anser för sin del att vi behöver satsa ca 80 miljarder
            på järnvägen fram till år 2010.
          </note>
          <note>
            Vägnätet behöver ha minst lika mycket. Det är inte bara vi i
            centern som har ansett att vi måste öka satsningarna på infrastrukturen,
            utan i stort sett alla partier är överens om detta.
          </note>
          <note>
            Att i en sådan situation underlåta att satsa på inlandsbanan,
            som har i stort sett halva vårt land som omland, skulle vara att
            djupt svika en stor del av vårt land. Jag vill ställa följande
            fråga till samtliga socialdemokratiska ledamöter som är närvarande
            i kammaren eller följer debatten i riksdagens interna radio eller
            TV: Finns det inget kvar av solidaritetskänsla i den svenska arbetarrörelsen?
          </note>
          <note>
            Jag vill därmed slå fast att detta ärende inte handlar om hur
            mycket trafik man kan få om man kör buss så och så många turer,
            utan att det handlar om att denna del av landet skall få behålla
            en livsnerv i form av inlandsbanan. Skulle vi ha blivit så fattiga
            att vi inte har råd med detta, och skulle vårt tack till denna
            landsdel, som vi fått så mycket av och som fortfarande har så
            många tillgångar, vara att vi lägger ned persontrafiken -- ja,
            det vore helt bedrövligt, och jag vill säga närmast ohederligt
            av oss.
          </note>
          <note>
            Denna bana kan vi också ge en nordisk betydelse genom att nyttja
            den i norsk-svenskt samarbete.
          </note>
          <note>
            Detta har vi framhållit i vår motion och även i reservation 6.
          </note>
          <note>
            Självfallet har denna järnväg, precis som -- höll jag på att
            säga -- nästan alla andra järnvägar här i vårt land, blivit eftersatt
            när det gäller underhåll.
          </note>
          <note>
            Därmed har kvaliteten och konkurrenskraften för den spårburna
            trafiken kraftigt försämrats. Men det är ju sådant som går att
            åtgärda. En bana måste underhållas och skötas för att den skall
            kunna fylla sin uppgift.
          </note>
          <note>
            För infrastrukturen är det staten som skall svara.
          </note>
          <note>
            Det anser vi i centerpartiet. Alltså är det riksdagen som skall
            bevilja medel till banverket, som i sin tur har att rusta upp
            inlandsbanan så att såväl godssom persontrafik kan ombesörjas
            på denna bana.
          </note>
          <note>
            Detta har vi uttryckt i reservation 5, som jag nu vill yrka bifall
            till.
          </note>
          <note>
            Från centerns sida anser vi att SJ borde ha kört trafiken --
            som också Hugo Bergdahl sade -- ett år till. Då kunde man ha förhandlat
            och fått bättre klarhet i vilka förutsättningar inlandskommunerna
            har att ta över trafiken. Om sedan inlandskommunerna eller länstrafiken
            varit beredda att köra tågtrafiken, så hade det varit bra.
          </note>
          <note>
            Men att på så här kort tid tvinga fram någon form av beslut är
            inte riskfritt. Om man sedan gör som majoriteten föreslagit, alltså
            ställer kravet på kommunerna att också svara för udnerhållet av
            banan, dvs. det extra underhåll som måste till för persontrafiken
            -- ja, då har man närmast gått bakvägen för att försöka lägga
            ner persontrafiken på inlandsbanan. Detta är något som vi från
            centern inte kan ställa upp på.
          </note>
          <note>
            Man kan fråga sig vad regeringen egentligen har kommit överens
            med berörda länstrafikföretag om, eftersom länstrafiken i Västerbotten
            redan gått ut och annonserat och begärt in anbud för ersättningstrafik
            med buss. Det kanske vore bra om kommunikationsministern eller
            trafikutskottets ordförande ville klarlägga detta i debatten.
            Jag tycker att det innebär ett fruktansvärt slag mot befolkningen
            kring inlandsbanan och dålig respekt för demokratin, när man går
            ut på detta vis och annonserar innan frågan är avgjord i Sveriges
            riksdag.
          </note>
          <note>
            Fru talman! Av reservationerna 4 och 5 framgår vad vi tycker
            om inlandsbanan. Jag har i stort redovisat vår åsikt här i mitt
            anförande och ber att få yrka bifall till reservationerna 4 och
            5.
          </note>
          <note>
            Avslutningsvis vill jag fastslå att dagens debatt om inlandsbanan
            inte handlar om huruvida man kan ge medborgarna en lika bra persontrafik
            med buss som med järnväg, utan att det handlar om huruvida denna
            del av landet skall få behålla en järnväg som av många upplevs
            som en viktig symbolfråga och utgör en livsnerv för dem som lever
            och verkar kring denna bana. Det handlar också om frågan om vi
            från övriga landet är beredda att ställa upp på denna solidaritet
            med en landsdel som har gett oss så mycket och som fortfarande
            har så mycket att ge såväl när det gäller naturtillgångar som
            ur turistsynpunkt.
          </note>
          <note>
            Den opinion som visats genom tidningsinsändare och brev från
            många människor ute i landet tycker jag visar att svensken i allmänhet
            vill ha inlandsbanan kvar. Därför hoppas jag att den kommande
            voteringen får som resultat att vi här i riksdagen ställer upp
            för ett reellt bibehållande av inlandsbanan och hela dess person-
            och godstrafik, för det är nog så som en majoritet av svenska
            folket vill ha det.
          </note>
          <note type="speaker">
            Anf. 3 VIOLA CLAESSON (v):
          </note>
          <note>
            Fru talman! Är det lönsamt att lägga ner järnvägar? Kan samhället
            och medborgarna tjäna på att inlandsbanan läggs ner? Nej, självfallet
            inte.
          </note>
          <note>
            Men likafullt är det just i denna kärnfråga som partierna skiljer
            sig åt.
          </note>
          <note>
            Frågan om inlandsbanans framtid har engagerat fler människor
            än de flesta andra trafikpolitiska ärenden. Jämförbar är kanske
            bara
          </note>
          <note>
            Öresundsbrofrågan. Av samma skäl som många vill stoppa en bilbro
            över Öresund vill de rädda och utveckla inlandsbanan. Det handlar
            om miljön, det handlar om att se till att resurserna används rätt,
            och det handlar om att de blir jämlikt fördelade över hela landet.
          </note>
          <note>
            Men de motiv som dominerar departementen och det övriga ''transportkompaniet''
            i Sverige utgår i från helt andra intressen. De utgår från att
            man skall öka landsvägstrafiken och storstadskoncentrationen ännu
            mer på bekostnad av järnvägstrafiken och övriga landet.
          </note>
          <note>
            Men västerbottningen Georg Andersson, som reser i skytteltrafik
            mellan Stockholm och Köpenhamn för att ro mångmiljardprojektet
            Öresundsbron i land, har inget till övers för kravet att inlandsbanan
            och inlandsbanekommunerna framtid skall få några garantier. Detsamma
            gäller tyvärr trafikutskottets socialdemokrater och moderater.
            Än en gång har dessa parhästar funnit varandra i ett förslag som
            går stick i stäv mot folkopinionen.
          </note>
          <note>
            Men tack och lov finns det inom de båda partierna en mycket tydlig
            opinion, som också har uttrycks i motioner till riksdagen. Därför
            är det inte så alldeles klart hur detta kommer att sluta i kammaren.
            Likafullt är det inlandsbanans öde som skall avgöras.
          </note>
          <note>
            Vänsterpartiet har år efter år motionerat om inlandsbanan. Vi
            har krävt att inlandsbanan inte bara skulle räddas, utan att den
            skulle utvecklas, vilket enligt vår uppfattning är fullt möjlig
            och också nödvändigt.
          </note>
          <note>
            Statliga pengar till trafik på inlandsbanan har gått över anslaget
            Köp av interregional persontrafik på järnväg. Det är också detta
            som betänkandet i stort handlar om i dag.
          </note>
          <note>
            Det här anslaget kom till för att garantera trafik på banor som
            staten -- och inte kommuner och län --
          </note>
          <note>
            skall ta det övergripandet ansvaret för. I väntan på att regeringens
            särskilda förhandlare för inlandsbanan skulle ''pröva hur trafiken
            kunde utvecklas i former som främjar en ökad turisttrafik''
          </note>
          <note>
            anslogs 56 milj.kr. för innevarande budgetår.
          </note>
          <note>
            Samtidigt beslutades att den totala anslagsramen för den interregionala
            persontrafiken, 618 milj. kr., efter viss uppräkning skulle ligga
            till grund för upphandlingen även för 1991/92.
          </note>
          <note>
            Vänsterpartiet menar att besluten våren 1990 om inlandsbanan
            och den interregionala järnvägstrafiken bara kan tolkas på ett
            sätt.
          </note>
          <note>
            För det första: vi förväntar oss, liksom så många andra, klartecken
            till konkreta förslag på utveckling av inlandsbanan med bl.a.
            satsningar på turisttrafiken. Förhandlarens, enmansutredarens,
            uppdrag var att visa riksdagen hur denna utveckling kunde åstadkommas.
          </note>
          <note>
            För det andra: anslaget till inlandsbanetrafiken, 56
          </note>
          <note>
            milj.kr. 1990/91, borde indexuppräknas till minst 60
          </note>
          <note>
            milj.kr. för 1991/92, även om pengarna skulle lyftas ut ur den
            totala ramen till ett annat konto.
          </note>
          <note>
            Men kommunikationsministern och regeringen har inte tagit någon
            notis av de aktuella riksdagsbeslut som jag har redovisat. Från
            att ha sett på inlandsbanan som ett klart samhällsintresse gjorde
            regeringen och dess förhandlare en fräck politisk genomvändning.
            I årets budgetproposition, bil. 8, kommenteras resultatet av två
            års förhandlingar, dvs. Bill Franssons utredningsresultat.
          </note>
          <note>
            Kommunikationsministern säger på s. 67 i propositionen: ''Då
            det gäller turismen i inlandet säger utredaren att en samlad marknadsföring
            av inlandet som riktar sig till bilturister förmodligen skulle
            ge ökade volymer av resenärer långt över den möjliga ökningen
            av resenärer på inlandsbanan.''
          </note>
          <note>
            Därefter övergår Georg Andersson till att plädera för att trafikhuvudmännen
            skall ta över persontrafiken på banan. Det är precis vad moderater
            och socialdemokrater i trafikutskottet också har tagit fasta på.
            Regeringen har alltså bestämt sig för att bilturism och busstransporter
            är lämpligare än att främja inlandsbanans möjligheter. Detta sker
            i ett läge där miljömedvetandet ökat kraftigt och allt fler människor
            i det här landet vill åka tåg -- om de har råd att åka tåg.
          </note>
          <note>
            Om det här inte hade varit så kontroversiellt kunde
          </note>
          <note>
            Georg Andersson i stället ha delgett riksdagen ett citat ur utredaren
            Bill Franssons slutsatser i dennes rapport. Bill Fransson säger
            att i praktiken finns bara alternativet att föreslå att trafikeringsrätten
            överlåts på Inlandskommunerna Ekonomiska
          </note>
          <note>
            Förening, eller snarare dess entreprenörer. Både proposition
            och direktiv är ''skräddarsydda'' för detta alternativ framhåller
            Bill Fransson.
          </note>
          <note>
            Men vad har hänt under dessa två år? Vad beror den trafikpolitiska
            helomvändningen på? Jag hoppas att Georg Andersson, jag tycker
            att det är bra att han är här, kan svara på en del av de frågor
            som jag har ställt.
          </note>
          <note>
            Det har visat sig att regeringen inte alls har tänkt gå Inlandskommunerna
            Ekonomiska Förening till mötes, trots att regeringen har stimulerat
            kommunerna och deras representanter till att verkligen ta tag
            i dessa frågor och känna inspiration. Därför trodde kommunerna
            att inlandsbanan skulle få en ny och rejäl chans.
          </note>
          <note>
            Vi i vänsterpartiet vill inte bara rädda banan, vi vill se till
            att banan får rejäla resurser. Vi menar att 60
          </note>
          <note>
            milj.kr. måste anslås och att SJ bör ta ansvaret under den övergångsperiod
            som alla tidigare har ansett vara nödvändig för att IEF skall
            kunna ta över. Men det har aldrig tidigare förespeglats för vare
            sig riksdagsledamöter eller någon annan att vad som än händer
            med inlandsbanan, vem som än får pröva ansvaret för själva trafiken,
            att det också skulle handla om ansvaret för banunderhållet. Det
            är en alldeles otrolig manöver.
          </note>
          <note>
            Fru talman! Trots mina sex år i riksdagen och trafikutskottet
            har jag aldrig tidigare mött maken till politiskt rävspel. Turerna
            har varit många när det gäller inlandsbanan. Delvis beror detta
            naturligtvis på en så enormt stark opinion som det finns för inlandsbanan
            för att åstadkomma förändringar. Men sådant leder också till att
            en del försöker sig på vissa politiska finter för att låtsas att
            man vill något som opinionen vill. Men i botten ligger helt andra
            motiv.
          </note>
          <note>
            Vid ett av våra sammanträden med trafikutskottet, innan själva
            mötet hade börjat, kom i tur och ordning banverkschefen Jan Brandborn,
          </note>
          <note>
            Inlandskommunerna Ekonomiska Förenings representant Göran Lindgren
            och tre av de fyra direktörerna från länstrafikhuvudmännen som
            är inblandade i ärendet på besök.
          </note>
          <note>
            Göran Lindgren talade om vilka möjligheter han trodde fanns och
            hur han såg på frågan om inlandsbanan och kommunernas möjligheter.
            Det ställdes inte särskilt många frågor till honom. Vi hade fått
            bra information tidigare. Flera av oss i trafikutskottet hade
            varit med på konferensen i
          </note>
          <note>
            Östersund där inlandsbanan diskuterades. En av dem som inte ställde
            några frågor var Rolf
          </note>
          <note>
            Clarkson.
          </note>
          <note>
            När sammanträdet var över visade det sig att det tydligen fortfarande
            fanns oklarheter om IEFs och
          </note>
          <note>
            Göran Lindgrens analyser och ekonomiska kalkyler. Men Göran Lindgren
            fick aldrig de frågor som han borde ha fått när han besökte trafikutskottet.
          </note>
          <note>
            Summan av kardemumman av det här mötet med trafikutskottet när
            vi skulle gå till beslut om inlandsbanan, var att i IEF, Inlandskommunernas
          </note>
          <note>
            Ekonomiska Förening, inte kunde stödjas därför att föreningen
            verkligen inte hade tillräckligt på fötterna när kalkyler m.m.
            presenterades. Satt i relation till vad banverkschefen hade sagt
            om det enorma upprustningsbehov som fanns, var det en nästan förödande
            kritik mot IEFs kalkyler och ekonomiska beräkningar. Detta var
            den främsta anledning till att moderater och socialdemokrater
            i trafikutskottet inte ansåg att man skulle kunna fortsätta med
            stöd till persontrafiken på inlandsbanan.
          </note>
          <note>
            Men hör och häpna! Nästa manöver blev att man använde just detta
            faktum att de hade framställt ekonomiska kalkyler och analyser,
            som bl.a. sade att drift m.m. skulle klaras till ett lägre pris
            än vad banverket hade gjort gällande, vilket framgår av trafikutskottets
            betänkande, utgick utskottet från att dessa kalkyler om 36 milj.kr.
            var helt korrekta och värda att ta fasta på.
          </note>
          <note>
            Men det är inte nog med det, fru talman. Förutom de 36 milj.kr.
            som man vill ge IEF, trots att man inte litar på föreningen, så
            låtsas man att man tror att pengarna, eller andra pengar som kommunerna
            och länen eventuellt har, också skall räcka till banunderhållet.
            Det skulle belöpa sig på ganska stora summor enligt banverkschefen.
          </note>
          <note>
            I trafikutskottets betänkande står följande: ''Som redovisats
            ovan krävs enligt banverket betydande investerings- och underhållsinsatser
            för att banan skall få en sådan standard att järnvägstrafik skall
            kunna upprätthållas på densamma. Föreningen har hävdat att dessa
            kostnader kan reduceras avsevärt.
          </note>
          <note>
            Utskottet är för sin del inte berett förorda att särskilda medel
            tillförs banverket för investeringsoch underhållsarbeten på inlandsbanan
            vad gäller persontrafiken. De merkostnader som kan följa av en
            bibehållen persontrafik på inlandsbanan bör enligt utskottets
            mening främst betalas av de lokala och regionala intressenter
            som vill driva denna trafik.''
          </note>
          <note>
            Jag förstår inte om moderaterna och socialdemokraterna i utskottet
            medvetet bryter mot alla de regler, förordningar och riksdagsbeslut
            som har funnits tidigare och hoppas på att kunna klara sig ändå,
            dvs. att ingen skall förstå att detta bryter mot allt vad trafikutskottet
            har att rätta sig efter. Eller har man helt enkelt missat vilka
            regler som finns? Jag hoppas att jag får ett svar.
          </note>
          <note>
            Riksdagsbesluten från 1988 handlar om att staten har ansvaret
            för banorna och att inlandsbanan har en unik ställning när det
            gäller det svenska järnvägsnätet. Det är alla överens om. Jag
            tror inte att någon kan invända mot det. Det framgår av proposition
            efter proposition och betänkande efter betänkande.
          </note>
          <note>
            Förutom detta finns det en förordning som handlar om statens
            spåranläggningar. Den är från 1988 och har nr 1379. Den handlar
            bl.a. om vad som räknas in i järnvägsnätet, och där nämner man
            fyra olika punkter. Spåranläggningarna består alltså av stomjärnvägar,
            länsjärnvägar, malmbanan och inlandsbanan. Där har vi också ett
            belägg för att inlandsbanan har en särställning. I 4 § heter det:
          </note>
          <note>
            ''Regeringen bestämmer vilka spåranläggningar som ingår i stomnätet''.
            Det är ju helt klart. När vi tog beslut tidigare i riksdagen blev
            det så att en majoritet mot centern och vpk, som vi hette på den
            tiden, tog beslut om att det är regeringen som har att avgöra
            en banas status och att omklassificera en bana.
          </note>
          <note>
            I 6 § i den här förordningen heter det: ''Statens spåranläggningar
            skall hållas i ett för järnvägstrafiken betryggande skick.'' Det
            är staten som har ansvaret för detta. Om vi tittar på de rader
            i trafikutskottets betänkande som jag citerade tror alltså majoriteten
            i utskottet att de på eget bevåg kan klassa om en bana och överlåta
            ansvaret för banunderhållet på helt andra organ än de som har
            nämnts i någon enda förordning i något tidigare riksdagsbeslut.
            Även regeringen skulle rätta sig efter detta. Jag hoppas att socialdemokraterna
            och moderaterna kan reda ut den här frågan och förklara hur de
            har tänkt sig att de på eget bevåg skall kunna bryta mot de här
            reglerna.
          </note>
          <note>
            Jag vill även påminna Georg Andersson om att han nyligen i en
            intervju har sagt att det faktiskt är trafikutskottet som har
            tolkningsföreträde om det skulle uppstå några oklarheter i frågor
            om t.ex.
          </note>
          <note>
            inlandsbanan. Då blir det hela ännu märkligare.
          </note>
          <note>
            Trafikutskottet skulle ha tolkningsföreträde, men trafikutskottets
            majoritet vet inte ens vad som gäller.
          </note>
          <note>
            En följdfråga till Georg Andersson blir: Är det så att regeringen
            nu har planer på att också klassa om inlandsbanan så att den från
            att ha haft denna unika ställning som järnvägsbana skulle bli
            länsjärnväg?
          </note>
          <note>
            Är detta regeringens nästa steg om majoritetens förslag går igenom
            här i kammaren? Det är många fler än jag som ställer den frågan
            och som gärna vill ha ett svar.
          </note>
          <note>
            Jag hade hoppats att kunna gå in på en del av de märkliga turer
            som har skett utanför regeringskansliet och riksdagshuset. Vi
            har verkligen märkt den starka opinionen, men det finns en del
            annat som vi inte har märkt och som vi ändå har fått kunskap om.
            Bl.a. berättar de anställda på SJ -- de är mycket kritiska mot
            den politik som hittills har förts när det gäller inlandsbanan
            -- att SJ har kört egna bussar parallellt med tågen på inlandsbanan.
            Chefen för SJs persontransporter medger att så har varit fallet,
            men säger samtidigt att villkoren är sådana när det gäller trafikpolitiken.
            Företagspolitiken och att det skall drivas affärsmässigt har tvingat
            dem att vidta sådana mått och steg. Det är otroligt, och ändå
            har banan inte dött, trots en sådan märklig politik.
          </note>
          <note>
            Ett annat märkligt inslag är att Claes-Eric
          </note>
          <note>
            Norrbom, transportrådets chef, har ringt till medlemmar i IEF
            och sagt att de måste betala hela banunderhållet på 60 milj.kr.
            som banverket tidigare har betalat. Jag har fått flera uppgifter
            om detta ifrån kommunalråd och andra som har ringt.
          </note>
          <note>
            De tillhör dem som är rädda att utveckla inlandsbanan. Hur kan
            Claes-Eric Norrbom agera så? Det har inte ens tagits ett beslut
            i riksdagen.
          </note>
          <note>
            Dessutom verkar det som om Norrbom inte ens var medveten om en
            av de förordningar som borde vara styrande för hans verksamhet
            som statlig tjänsteman.
          </note>
          <note>
            Detta betänkande handlar också om persontrafiken och ersättningen
            för persontrafiken i övrigt.
          </note>
          <note>
            Vi i vänsterpartiet har krävt rejäla satsningar även på andra
            delar än inlandsbanan. Vi vill höja anslaget rejält från den nivå
            som regeringen anger.
          </note>
          <note>
            Regeringen minskade redan våren 1989 anslaget för den här trafiken
            med 70 milj.kr. och sedan med ytterligare 120 miljoner 1990. Nivån
            har hela tiden sjunkit, och järnvägstrafiken har hela tiden blivit
            lidande trots allt tal om miljövänliga transporter en ny transportstruktur
            osv.
          </note>
          <note>
            Till sist, fru talman, vill jag i första hand yrka återremiss
            på punkten 1.2 i trafikutskottets betänkande nr 19 vilken handlar
            om inlandsbanan.
          </note>
          <note>
            Punkten behandlas under det moment som handlar om upprustning
            och pengar till upprustning av inlandsbanan. Om trafikutskottet
            skall ha tolkningsföreträde i de här frågorna måste trafikutskottets
            skrivningar i betänkandet se ut på ett sådant sätt att detta inte
            bryter mot den förordning jag tidigare nämnde eller mot tidigare
            beslut som regering och riksdag har att rätta sig efter till dess
            att någon instans som har status för detta har upphävt de tidigare
            besluten. Det behövs en översyn, och därför yrkar jag återremiss
            av den delen av förslagen.
          </note>
          <note>
            I övrigt, fru talman, ställer jag mig bakom samtliga de reservationer
            som vänsterpartiet har undertecknat i betänkande nr 19, men jag
            vill särskilt yrka bifall till reservationerna 2 och 4, till reservation
            5, som kommer i andra hand om återremissyrkandet inte går i genom,
            samt reservation nr 14.
          </note>
          <note type="speaker">
            Anf. 4 ROY OTTOSSON (mp):
          </note>
          <note>
            Fru talman! Varje år köper staten persontrafik på järnväg för
            att se till att det finns en tillfredsställande järnvägstrafik
            i hela landet. Det kan jämföras med att kommuner och landsting
            ser till att det finns en hyfsad kollektivtrafik genom att helt
            enkelt subventionera trafiken. Så här är det inte bara i Sverige,
            utan praktiskt taget överallt i världen.
          </note>
          <note>
            Skälen till att samhället över skattsedeln ser till att det finns
            en utbyggd järnvägs- och kollektivtrafik är främst sociala och
            regionalpolitiska. Sociala för att de som har det ekonomiskt knapert
            eller som av andra skäl inte kan hålla sig med bil också måste
            ha vettiga möjligheter att transportera sig och resa.
          </note>
          <note>
            Regionalpolitiska för att vårt land är stort och ojämnt befolkat.
            I mer glesbefolkade landsdelar behövs samhällsstöd till kollektivtrafiken
            för att människor där skall kunna få ett drägligare liv.
          </note>
          <note>
            För järnvägstrafikens del tillkommer också energioch miljöskäl.
            Järnvägstrafik är energisnål och har mindre miljöpåverkan än andra
            trafikslag -- i synnerhet om den är eldriven. Även trafiksäkerheten
            är betydligt bättre för järnväg än för vägtrafik. Detta talar
            för att det är viktigt med järnvägstrafik i så stora delar av
            landet som möjligt.
          </note>
          <note>
            Detta kan uttryckas i ekonomiska termer.
          </note>
          <note>
            Samhället vinner totalt sett ekonomiskt på att minska negativ
            miljöpåverkan och hålla nere antalet trafikolyckor. Kraven på
            en god samhällsekonomi talar alltså för en mer utvecklad järnvägstrafik
            än vad som kan komma till stånd på enbart snävt företagsekonomiska
            grunder.
          </note>
          <note>
            Av dessa skäl är det djupt olyckligt att regeringen gång på gång
            minskar köpen av persontrafik på järnväg. Dessa minskningar har
            naturligtvis medfört att järnvägstrafiken försämrats för många
            människor i de delar av landet där trafiken är sämst utvecklad.
          </note>
          <note>
            På de flesta av de nyinrättade länsjärnvägarna gick däremot landsting
            och kommuner in och subventionerade trafiken -- ofta i högre grad
            än vad staten tidigare har gjort. Detta har dämpat neddragningarna
            en del. Men det innebar också att kostnaderna övervältrades från
            staten till kommuner och landsting, vilket i sig strider mot
          </note>
          <note>
            1988 års trafikpolitiska beslut.
          </note>
          <note>
            Våren 1990 beslutade riksdagen att anslaget till köp av persontrafik
            på järnväg skulle vara oförändrat i två år framåt. Avsikten med
            beslutet var att komma bort från den osäkerhet och ryckighet som
            hade präglat trafikplaneringen då anslaget ändrades varje år.
          </note>
          <note>
            Trots detta kom regeringen till riksdagen med en skrivelse om
            ekonomin under hösten 1990, där man föreslog att köpen av persontrafik
            på järnväg skulle minskas kraftigt, med 150 milj.kr., redan nästa
            år.
          </note>
          <note>
            Regeringen respekterade uppenbarligen varken riksdagens beslut
            eller det omfattande arbete med trafikplanering som då redan hade
            utförts runt om i landet. Regeringens förslag mötte naturligtvis
            häftig kritik från snart sagt alla håll, inte minst ifrån de egna
            socialdemokratiska leden. Många insåg tydligen att neddragningen
            av anslaget skulle betyda ytterligare övervältringar av kostnader
            på kommunerna, att redan utsatta grupper och landsdelar skulle
            få det ännu sämre och inte minst att en sådan neddragning skulle
            motverka det uppgivna syftet -- nämligen att förbättra samhällets
            ekonomi.
          </note>
          <note>
            Opinionsstormen ledde till att regeringen stegvis backade. Till
            slut, dvs. då regeringen lämnade sitt budgetförslag till riksdagen
            i januari 1991, återstod en besparing på 60 milj.kr. Ungefär hälften
            av denna besparing skulle tas ut genom att helt lägga ner persontrafiken
            på inlandsbanan. Resten skulle tas ut genom smärre försämringar
            på några andra sträckor.
          </note>
          <note>
            Inlandsbanan är mycket speciell. Den är en 54 år gammal och 105
            mil lång livsnerv för inlandet från
          </note>
          <note>
            Mora till Gällivare. Längs banan ligger samhällena på rad --
            de flesta kom ju till när banan byggdes.
          </note>
          <note>
            Samma sak gäller en stor del av det näringsliv som finns i inlandet.
            Trävaruindustrin är lokaliserad längs banan, och den är beroende
            av godstransporter på denna. Turismen är en växande näring längs
            banan, som blir allt viktigare för befolkningen, och detta i en
            tid då vi i EG-
          </note>
          <note>
            anpassningens namn ser att just trävaruindustrin i inlandet är
            kanske den mest utsatta näringen av alla. Den är nedläggningshotad.
          </note>
          <note>
            I 1988 års trafikpolitiska belsut behandlades inlandsbanan också
            som ett specialfall. Avsikten var att persontrafiken på banan
            skulle utvecklas, särskilt med tanke på en utvecklad turism längs
            banan. En särskild utredare tillsattes, och han föreslog så småningom
            också en turistsatsning på banan. Inlandskommunernas intresseförening
            bildades i syfte att utveckla trafiken. Föreningen tog in anbud
            från olika tänkbara trafikutövare och det hela såg ut att kunna
            utvecklas till en välbehövlig injektion i Norrlands inland.
          </note>
          <note>
            Regeringens förslag att nu lägga ner persontrafiken på banan
            kom därför som en chock för många.
          </note>
          <note>
            Sedan dess har vi som arbetar med trafikpolitik i riksdagen fått
            uppleva en folkstorm av sällan skådat slag. Protester mot en nedläggning
            av inlandsbanan har strömmat in från hela landet. Kommunerna längs
            banan har mangrant deltagit i protesterna.
          </note>
          <note>
            Rader av organisationer har gjort detsamma.
          </note>
          <note>
            Telefonerna har gått varma när enskilda människor och företag
            längs banan har ringt. Protestlistorna har fyllts med rasande
            hastighet.
          </note>
          <note>
            Resultatet ligger nu på riksdagens bord för avgörande. Utskottet
            har gått emot regeringen och föreslår att järnvägstrafiken skall
            fortsätta på inlandsbanan.
          </note>
          <note>
            Av allt detta kan vi lära oss en sak: regeringens politik är
            rutten! Förslagen att minska på köpen av persontrafik och att
            lägga ner inlandsbanan är galna från början till slut. Det strider
            uppenbarligen mot folkviljan, det hotar livskraften i en stor
            del av landet och det är uttryck för en missriktad snålhet, som
            drabbar dem som redan har det svårt. Det är helt enkelt oacceptabelt!
          </note>
          <note>
            Men, fru talman, utskottsmajoritetens förslag är dess värre också
            mycket bristfälligt.
          </note>
          <note>
            1. För att trafikera inlandsbanan ett år krävs ett bidrag på
            ca 60 milj.kr. Utskottsmajoriteten föreslår 36 milj.kr. plus att
            trafikhuvudmannen får disponera rälsbussarna.
          </note>
          <note>
            2. För att inlandskommunernas intresseförening skall kunna överta
            trafiken på ett betryggande sätt tar naturligtvis litet tid. Men
            utskottets majoritet har varit ovillig att ge tid. När länstrafikbolagen,
            enligt vad de själva uppgivit, vägrar att ta över trafiken, måste
            intresseföreningen ta över trafiken redan den 10 juni i år.
          </note>
          <note>
            3. För att trafiken på banan sedan skall kunna bedrivas på ett
            vettigt sätt krävs naturligtvis att underhållet på banan blir
            bra. Underhållet är dessutom sedan länge eftersatt, och det krävs
            därför en del reinvesteringar. Det är banverket som sköter drift,
            underhåll och investeringar i fråga om de statliga järnvägarna.
            Detta är egentligen frågor som skall behandlas av riksdagen senare
            i vår, men utskottets majoritet har redan nu skrivit in i betänkandet
            att utskottet är för sin del ''inte berett förorda att särskilda
            medel tillförs banverket för investerings- och underhållsarbeten
            på inlandsbanan vad gäller persontrafiken. De merkostnader som
            kan följa av en bibehållen persontrafik på inlandsbanan bör enligt
            utskottets mening främst betalas av de lokala och regionala intressenter
            som vill driva denna trafik.''
          </note>
          <note>
            Det är denna passus som kan komma att avgöra om inlandsbanan
            kan överleva eller inte. Det är uppenbart att de fattiga inlandskommunerna
            inte ensamma kan klara att de närmaste fem åren hosta upp minst
            390 miljoner i enbart reinvesteringar på banan.
          </note>
          <note>
            Vi kan jämföra detta med villkoren för länsjärnvägarna, som inrättades
            1988. Liksom nu är fallet med inlandsbanan övertog då länstrafikhuvudmännen
            persontrafiken på dessa banor. Det klargjordes också att banverket
            skall stå för underhåll och reinvesteringar. Men för inlandsbanan
            föreslår nu utskottsmajoriteten att även kostnader för underhållet
            av banan skall övervältras på kommunerna. Detta är en orimlighet,
            och om detta krav kvarstår, är nedläggningen av banan närmast
            oundviklig. Då har socialdemokraterna och moderaterna lagt ner
            banan, fast på ett fegare sätt än vad regeringen föreslog.
          </note>
          <note>
            Fru talman! Jag hoppas verkligen att riksdagen inser detta och
            att vi i den fortsatta behandlingen kan se till att såväl underhåll
            som reinvesteringar på inlandsbanan även i fortsättningen sköts
            av banverket som på alla andra statliga banor.
          </note>
          <note>
            4. För att godstrafiken på inlandsbanan, som alla säger sig slå
            vakt om, skall kunna fortleva, krävs reinvesteringar på 370 milj.kr.
            För det närmaste året föreslår utskottet att 80 milj. kr. avsätts
            för ändamålet, och dessutom uttalar sig utskottet för hela paketet
            på 370 milj. kr. Det är naturligtvis bra, men det är inte säkert
            att det är tillräckligt för att trygga godstrafiken.
          </note>
          <note>
            Ytterligare förbättringar för att öka bärigheten och höja hastigheten
            på godstågen behövs så snabbt som möjligt. Det rör sig om ytterligare
            90 miljoner.
          </note>
          <note>
            Men om persontrafiken försvinner på banan, minskar underlaget
            även på de bandelar där godstrafik förekommer. Det betyder att
            den samhällsekonomiska lönsamheten för underhåll och reinvesteringar
            kommer att minska, och de kommer därför att ifrågasättas framöver.
          </note>
          <note>
            På sikt kan detta betyda försämrad framkomlighet och fördyringar
            för godstrafiken. Även den kommer därför att bli nedläggningshotad.
          </note>
          <note>
            Utskottsmajoritetens vaktslående kring godstrafiken ligger därför
            skrämmande nära det som brukar kallas för hyckleri.
          </note>
          <note>
            Vi i miljöpartiet de gröna kräver att inlandsbanan rustas upp.
            Sammantaget för både person- och godstrafik behövs enligt banverket
            1,2 miljarder för investeringar de närmaste fem åren. Livslängden
            för denna investering beräknar banverket till minst
          </note>
          <note>
            30 år.
          </note>
          <note>
            1,2 miljarder är bara 4 % av de 30 miljarder som nu planeras
            investeras i järnvägarna under 1990-talet.
          </note>
          <note>
            Vi anser att Norrlands inland är värt denna lilla del av landets
            samlade investeringar i järnvägar. Det rör sig faktiskt om hela
            105 mil järnväg.
          </note>
          <note>
            Med en sådan upprustning av inlandsbanan skulle såväl person-
            som godstrafik säkras för lång tid framöver. Underhållskostnaderna
            för banan skulle dessutom sjunka, vilket i sig betyder en besparing
            på 690 milj.kr., räknat för hela 30-årsperioden. Ur ekonomisk
            synpunkt är det alltså en utmärkt investering.
          </note>
          <note>
            Vi i miljöpartiet de gröna kräver också att anslaget till köp
            av persontrafik på järnväg höjs med 292
          </note>
          <note>
            milj.kr. i jämförelse med utskottsmajoritetens förslag, till
            850 milj.kr. per år. Detta skulle trygga persontrafiken på inlandsbanan
            och andra hotade bansträckningar. Det skulle också skapa ett välbehövligt
            utrymme för ytterligare persontrafik på många banor.
          </note>
          <note>
            Vad gäller trafikeringen på inlandsbanan anser vi också, i likhet
            med centern, folkpartiet, vänsterpartiet och förhoppningsvis många
            socialdemokrater och moderater, att SJ skall fortsätta att köra
            trafiken ytterligare ett år, minst.
          </note>
          <note>
            Inlandskommunernas intresseförening bör därefter, väl förberedd,
            kunna överta trafiken om den så önskar.
          </note>
          <note>
            Fru talman! Jag står naturligtvis bakom alla reservationer som
            jag har undertecknat. Jag vill särskilt yrka bifall till reservationerna
            3, 4, 5 och 12.
          </note>
          <note type="speaker">
            Anf. 5 BIRGER ROSQVIST (s):
          </note>
          <note>
            Fru talman! Det här ärendet har kort och gott rubricerats inlandsbanan,
            men betänkandet handlar om en del andra saker som i och för sig
            också är viktiga.
          </note>
          <note>
            Föregående talare har inte brytt sig om det särskilt mycket.
            Låt mig bara säga att betänkandet innehåller förslag från regeringen
            som har behandlats av utskottet och föranlett förslag därifrån
            om hur köp av interregional persontrafik på järnväg skall läggas
            upp och vilka summor som skall komma i fråga.
          </note>
          <note>
            De fyra partiernas förslag om inlandsbanan är egentligen inte
            något förslag alls. Jag noterar att de är djupt oeniga när det
            gäller köp av interregional persontrafik och järnvägstrafik i
            övrigt. Summan av de anslag man vill ha varierar mycket kraftigt
            -- 149,
          </note>
          <note>
            342 och 392 miljoner för att ta exempel från några av partierna.
          </note>
          <note>
            Man slänger miljonerna omkring sig, vilket man kan göra när man
            inte behöver ta något som helst ansvar för varifrån pengarna skall
            komma. Man vill köpa allt för allt!
          </note>
          <note>
            Fru talman! Eftersom ingen tidigare har gjort någon djupare filosofisk
            betraktelse över detta, nöjer jag mig också med att yrka bifall
            till samtliga punkter i trafikutskottets betänkande 19 rubricerat
          </note>
          <note>
            Köp av persontrafik på järnväg.
          </note>
          <note>
            Eftersom alla de övriga talarna har koncentrerat sig på inlandsbanan,
            skall jag bemöta en del av de i många stycken ovederhäftiga påståenden
            som har yttrats i debatten. Låt mig, fru talman, få börja med
            att tillkännage en liten men i och för sig väsentlig rättelse
            i det betänkande som har delats ut på ledamöternas bänkar. Det
            gäller sammanfattningen på första sidan där det står en mening
            som lyder: ''Vid fortsatt järnvägstrafik bör befintlig vagnpark
            fritt överlåtas''. Överlåtandet har varit en fråga som har diskuterats
            en hel del i utskottet. Vi säger inte i utskottets betänkande
            att vagnparken fritt skall överlåtas, utan att den i stället fritt
            får disponeras av de trafikanter som eventuellt tänker överta
            trafiken på banan. Jag vill anmäla den rättelsen av de fel som
            har smugit sig in i texten.
          </note>
          <note>
            Fru talman! Inlandsbanan är järnvägen mellan
          </note>
          <note>
            Mora och Gällivare. Det är en sträcka på 105 mil.
          </note>
          <note>
            Banan är i dag i dåligt skick. Stora delar är i omedelbart behov
            av upprustning. Att rusta upp banan på hela sträckan skulle enligt
            banverket kosta 390 alternativt 830 milj.kr. Hur stor kostnaden
            blir är beroende av vilken standard man väljer: väljer man lägsta
            möjliga standard blir kostnaden 390 milj.kr., väljer man låg standard
            blir den 890 milj.kr.
          </note>
          <note>
            SJ bedriver nu person- och godstrafik på banan.
          </note>
          <note>
            Persontrafiken är av liten omfattning. På vissa delsträckor är
            antalet passagerare i genomsnitt fyra fem per tåg.
          </note>
          <note>
            Biljettintäkterna, inkl. sommarens turisttrafik, uppgår till
            7--8 milj.kr. per år medan statens bidrag till SJ för det här
            året är 57 milj.kr.
          </note>
          <note>
            Därtill kommer kostnaderna för drift och underhåll av själva
            spåret -- banverkets kostnader -- på 50--60
          </note>
          <note>
            milj.kr. Det innebär att statens subvention ligger på närmare
            800 kr. per resenär.
          </note>
          <note>
            Förutsättningarna för persontrafik på inlandsbanan har successivt
            försämrats. Befolkningen har minskat. Antalet privatbilar har
            mångdubblats.
          </note>
          <note>
            Satsningar på flygtrafik har skett i Arvidsjaur,
          </note>
          <note>
            Vilhelmina, Gällivare, Sveg och Mora. Östersund har väl utvecklade
            kommunikationer av alla slag.
          </note>
          <note>
            Ca 17 000 turister nyttjade banans resemöjligheter sistlidna
            säsong. Stor satsning har gjorts på just turism och turismen har
            vuxit.
          </note>
          <note>
            Innan jag går in på de förslag som trafikutskottets majoritet
            har framfört, vill jag kommentera några av de anföranden som har
            hållits här tidigare. Låt mig säga att historiebeskrivningen av
            vad som har förekommit vid utskottssammanträdena får ni stå för
            själva, ni som har tagit upp det. Den stämmer inte!
          </note>
          <note>
            Det fattades inga beslut vid det första sammanträdet och i det
            protokoll från sammanträdet som ni samtliga har varit med och
            godkänt, står det från nämnda sammanträde att frågan om inlandsbanan
            behandlades och bordlades. Så löd det beslut som fattades, allt
            enligt protokollet.
          </note>
          <note>
            Historieskrivningen har ni friserat för att få att stämma med
            de slutsatser ni sedermera har kommit fram till. Dessa slutsatser
            vill ni påskina att majoriteten har dragit, vilket inte är fallet.
          </note>
          <note>
            Låt mig fråga vilket förslag ni egentligen presenterar i er reservation.
            Var finns långsiktigheten i det beslut som ni vill att riksdagen
            skall fatta om inlandsbanan?
          </note>
          <note>
            Ni säger att trafiken skall förlängas ytterligare ett år, man
            skall förhandla och sedan komma tillbaka till riksdagen och säga
            vad man tycker. Är inte detta beslutsvånda? Är det inte så att
            ni är rädda för att fatta ett beslut? Ni vill skyffla undan frågan,
            skjuta den framför er ett år i taget.
          </note>
          <note>
            Reservationen ger inget som helst besked om framtiden. Jag har
            försökt att läsa den och hitta någonting om detta, men ni talar
            bara om att trafiken skall upprätthållas. Därutöver ges inga besked.
            Vilka garantier ger ni i avvaktan på riksdagens ställningstagande
            till ett förhandlingsresultat som skulle beröra trafikläget i
            fortsättningen? Bara att det är ett år som gäller.
          </note>
          <note>
            Ni tar inte ställning vare sig för det ena eller det andra, vare
            sig för trafiken eller emot. Det ser man om man läser den reservation
            som ni vill att ledamöterna från olika partier skall stödja. Notera
            vad Hugo Bergdahl och de andra har sagt, men notera också vad
            som står i den reservation som kommer upp till röstning efter
            det att Viola
          </note>
          <note>
            Claesson har begärt återremiss i frågan.
          </note>
          <note>
            Viola Claesson sade med sin sedvanligt milda, mjuka och mycket
            högaktningsfulla stämma att reservanterna hade besked medan vi
            andra hade bedrivit ett rävspel för att komma ifrån detta. Jag
            tycker att vi som företräder majoriteten kommer med betydligt
            rakare besked än vad ni gör i frågan.
          </note>
          <note>
            Ni har ju inget besked att ge.
          </note>
          <note>
            Jag vill vända på frågan. Vem är det som bedriver ett rävspel
            här, mina vänner? Det är inte vi socialdemokrater och det är inte
            heller det andra partiet som finns med som majoritetens företrädare.
          </note>
          <note>
            Jag vill klargöra vad trafikutskottets förslag innebär. Det innebär
            att inlandsbanan får sin chans att vara kvar. Det blir definitivt
            godstrafik på delar av banan och en rejäl upprustning av godstrafiken.
          </note>
          <note>
            Persontrafiken får ett anslag för driften, fri disposition av
            vagnar och staten står för kostnaden för detta. Det har vi skrivit
            in i utskottsbetänkandet och det får återkomma i kommande budgetproposition
            vad SJ offererar för att disponera vagnarna i händelse att de
            skall fortsätta användas.
          </note>
          <note>
            Trafikutskottets förslag till riksdagen berör såväl hur gods-
            som persontrafiken i Norrlands inland kan utvecklas. Vi säger,
            Rune Thorén, att hela landet, även Norrlands inland, skall leva.
            Därför skall näringslivet också ha bra kommunikationer.
          </note>
          <note>
            Det blir en bra hjälp för sysselsättning och service.
          </note>
          <note>
            Godstrafiken har en mycket betydelsefull roll för industriföretag
            och skogsnäring i Norrlands inland.
          </note>
          <note>
            Nu inleds en kraftig upprustning för godstrafiken på inlandsbanan.
            I ett kärvt budgetläge investeras det närmaste året 80 milj.kr.
          </note>
          <note>
            Om godstrafikens positiva utveckling fortsätter kommer ytterligare
            pengar att satsas. Vi tror att det finns möjligheter till en långsiktig
            positiv utveckling.
          </note>
          <note>
            När det gäller persontrafiken innebär utskottets förslag att
            ansvaret för denna i första hand bör överföras till trafikhuvudmännen
            i Kopparbergs,
          </note>
          <note>
            Jämtlands, Västerbottens och Norrbottens län.
          </note>
          <note>
            Vi säger att trafikhuvudmännen bör pröva om de inom ramen för
            ett anslag på 36 milj.kr. och rätten att fritt disponera SJs motorvagnar,
            kan upprätthålla järnvägstrafik på banan. I
          </note>
          <note>
            utskottsbetänkandet står det också 36 milj.kr.
          </note>
          <note>
            under tio år. Ni talar om ett år, vi talar om tio.
          </note>
          <note>
            Behovet är stort av investeringar och underhållsinsatser för
            att järnvägstrafik skall kunna upprätthållas på de delar av banan
            som endast har persontrafik.
          </note>
          <note>
            Merkostnaderna som kan följa av bibehållen persontrafik på inlandsbanan
            får dock, säger vi, främst betalas av lokala och regionala intressenter
            som vill driva denna trafik. Jag vill förtydliga det.
          </note>
          <note>
            Det innebär att kostnaderna för normalt underhåll på del som
            endast har persontrafik får bekostas av trafikutövaren tillsammans
            med banverket -- låt mig säga i förhållande 60/40 i nämnd ordning.
          </note>
          <note>
            Banverket får som tidigare täcka detta inom ramen för motsvarande
            anslag på stomjärnvägarna.
          </note>
          <note>
            Därmed tycker jag att jag har förtydligat vad utskottet avser
            med merkostnader som vi talar om i betänkandet.
          </note>
          <note>
            Om nu trafikhuvudmännen inte anser sig kunna fortsätta tågtrafiken,
            bör inlandskommunerna
          </note>
          <note>
            Ekonomisk Förening få möjlighet att ta över persontrafiken på
            samma villkor. Den chansen får de. Den möjligheten skall de ha.
            De får avgöra hur de vill lägga upp trafiken i så fall.
          </note>
          <note>
            Vi har då tagit med en passus om att trafiken skall drivas i
            samma omfattning som i dag. Det går inte att göra så att man kör
            en tur om dagen eller kanske inte ens kör varje dag i veckan.
          </note>
          <note>
            Trafikuppläggningen måste kunna jämföras med den som för närvarande
            råder om man skall kunna få de här pengarna.
          </note>
          <note>
            Om det nu är så att varken trafikhuvudmännen eller inlandskommunerna
            Ekonomisk Förening är beredda att ta över ansvaret för järnvägstrafiken,
            gäller de avtal trafikhuvudmännen och transportrådet preliminärt
            har tecknat.
          </note>
          <note>
            Trafikhuvudmännens uppfattning är att bussar skall ersätta persontrafiken
            som för närvarande drivs på banan. Detta har nämnts i de avtal
            som finns och är underskrivet med det förbehållet att riksdagen
            godkänner det eller att man når en uppgörelse.
          </note>
          <note>
            Avtalet innebär att det blir resmöjligheter som faktiskt är väsentligt
            förbättrade för inlandets befolkning. Så är det faktiskt. Rätt
            marknadsfört kan detta alternativ bli lika bra som inlandsbanan
            ansetts vara.
          </note>
          <note>
            Trafikhuvudmännen avser att trafikera hela sträckan Mora--Gällivare
            med moderna turistbussar med den bekvämlighet sådana erbjuder.
            Bussturerna blir tätare, snabbare och miljövänligare. Man kan
            t.o.m. resa sträckan
          </note>
          <note>
            Storuman--Mora över dagen.
          </note>
          <note>
            Det har i sammanhanget talats om miljön. Låt mig säga att bussarnas
            bränsleförbrukning är väsentligt lägre än de dieseldrivna motorvagnarnas,
            och avgasutsläppen är tre fyra gånger lägre.
          </note>
          <note>
            Utskottets förslag till beslut ger förutsättningar för en bra
            trafikförsörjning i inlandet. Godstrafiken kan utvecklas ytterligare.
            Torv, timmer, cementrör och vad det nu må vara för lämpligt järnvägsgods
            som behöver fraktas får spår- och vagntillgång.
          </note>
          <note>
            Godstransport av produkter som är lämpligast på landsväg skall
            också ha den möjligheten. Vill man ha motorvagnarna till att ombesörja
            persontransporter, så finns också den möjligheten, även om det
            kostar en del. Regionerna får själva avgöra vilket färdmedel som
            med hjälp av anslaget från riksdagen bäst tillgodoser trafikbehoven.
            Vi har decentraliserat beslutsfattandet, ärade centerpartister.
            Det har vi planerat för i många år.
          </note>
          <note>
            Ni hänger inte med.
          </note>
          <note>
            Norrländska inlandet med sin natur, sitt djurliv, sina byar och
            bebyggare, blir även i fortsättningen intressant och åtkomligt
            för turister. Antalet turister skall inte behöva bli mindre oavsett
            hur lösningen ser ut.
          </note>
          <note>
            Fru talman! Detta innebär att trafikförsörjningen för de boende
            bör bli tillfredsställande och uppfylla de rimliga krav som vi
            har ställt allt i enlighet med de trafikpolitiska beslut som fortfarande
            gäller.
          </note>
          <note type="speaker">
            Anf. 6 RUNE THORÉN (c) replik:
          </note>
          <note>
            Fru talman! Jag var kanske ouppmärksam när jag höll mitt anförande,
            då jag inte tittade åt det håll där trafikutskottets ordförande
            sitter. Troligtvis var han inte inne i kammaren.
          </note>
          <note>
            Med anledning av det betänkande som vi i dag diskuterar och som
            innehåller köp av tågtrafik ägnade jag exakt halva tiden av mitt
            anförande åt köp av tågtrafik i övrigt. Det vet jag säkert, eftersom
            jag hade ett skrivet anförande. Jag och centerpartiet tycker att
            det är en viktig fråga. I mitt anförande påpekade jag också att
            man i samband med trafikutskottets sammanträffanden med
          </note>
          <note>
            Svenska lokaltrafikföreningen har trott att det fanns representanter
            för nästan bara ett enda parti.
          </note>
          <note>
            I stort sett samtliga har varit överens om de åsikter som centern
            framfört i denna fråga.
          </note>
          <note>
            Trafikutskottets ordförande försöker göra det enkelt för sig
            genom att säga: Ni vill göra si eller så med hjälp av olika pengar,
            och ni vet inte hur ni skall finansiera det hela. Snälla trafikutskottets
            ordförande! I den budget som centerpartiet har presenterat sparar
            man 2 miljarder kronor mer än vad regeringen gör. I denna budget
            finns ett belopp på 89,5 milj.kr. avsett för att prioritera åtgärder
            syftande till att hela landet skall leva och att det skall finnas
            tågtrafik.
          </note>
          <note>
            När Birger Rosqvist kommer in på frågan om inlandsbanan säger
            han att det skall vara raka besked samtidigt som han efterfrågar
            långsiktigheten i vårt förslag.
          </note>
          <note>
            Vi har inget emot det om det går att få Svenska lokaltrafikföreningen
            eller BK-tåg att driva banan.
          </note>
          <note>
            Vi har bara sagt att man inte skapar förutsättningar för fortsatt
            drift om man inte ser till att staten eller banverket svarar för
            ett underhåll som gör att det går att ha en vettig persontrafik.
            Om länstrafiken,
          </note>
          <note>
            Inlandsbaneföreningen, BK-tåg eller någon annan kör tågen, tycker
            jag inte spelar någon roll.
          </note>
          <note>
            Huvudsaken är att servicen blir god.
          </note>
          <note>
            Birger Rosqvist talar också om ett decentraliserat beslutsfattande.
            Ja, det tycker vi är bra, men det är också bra om riksdagen skapar
            förutsättningar för en god tågtrafik i Norrland. I mitt tidigare
            anförande sade jag att det handlar om att från denna talarstol
            och denna kammare visa solidaritet.
          </note>
          <note>
            Smit inte undan solidariteten med att hänvisa till att det skall
            vara ett decentraliserat beslutsfattande ute i landet! Samtidigt
            som majoriteten inte vill ge berörda instanser pengar till tågtrafik
            och underhåll av den, så säger man så här: Det är ni som lägger
            ned tågtrafiken. Om det inte skapas ekonomiska förutsättningar,
            så blir det naturligtvis sådana beslut ute i landet. Det handlar
            om politik, Birger
          </note>
          <note>
            Rosqvist.
          </note>
          <note type="speaker">
            Anf. 7 VIOLA CLAESSON (v) replik:
          </note>
          <note>
            Fru talman! Jag yrkade tidigare återremiss av en del av det betänkande
            som vi nu diskuterar. Jag ber att få ta tillbaka det förslaget.
            I stället yrkar jag återremiss av hela betänkandet. Jag har av
            sekreteraren i presidiet fått veta att det inte är formellt riktigt
            att göra som jag gjorde. Jag trodde att det var en enklare väg
            att gå. Jag yrkar således återremiss av hela betänkandet med hänvisning
            till mina tidigare motiveringar beträffande bl.a. statens ansvar
            och upprustningen av inlandsbanan.
          </note>
          <note>
            Birger Rosqvist verkade mycket upprörd över att jag vågade säga
            att ett politiskt rävspel hade föregått debatten här i kammaren.
            Jag är inte ensam om att tycka det. Men det är inte så många som
            kan redovisa exakt vad som händer i trafikutskottet, eftersom
            det inte finns så många ledamöter där. Men de som finns utanför
            utskottet har kunnat ta del av de turer som har förekommit, därför
            att moderater och socialdemokrater har agerat som de har gjort.
          </note>
          <note>
            Låt mig ännu en gång nämna det jag ansåg vara det mest cyniska
            i detta spel. Då får vi höra om Birger
          </note>
          <note>
            Rosqvist eller Rolf Clarkson anser att jag har fel. I
          </note>
          <note>
            trafikutskottet sade jag att det kommer att bli debatt om dessa
            frågor och att det var bättre att få dem ordentligt klarlagda
            i trafikutskottet före kammardebatten. En av de två frågorna gällde
            hur moderater och socialdemokrater i första omgången kunde --
            för att använda ett drastiskt uttryck --
          </note>
          <note>
            trycka ned inlandsbanekommunernas ekonomiska förening, underkänna
            deras ekonomiska kalkyler och säga att de inte skulle ha en chans
            att klara det hela. Banverket har visat hur stort upprustningsbehovet
            är, att det kommer att kosta för mycket och att det därför måste
            bli busstrafik.
          </note>
          <note>
            Därefter ändrar sig utskottsmajoriteten och säger:
          </note>
          <note>
            Eftersom inlandsbanekommunernas ekonomiska förening har sagt
            att de klarar av det här, så kan de i andra hand få försöka efter
            det att länstrafikhuvudmännen först har fått ett erbjudande.
          </note>
          <note>
            Varför nämner ni över huvud taget länstrafikhuvudmännen, Birger
            Rosqvist? Alla, inkl. trafikutskottet och dess majoritet, visste
            vid det här laget att länstrafikhuvudmännen inte var intresserade
            av tågtrafik. Det har stått fullständigt klart hela tiden.
          </note>
          <note>
            Låt mig göra ytterligare ett klarläggande. Visst är det så att
            vi som står för reservationen, som går ut på att rädda inlandsbanan
            och utveckla den, har klara och konkreta förslag till hur man
            skall gå vidare efter ett år? Vi säger att 60 milj.kr. skall ges
            till SJ medan man förhandlar om en fortsatt tågtrafik. Det är
            bara att läsa betänkandet för att finna detta förslag. Vi föreslår
            över 300 milj.kr. till persontrafiken över huvud taget. Det vet
            Birger
          </note>
          <note>
            Rosqvist. Vi föreslår framför allt mer pengar till banverket,
            en fråga som vi skall diskutera senare i vår.
          </note>
          <note type="speaker">
            Anf. 8 HUGO BERGDAHL (fp) replik:
          </note>
          <note>
            Fru talman! Jag skall börja med att kort citera ett budskap från
            folket i trakterna kring inlandsbanan.
          </note>
          <note>
            Man har bett att få följande framfört till Sveriges riksdag och
            dess ledamöter: Gör inte mot andra något som kommer att dig smärta
            om det blev gjort mot dig själv. Det behövs litet kultur och mänsklighet
            också i en debatt som denna.
          </note>
          <note>
            Utskottsordföranden Birger Rosqvist raljerar med att vi är fyra
            partier som är överens när det gäller att bedöma inlandsbanans
            framtid. Ja, vi är helt överens, Birger Rosqvist, men hur är det
            med enigheten i hans eget parti? Och hur är det med enigheten
            i moderata samlingspartiet beträffande inlandsbanans framtid?
            Frågan har sitt givna svar.
          </note>
          <note>
            Vi fyra partier, som bildar opposition i detta fall och har avgett
            en reservation är helt eniga.
          </note>
          <note>
            Vi har inte hunnit mer än till riksdagen och skall börja debattera
            inlandsbanans framtid förrän utskottets ordförande är beredd att
            peta och ändra i det föreliggande betänkandet. Man kan fråga sig
            om det ligger ytterligare rävspel bakom intresset för att peta
            och ändra i texten. Hur skall man annars tolka de förslag till
            förändringar som här förs fram?
          </note>
          <note>
            Man kan förstås anlita experter på hög nivå för att få ett ordentligt
            svar på den frågan. Men jag konstaterar att utskottsmajoriteten
            in i det sista försöker göra det så svårt och smärtsamt som möjligt
            för dem som i dag är beredda att överta tågtrafiken på inlandsbanan
            när det gäller att få ett klart besked genom det beslut som vi
            senare kommer att fatta här i riksdagen.
          </note>
          <note>
            Utskottets ordförande säger så här: Vi ger raka besked, men hur
            vill ni lösa det här? Ni har bara en lösning för ett år framåt
            i tiden, säger han. Snälla trafikutskottets ordförande! Läs vår
            reservation i vilken det tydligt och klart framgår att vi vill
            att SJ
          </note>
          <note>
            skall driva trafiken ytterligare ett år, så att de som förhoppningsvis
            kommer att ta över efter SJ får möjlighet att diskutera hur övergången
            skall gå till och vad den kommer att innefatta såväl ekonomiskt
            som i fråga om det fortsatta underhållet. Det är därför vi vill
            ha denna betänketid på ett år. Därmed ges utrymme att på ömse
            håll diskutera hur man vill lösa detta svåra trafikproblem. Men
            det säger ni från majoriteten blankt nej till. I övrigt gör ni
            det också så svårt som möjligt för dem som vill överta driften
            av inlandsbanan.
          </note>
          <note type="speaker">
            Anf. 9 ROY OTTOSSON (mp) replik:
          </note>
          <note>
            Fru talman! I sitt något säregna inlägg sade Birger
          </note>
          <note>
            Rosqvist att vi slänger miljonerna kring oss. Men nu tillhör
            inte Birger Rosqvist finansutskottet där man balanserar inkomster
            mot utgifter för att få det hela att gå ihop. När vi i miljöpartiet
            föreslår satsningar på järnvägsdrift, så håller vi naturligtvis
            igen med utgifterna på andra områden. Det framgår tydligt för
            den som orkar läsa den sammanfattning som finns i vår finansmotion.
            Jag rekommenderar Birger Rosqvist att läsa den.
          </note>
          <note>
            Regionalpolitik är tydligen mycket svårt. Inte minst tycks det
            gälla behandlingen i trafikutskottet av inlandsbanans framtid.
            Inlandsbanan har ingen motsvarighet i landet och inte heller någon
            annanstans i Europa. Den är mycket speciell och utgör en potential
            för turisttrafik och för ett levande inland i Norrland. Det är
            inte minst därför det är så angeläget att bevara inlandsbanan.
          </note>
          <note>
            Birger Rosqvist säger att varje resa med inlandsbanan i dag subventioneras
            med 700 kr. Den uppgift som jag har fått i utskottet är att det
            är
          </note>
          <note>
            150 000 resenärer per år och att banan subventioneras med 60
            milj.kr. per år. Det bör betyda en subvention på 400 kr. per resenär.
            I
          </note>
          <note>
            morse läste jag i en tidning att varje flygresenär från
          </note>
          <note>
            Arvidsjaur subventionerades med 1 700 kr. Man kan fråga sig hur
            stor subventionen per resenär på inlandsbanan skulle vara om man
            satsade på en trafikföring som passade folk bättre, med information
            inte bara i Sverige utan också ute i
          </note>
          <note>
            Europa. Man kunde tala om vilken fantastisk tågbana det är och
            därmed försöka utveckla turisttrafiken. Jag tror att man skulle
            kunna minska den subventionen avsevärt.
          </note>
          <note>
            Man kan naturligtvis alltid fråga sig vad det är värt att ha
            ett levande Norrlands inland. Vi tycker att ett sådant är värt
            att ha, och vi tycker att det är värt en hel del omfördelningar
            skattevägen. Man kan kalla detta subventioner, men detta är som
            vi ser det precis vad vi behöver. Alternativet är nämligen att
            vi ödelägger samhälle efter samhälle i den här delen av landet.
          </note>
          <note>
            Jag blev litet förvånad över Birger Rosqvists lättsinnighet när
            det gäller godstrafiken. Han pratade på väldigt glatt om att det
            kommer att bli en långsiktigt positiv utveckling för godstrafiken.
            Han borde nog närmare studera de analyser som pekar på att den
            pågående EG-anpassningen innebär att trävaruindustrin i Norrlands
            inland får det mycket svårt. Om inte denna industri får väsentliga
            nya konkurrensfördelar, som t.ex. bättre bana med bättre bärighet,
            högre hastighet och vettigare priser, kommer den att gå under.
          </note>
          <note type="speaker">
            Anf. 10 BIRGER ROSQVIST (s) replik:
          </note>
          <note>
            Fru talman! Det var många repliker att besvara på en gång, men
            jag tror att den korta tid jag har till mitt förfogande skall
            kunna räcka ganska bra. Det var inte mycket som kom fram i replikerna,
            det var inte mycket att besvara. Det var de gamla vanliga slängarna,
            men det är inte mycket att bemöta.
          </note>
          <note>
            Roy Ottosson presenterade på slutet en uppgift om att det hittills
            bara har lagts 60 milj.kr. årligen av statliga medel på inlandsbanan.
            Det stämmer inte.
          </note>
          <note>
            SJ har stått för 60 miljoner för upprätthållandet av själva driften
            av tågen, men banverket har ju också haft kostnader för drift
            och underhåll av bana. Då närmar sig kostnaderna den siffra som
            jag angav per resenär.
          </note>
          <note>
            Jag medger att dessa siffror inte är helt vattentäta, men de
            ger ändå en indikation på vilka kostnader vi rör oss med. Och
            vi har ju ställt upp på dem.
          </note>
          <note>
            Rune Thorén blev något förgrymmad över att jag hade sagt att
            han inte hade tagit upp frågan om persontrafiken på järnväg i
            övrigt. Det var ju, Rune
          </note>
          <note>
            Thorén, en kvartett på fyra personer som var uppe och sjöng här,
            och de övriga sade inte så mycket.
          </note>
          <note>
            Inte heller Rune Thorén sade särskilt mycket. Jag observerade
            inte att han sade något om persontrafiken, trots att jag var inne
            i kammaren hela tiden. Jag erkänner emellertid att Rune Thorén
            något berörde frågan om persontrafiken på järnväg, men de andra
            kanske inte sade så mycket om det.
          </note>
          <note>
            Det sägs att den ekonomiska förening som kommunerna har bildat
            har för kort tid på sig för att överta den här trafiken. Men de
            har ju i brev till oss förklarat att de är beredda att i år ta
            över trafiken. Jag tror inte att de skall behöva ha några bekymmer
            om de nu får möjlighet att driva trafiken, dvs. om trafikhuvudmännen
            inte vill driva trafiken på det sätt som vi förutsätter att de
            skall pröva. Det finns i så fall möjlighet för trafikhuvudmännen
            att driva trafiken.
          </note>
          <note>
            Hugo Bergdahl talade varmt för en järnväg. Han frågade hur det
            står till i mitt parti med inlandsbanan. Jag tror att man i mitt
            parti ganska enigt ställer upp på trafikutskottets förslag.
          </note>
          <note type="speaker">
            Anf. 11 RUNE THORÉN (c) replik:
          </note>
          <note>
            Fru talman! Birger Rosqvist väljer att föra debatten på ett litet
            nonchalant sätt genom att säga att det inte var mycket som sades
            i replikerna. Men detta drabbar i första hand Birger Rosqvist,
            och det drabbar naturligtvis också den socialdemokratiska rörelsen.
            Vad jag under halva mitt anförande talade om var nämligen just
            de frågor som många socialdemokrater ute i landet har tagit upp.
            De har inte tagit upp dessa frågor bara av den anledningen att
            de tycker att det är roligt att skriva motioner, utan anledningen
            är att de har upplevt bekymmer med trafiken mellan Falköping och
            Nässjö, mellan
          </note>
          <note>
            Mjölby och Gävle, osv.
          </note>
          <note>
            Det var de frågorna jag tog upp. Det är frågor som berör människor
            ute i landet, eftersom de handlar om möjligheten att så småningom
            få en bra järnvägstrafik. De handlar nämligen ofta om banor som
            går fram till det stora stomlinjenätet. Detta är inte något ointressant,
            utan det är oerhört viktiga frågor. De frågor jag tog upp är precis
            desamma som bl.a. Bosse Ringholm -- som kanske är känd --
          </note>
          <note>
            och alla andra i SLTF har tagit upp. Birger Rosqvist säger att
            det inte var något nytt eller märkvärdigt.
          </note>
          <note>
            Om det är på det sättet Birger Rosqvist behandlar dessa frågor
            förstår man hur de aktiva inom den socialdemokratiska rörelsen
            ute i landet känner sig.
          </note>
          <note>
            Angående inlandsbanan vill jag än en gång säga, att vad som behövs
            är en rejäl upprustning av banan som gör det möjligt att köra
            både persontåg och godståg. Sedan är det upp till SJ, länstrafikbolagen,
          </note>
          <note>
            Inlandskommunernas ekonomiska förening, BK-
          </note>
          <note>
            tåg eller någon annan att köra trafiken, och naturligtvis skall
            det ske till lägsta möjliga kostnad under förutsättning att man
            ger en bra service.
          </note>
          <note>
            Men, Birger Rosqvist, det handlar om att skapa förutsättningar
            och om att vi här ställer upp med medel. I alla de debatter jag
            har haft med kommunikationsministern om vårt förslag att satsa
          </note>
          <note>
            40 miljarder på järnvägen för att skapa dessa förutsättningar
            har kommunikationsministern visat samma litet nonchalanta inställning
            och frågat var vi skall få de pengarna från.
          </note>
          <note>
            Vi måste ju se med allvar på denna fråga. Vill vi att hela landet
            skall leva, och vill vi att hälften av landet, som det här är
            fråga om, skall leva, så måste vi ge dem förutsättningar. De vill
            ha kvar sin inlandsbana. Som göteborgare tycker jag att det är
            självklart att de då skall få behålla den. Vi har fått så mycket
            från den delen av landet, och vi är därför skyldiga att åtminstone
            hjälpa dem att kunna behålla den banan.
          </note>
          <note type="speaker">
            Anf. 12 ROY OTTOSSON (mp) replik:
          </note>
          <note>
            Fru talman! Birger Rosqvist vill tydligen inte diskutera den
            här frågan. Han undviker en seriös debatt, och det är naturligt
            om man har den inställningen att Norrlands inland inte är någonting
            värt, att det är något man kan lägga ned i en handvändning utan
            att det är något märkvärdigt.
          </note>
          <note>
            Vi som tar frågan på allvar och som tycker att hela landet skall
            leva inser emellertid att detta innebär ett dråpslag mot en mycket
            stor del av landet. Det gäller just den del av landet där vi redan
            har en hög arbetslöshet och där prognoserna pekar brant nedåt.
            Det gäller den del av landet som kan få särskilda svårigheter
            på grund av EG-
          </note>
          <note>
            anpassningen. Att då rikta ett dråpslag mot deras järnväg, inlandsbanan,
            kan inte vara en bra politik, det är det inte med gröna ögon sett.
            Men det är kanske socialdemokraternas nya giv att göra så.
          </note>
          <note>
            Birger Rosqvist använder ordet ''subvention'' på ett lustigt
            sätt. Han betraktar tydligen infrastrukturinvesteringar som subventioner.
            Det är ett nytt språkbruk. Att subventionera innebär att man går
            in och täcker underskott eller, i det här fallet, ser till att
            det är möjligt att upprätthålla trafiken. Investeringar skall
            bedömas utifrån ett samhällsekonomiskt perspektiv, och miljöpartiet
            anser att det är en god samhällsekonomi att ha ett levande inland
            i Norrland. Det är en bra samhällsekonomi att se till att folk
            kan resa med järnväg i hela landet. Det är en bra samhällsekonomi
            att utveckla inlandets näringsliv, turistliv, osv. Därför tycker
            vi att det är värt att satsa dessa 4 % av de totala järnvägsinvesteringarna
            på inlandsbanan. Det betyder 1,2 miljarder under 90-talet, och
            den investeringen skulle så att säga leva under 30 år.
          </note>
          <note>
            Det skulle skapa bättre förutsättningar, och det skulle säkert
            göra det möjligt för många företag att fortleva.
          </note>
          <note>
            Utskottsmajoriteten säger att den vill slå vakt om godstrafiken.
            Det är nog sant i det korta perspektivet på de bandelar där vi
            har godstrafik i dag. Men hur det blir det i det längre perspektivet?
          </note>
          <note>
            Om persontrafiken försvinner så minskar ju underlaget totalt
            sett. Då försämras också samhällsekonomin genom att man måste
            hålla i gång banan för godset. Alternativet är att det blir dyrare
            för dem som kör gods. Bandelar där det i dag inte fraktas gods,
            kan det mycket väl vara intressant att köra gods på i framtiden.
            Om persontrafiken försvinner på en del av banan så kommer den
            delen av banan förfalla. Inlandsbanan kommer att falla sönder
            i ett antal småstumpar.
          </note>
          <note>
            Vi kan ta torvtågen på sträckan Sveg--Mora--
          </note>
          <note>
            Uppsala som exempel. På denna sträcka fanns ingen godstrafik
            förut. När man kom på att det gick bra att elda med torv i t.ex.
            Uppsala, fanns inlandsbanan och det var möjligt att genomföra
            projektet. Hade banan inte funnits hade det inte blivit något.
          </note>
          <note type="speaker">
            Anf. 13 VIOLA CLAESSON (v) replik:
          </note>
          <note>
            Fru talman! Jag tror att jag börjar förstå varför
          </note>
          <note>
            Birger Rosqvist är så ovanligt gnällig i den här debatten. Antingen
            har han inte läst vare sig motionerna eller reservationerna eller
            också vill han tvinga oss att läsa upp alla våra förslag här så
            att det skall ta tid. De som är tillräckligt engagerade har kanske
            brytt sig och läst reservationerna, även om inte alla ledamöter
            i trafikutskottet har gjort det.
          </note>
          <note>
            För säkerhets skull skall jag redogöra för våra förslag. Vänsterpartiet
            har i sin partimotion yrkat på att 900 milj.kr. skall gå till
            köp av interregional persontrafik på järnväg, jämfört med regeringens
            och majoritetens förslag på 558 milj.kr. Det är en ganska stor
            skillnad. Om vi får igenom vårt förslag räcker mellanskillnaden
            till en hel del. Vi har tagit upp bandelen Mora--Borlänge. Vi
            har också tagit upp krav på statsbidrag till länstrafiken utifrån
            ett speciellt problem. Vi har krävt att persontrafiken på västerdalsbanan
            skall säkerställas. Vi har, i likhet med många andra, motionerat
            om och krävt att persontrafiken Gävle--Avesta--Krylbo--Örebro
            skall upphandlas även för budgetåret 1991/92 m.m.
          </note>
          <note>
            Det är ingen hemlighet att vi har ställt alla dessa krav.
          </note>
          <note>
            Vi har också tagit upp frågan om ökad tågtrafik på sträckan Mjölby--Hallsberg.
            Vi har tagit upp frågan om nattågen till övre Norrland, och vi
            har argumenterat för och ställt långtgående krav som gäller inlandsbanan
            och inlandsbanetrafikens framtid. Detta vet Birger Rosqvist, men
            jag vill säga detta som ett förtydligande till dem som läser protokollet.
          </note>
          <note>
            När det gäller inlandsbanan vill vi -- förutom de åtgärder på
            kort sikt som fyra partier är överens om -- att sidolinjerna skall
            upprustas. Detta är ett gammalt krav, och det har för länge sedan
            ställts i utsikt att det skall genomföras. Vi vill också att inlandsbanans
            stationer skall upprustas till resecentra. Vi kommer med förslag
            om ett nordiskt samarbete, där framför allt Sverige och Norge
            borde kunna samarbeta kring godstrafiken för att inlandsbanetrafiken
            skall kunna fortleva på ett riktigt sätt.
          </note>
          <note>
            Den argumentation som Birger Rosqvist använder sig av haltar
            betänkligt eftersom han inte fullföljer sina tankegångar. Jag
            vill därför fråga Birger
          </note>
          <note>
            Rosqvist var gränsen går för de s.k. subventioner som man kan
            tänka sig för olika trafikslag. Om kostnaden för varje resenär
            ligger mellan 400--800
          </note>
          <note>
            kr., vad säger Birger Rosqvist då om flygtrafiken från Arvidsjaur
            på 7 000? skall man dra in den omgående? Är det sådana mått vi
            skall använda på trafiken så klarnar det ju ännu mera.
          </note>
          <note type="speaker">
            Anf. 14 HUGO BERGDAHL (fp) replik:
          </note>
          <note>
            Fru talman! Birger Rosqvist sade att innehållet i replikerna
            från reservanternas sida inte var mycket att komma med. Ja, så
            resonerar någon som sedan årtionden är van vid att sätta sig på
            andras uppfattningar och politiska partier. Den tiden torde dock
            ligga bakom oss. Vi måste nog konstatera att man i dag, kanske
            mer än någonsin tidigare, måste lära sig att lyssna även på folket
            och på andra politiska partiers värderingar.
          </note>
          <note>
            För att ordföranden i trafikutskottet skall ha någonting att
            bemöta och inte bara kunna säga att han inte vet vad vi talar
            om och att vi inte har något att komma med, vill jag ställa följande
            fråga till
          </note>
          <note>
            Birger Rosqvist: Vad är det för fel och brister i vårt förslag
            där vi vill ha en ettårig övergångstid så att båda parter -- staten
            och de som skall ta emot denna trafik och driva den i framtiden
            -- får diskutera igenom de olika frågorna både vad gäller ekonomi
            och andra praktiska frågor, som det är nödvändigt att man diskuterar
            igenom så att resultatet blir bra och en uppgörelse kan komma
            till stånd? Vad är det för fel i vårt förslag att låta ett år
            gå så att man kan lösa alla dessa problem, som vi har kunnat konstatera
            av dagens debatt finns med i bilden?
          </note>
          <note>
            Vad är det för fel i vårt förslag, Birger Rosqvist?
          </note>
          <note type="speaker">
            Anf. 15 BIRGER ROSQVIST (s) replik:
          </note>
          <note>
            Fru talman! Det har här skett en viss betygsättning av mig. Jag
            är gnällig, oengagerad och rävaktig. Jag tar i, och jag är inte
            ens närvarande. Protokollet får väl utgöra svar på detta.
          </note>
          <note>
            Hugo Bergdahl ställde mot slutet en fråga om vad det är för fel
            på deras förslag. Som jag ser det är felet med ert förslag, Hugo
            Bergdahl, att ni inte vågar ta ställning. Ni skjuter problemet
            framför er ytterligare ett år. Förhållandet för inlandsbanan är
            inte bra i dag. Vi kan inte skjuta på detta problem år efter år.
            Någon gång måste man komma till skott.
          </note>
          <note>
            Det tycker vi att vi har gjort med vårt förslag.
          </note>
          <note>
            Man kan summera vad någon av er sade med att jag missunnar folk
            i Norrlands inland att ha bra kommunikationer. Låt mig än en gång
            sammanfatta vad vi vill med vårt förslag och vad det innebär.
            När det gäller persontrafiken får två parter erbjudande om att
            upprätthålla trafiken. De får ett erbjudande om 36 milj.kr. om
            året under 10 år framöver, till att börja med. De får fritt disponera
            SJs vagnar för att upprätthålla en trafikförsörjning som har minst
            samma omfattning som den har i dag.
          </note>
          <note>
            Hugo Bergdahl menade att vi under spelets gång ändrade i texten
            på utskottsbetänkandet. Jag sade att det var en felskrivning.
            Vagnarna fick överlåtas i stället för att disponeras. Inne i texten
            under rubriken Utskottet står ''disponeras''. I
          </note>
          <note>
            sammanfattningen kom det felaktiga ordet
          </note>
          <note>
            ''överlåtas'' in.
          </note>
          <note>
            Märk väl att vagnarna får disponeras. Vad innebär det för trafikanterna?
            De vill ha 17 vagnar. SJ skrev ett brev till utskottet och sade
            att om vagnarna skall överlåtas vill vi ha 11 milj.kr. styck för
            varje vagn.
          </note>
          <note>
            Det anser vi att de är värda. SJ vill således ha 187
          </note>
          <note>
            milj.kr. I utskottet har majoriteten sagt att vagnarna får disponeras
            fritt. Är inte detta att gå önskemålen om trafik till mötes?
          </note>
          <note>
            Det blir delaktighet i kostnaderna för det normala underhållet.
            Banverket får vara med och dela på de kostnaderna. Det har vi
            också sagt.
          </note>
          <note>
            Godstrafiken blir definitivt kvar på banan. 80
          </note>
          <note>
            milj.kr. skall praktiskt taget omgående satsas för att rusta
            upp den, och flera investeringar kommer till om godstrafiken fortsätter
            att öka. Jag tycker att det då är fel att säga att majoritetens
            förslag är undermåligt och att det är lätt att kritisera. Om man
            ställer vårt förslag i relation till ert, skall man säkerligen
            finna att det vi har att erbjuda kommunerna är betydligt bättre
            än det som ni har åstadkommit.
          </note>
          <note>
            Förste vice talmannen anmälde att Roy Ottosson,
          </note>
          <note>
            Viola Claesson och Hugo Bergdahl anhållit att till protokollet
            få antecknat att de inte ägde rätt till ytterligare repliker.
          </note>
          <note type="speaker">
            Anf. 16 ROLF CLARKSON (m):
          </note>
          <note>
            Fru talman! Trots vad som påståtts hör det inte till vanligheterna
            att moderaterna i en sådan här debatt talar för majoritetens uppfattning.
            En företrädare för moderaterna brukar i stället vara första talare
            för oppositionen. Men utvecklingen när det gäller inlandsbanan
            har blivit sådan att Birger Rosqvist, såsom utskottets ordförande,
            i dag kunnat tala på majoritetens vägnar utan att jag har haft
            någonting att invända mot det han sagt.
          </note>
          <note>
            Det finns anledning för mig att göra någonting som kan liknas
            vid en röstförklaring både för moderata samlingspartiets del och
            för mig personligen.
          </note>
          <note>
            När regeringen beslöt att dra in anslaget till persontrafiken
            på inlandsbanan, förde det naturligtvis med sig en starkt ökad
            aktivitet hos de
          </note>
          <note>
            18 berörda inlandskommunerna och från den ekonomiska förening
            som dessa för några år sedan hade bildat i syfte att bevara persontrafiken
            på inlandsbanan i hela dess utsträckning.
          </note>
          <note>
            Jag har som företrädare för moderata samlingspartiet försökt
            att både objektivt och noggrant sätta mig in i ärendet. Jag har
            lyssnat till vad banverket sagt om kostnaderna: vid minimistandard
            390 miljoner under en femårsperiod och 35 miljoner om året i underhåll
            samt vid upprustning till en något högre men likväl låg standard
            ytterligare 440 miljoner och 57
          </note>
          <note>
            miljoner om året i underhåll.
          </note>
          <note>
            Jag har också lyssnat till företrädare för trafikhuvudmännen
            i de fyra länen. Jag har vidare noga lyssnat till och brevväxlat
            med företrädare för
          </note>
          <note>
            Inlandskommunerna Ekonomiska Förening. Jag har även besökt den
            endagskonferens som denna ekonomiska förening höll i Östersund
            strax innan utskottet skulle behandla frågan om trafiken på inlandsbanan.
          </note>
          <note>
            Jag erkänner att jag före sammankomsterna med företrädarna för
            föreningen var inställd på att den mest ekonomiska lösningen var
            att i enlighet med regeringens förslag överlåta trafiken och de
            36
          </note>
          <note>
            miljonerna till trafikhuvudmännen. Jag påverkades emellertid
            sakta men säkert av
          </note>
          <note>
            Inlandskommunerna Ekonomiska Förening och dess företrädare.
          </note>
          <note>
            Jag ställde på konferensen i Östersund raka frågor till Göran
            Lindgren, som är verkställande direktör i föreningen. De viktiga
            frågor som jag ställde var:
          </note>
          <note>
            Måste ni ovillkorligen ha ett rådrumsår för att kunna överta
            trafiken? Är det ett minimikrav för er att få bedriva den under
            en femårsperiod? Ligger det någonting bakom ett påstående att
            ni skall kunna underhålla banan till 30 % -- ja, rent av
          </note>
          <note>
            50 % -- lägre kostnad än vad banverket säger sig kunna?
          </note>
          <note>
            Jag fick svar på dessa frågor, både muntligen och skriftligen.
          </note>
          <note>
            Vid det första sammanträde som utskottet därefter höll hade jag
            för min del med stöd av moderata samlingspartiets förtroenderåd
            kommit fram till att ett rådrumsår skulle kosta staten 84 milj.kr.
            Det var för mig en för stor summa för att få upplysningen om föreningen
            hade rätt eller inte. Då banverkets kostnader verkade väl underbyggda
            blev vårt preliminära ställningstagande att de 36 miljonerna återigen
            skulle erbjudas den ekonomiska föreningen, om det fanns möjlighet
            för föreningen att använda dessa pengar omedelbart efter det att
            trafiken kommer att ha upphört den 10 juni.
          </note>
          <note>
            Under den folkstorm som rådde begagnade föreningen situationen
            till att ändra position. Man förklarade plötsligt att man a) var
            beredd att överta trafiken den 10 juni och b) att man med stöd
            av lokala och regionala experter kunde driva banan några miljoner
            billigare än vad banverket sade sig kunna.
          </note>
          <note>
            Som ni förstår är detta för en seriös trafikpolitiker en allvarlig
            fråga. Överdriver banverket sina anslagsäskanden? Finns det verkligen
            möjligheter att göra sensationellt stora besparingar i statskassan,
            besparingar på hundratals miljoner kronor? Är det då förvånansvärt,
            Viola Claesson, att man i stället för att misstro den ekonomiska
            föreningen sade att detta måste prövas seriöst?
          </note>
          <note>
            Såsom Birger Rosqvist har förklarat har då utskottet bestämt
            sig för att öppna dörren för den ekonomiska föreningen. Detta
            är alltså sanningen, och i stället för att ringakta föreningen,
            har vi godtagit att den får göra ett försök.
          </note>
          <note>
            Viola Claesson har nu ställt ett återförvisningsyrkande. Med
            tanke på den korta tid som återstår till den 10 juni gör Viola
            Claesson och de som ställer sig bakom detta återförvisningsyrkande
            föreningen en björntjänst.
          </note>
          <note>
            Tiden blir ännu knappare. För föreningen är det nu, som jurister
            brukar uttrycka sig, fara i dröjsmål.
          </note>
          <note>
            Den sida som jag själv representerar har i detta fall icke bedrivit
            något rävspel eller krypskytte. Jag har i stället försökt spela
            med öppna kort och ge raka besked. Men jag är samtidigt den första
            att instämma med dem som påstår att det här har förekommit rävspel
            och krypskytte.
          </note>
          <note>
            Jag har i en av Norrlandstidningarna sagts vara den stora förloraren,
            om inlandsbanan får vara kvar.
          </note>
          <note>
            Om detta skall vara ett offer, så är det ett billigt sådant för
            en egentligen god sak. Min bedömning har varit den strikt trafikpolitiskt
            ekonomiska.
          </note>
          <note>
            Trafik och i synnerhet järnvägstrafik skall i Sverige bedrivas
            där det finns ett tillräckligt underlag för gods- och persontransporter
            eller bådadera. Då är inlandsbanan naturligtvis ett unikum. Jag
            och alla andra moderater vet att här förekommer nostalgi och symbolik.
            Här har det att göra med annat än att bara köra motorvagnar på
            skenor. Men detta förekommer även i andra avseenden, och till
            slut blir det så, för att tala med Falstaff Fakir, att allting
            måste räknas i penningars värde, särskilt när det gäller att se
            till skattebetalarnas utgiften.
          </note>
          <note>
            Enligt det betänkande som hela den moderata riksdagsgruppen i
            går kväll ställde sig bakom återgår nu ärendet till regeringen.
          </note>
          <note>
            Kommunikationsministern får nu själv eller via någon som han
            utser öppna förhandlingar igen i första hand med trafikhuvudmännen.
            Med all respekt för den ekonomiska föreningen är detta den naturliga
            vägen att vandra.
          </note>
          <note>
            Trafikhuvudmännen har enligt tidigare beslut fått i uppdrag av
            oss att ta ansvaret för den kollektiva trafiken, och då övergripande
            inom sina resp. län.
          </note>
          <note>
            Skulle de då inte vilja göra detta, på de villkor som, tycker
            jag, betänkandet klart och tydligt preciserar, blir det förhandlarens
            uppgift att gå till
          </note>
          <note>
            Inlandskommunerna Ekonomisk Förening. Lycka till! säger jag till
            föreningen. Det är en stor händelse om ni klarar detta. Jag har
            inte någonsin förut varit med om att riksdagen på det sättet har
            gett decentraliseringen en sådan klar chans.
          </note>
          <note>
            Fru talman! Detta mitt anförande, som strax överskrider den tid
            som jag har bundit mig för, har blivit mycket personligt. Jag
            instämmer i vad någon tidigare talare sade, nämligen att det har
            varit en ovanligt upprörd debatt. Det är lätt i en intellektuell
            kamp med politiska motståndare. Men det är bra mycket svårare
            när det gäller de egna vännerna. Här har jag obestridligen på
            det personliga planet varit en stor förlorare.
          </note>
          <note>
            Detta får inte bli för högtidligt. Men brustna illusioner och
            förgiftade relationer är för min del resultatet. Vänner, både
            nära och vanliga sådana, har blivit ovänner och i vissa fall fiender.
          </note>
          <note type="speaker">
            Anf. 17 VIOLA CLAESSON (v) replik:
          </note>
          <note>
            Herr talman! De som lyssnar på debatten och de som så småningom
            läser protokollet får väl avgöra vilken beskrivning av turerna
            i trafikutskottet och i diskussionen som bäst verkar överensstämma
            med verkligheten. Jag skall i varje fall inte lockas in i ytterligare
            en sådan debatt. Jag vill bara säga att att
          </note>
          <note>
            Rolf Clarkson förskönar händelseförloppet utifrån sin egen ståndpunkt.
          </note>
          <note>
            Det finns en rad frågor som varken Rolf Clarkson eller Birger
            Rosqvist har svarat på och som jag tycker är ganska avgörande
            i detta sammanhang.
          </note>
          <note>
            Det är också dessa frågor som är anledningen till att jag har
            begärt återremiss.
          </note>
          <note>
            Alla tidigare ställningstaganden under de senaste åren i trafikutskottet,
            som i stort sett har följt regeringens skrivningar, har gått ut
            på att inlandsbanan mellan Mora och Gällivare har ett klart samhällsintresse
            och att den därför bör finnas kvar. Av den anledningen har det
            satsats pengar varje år, om än alls inte tillräckligt mycket pengar.
          </note>
          <note>
            Dessutom har banverket fått för litet pengar för att det skulle
            vara fråga om en rejäl upprustning.
          </note>
          <note>
            Fullständigt klart är också att inlandsbanan organisatoriskt
            sorterar under banverket, som också måste täcka kostnaderna för
            underhåll och investeringar -- eller hur?
          </note>
          <note>
            Rolf Clarkson undvek min fråga när han skulle tala om vad Inlandskommunerna
            Ekonomisk Förening går med på. Det verkar som om man skulle vara
            så följsam att man helt skulle gå ned på knä. Alla som har motionerat,
            socialdemokrater och moderater, ja, alla från de fyra partierna
            som har engagerat sig när det gäller att både rädda och rusta
            upp inlandsbanan vet att man från IEF aldrig någonsin har sagt
            att man också skall klara underhållet utifrån de beräkningar som
            finns av hur mycket underhåll som behövs om man samtidigt tvingas
            överta trafiken från den 11 juni i år. Jag har fått handlingar
            från och har också så sent som i går haft kontakt med flera kommunalråd,
            också från era partier. Jag har också haft kontakt med Göran
          </note>
          <note>
            Lindgren från Inlandskommunerna Ekonomisk
          </note>
          <note>
            Förening. Man klarar inte detta. Det är fullständigt klart.
          </note>
          <note>
            Till sist: Inlandsbanan är ett unikum, säger Rolf
          </note>
          <note>
            Clarkson. Ja, det kan man säga. Men det är inte detsamma som
            att inlandsbanan har en särställning -- då talar jag i politiska
            termer och med utgångspunkt i de beslut som redan har fattats.
          </note>
          <note>
            Inlandsbanan och även malmbanan har en särställning i samtliga
            beslut som vi hittills har fattat. Rolf Clarkson tror tydligen
            att det är hur lätt som helst att upphäva beslut och att säga
            att merparten av ansvaret för banunderhållet i framtiden skall
            bäras av lokala organ och av länsorgan. Men det strider helt mot
            vad vi har rätt att göra, Rolf Clarkson!
          </note>
          <note type="speaker">
            Anf. 18 ROY OTTOSSON (mp) replik:
          </note>
          <note>
            Herr talman! Vi har utifrån, och ibland med viss förvåning, betraktat
            moderaternas svängningar hit och dit i den här frågan. Att man
            har svängt litet hit och dit tyder väl ändå på att det även bland
            moderaterna finns många som inser värdet av en bra inlandsbana
            och en bra trafik på denna.
          </note>
          <note>
            Jag måste få ställa några frågor till Rolf Clarkson:
          </note>
          <note>
            Är det bra att vältra över kostnaderna på kommunerna? Det gäller
            då även investeringar i banan. Så gör vi ju aldrig annars. Varför
            skall inlandsbanan få mycket sämre villkor än vanliga länsjärnvägar?
            Jag förstår inte logiken i detta. Det återremissyrkande som Viola
            Claesson har fört fram går ju ut på att utskottet skall försöka
            klarlägga vad som egentligen menas med den här passusen. Är det
            banverket som skall sköta banan eller hur är det? Och under vilka
            förhållanden, rent ekonomiskt, skall detta ske? Föreningen är
            ju inte alls beredd att betala för underhåll och investeringar
            på banan. Det har man deklararerat åtskilliga gånger, så det vi.
            Det skulle vara en omöjlighet att få det hela att gå ihop ekonomiskt.
          </note>
          <note>
            Däremot har man i och för sig haft synpunkter på detta med att
            förbilliga underhållet på olika sätt.
          </note>
          <note>
            Men det är en annan sak. Dessa synpunkter bör kunna beaktas i
            det normala arbetet.
          </note>
          <note>
            Jag kommer att stödja återremissyrkandet just för att få ett
            klarläggande på den här punkten.
          </note>
          <note>
            Antagligen blir det i kväll i trafikutskottet. Det handlar ju
            om vad som egentligen avses här. Vår ståndpunkt är att underhåll
            och investeringar skall skötas av banverket. Det anslaget kommer
            vi att aktualisera senare i vår. Vad vi nu skall diskutera är
            väl egentligen själva trafikeringen.
          </note>
          <note type="speaker">
            Anf. 19 HUGO BERGDAHL (fp) replik:
          </note>
          <note>
            Herr talman! Jag förstår, Rolf Clarkson, att det kan kännas litet
            svårt och besvärligt. Jag har upplevt
          </note>
          <note>
            Rolf Clarksons inlägg här som en självbekännelse från den utgångspunkten
            att den linje som han från början drev inte höll så långt.
          </note>
          <note>
            Rolf Clarkson beklagar det sällskap som han och hans parti har
            hamnat i när det gäller denna fråga.
          </note>
          <note>
            Men då vill jag, för att lindra det hela, säga till Rolf
          </note>
          <note>
            Clarkson: Var inte rädd för det! Stå för de uppfattningar och
            de mål som vi och moderaterna som politiska partier har! Det är
            ju goda lösningar i sakfrågorna som är det viktiga. Det viktiga
            är alltså inte med vilka partier man gör upp. I det fallet har
            vi erfarenheter, och vi tycker att vi har handlat rätt. Beklaga
            alltså inte detta, Rolf Clarkson!
          </note>
          <note>
            Rolf Clarkson har ibland använt uttrycket ''golva'' i diskussioner
            med mig här i kammaren. Jag förstår om Rolf Clarkson känner sig
            något ''golvad'' i denna fråga, och då inte bara av de politiska
            motståndarna utan även delvis av personer i sitt eget parti. Jag
            vill inte mästra Rolf Clarkson av den anledningen. Jag är en alldeles
            för snäll person för att göra det. Så går det ibland i det politiska
            arbetet,
          </note>
          <note>
            Rolf Clarkson, men låt oss alltså inte beklaga detta.
          </note>
          <note>
            Sedan några ord om detta om rävspel och krypskytte. Det gäller
            också uttalanden om att man själv har spelat med öppna kort och
            gett raka besked. Ja, Rolf Clarksons och andra talares inlägg
            här tidigare visar vad det är fråga om -- vilka som har bedrivit
            rävspel osv.
          </note>
          <note>
            Jag har lärt känna Rolf Clarkson som en i vanliga fall logiskt
            tänkande person. Jag frågar därför även
          </note>
          <note>
            Rolf Clarkson: Vad är det för fel med vårt förslag --
          </note>
          <note>
            under en följd av år har ju Rolf Clarkson, om jag förstått det
            hela rätt, varit en planeringsman, en företagare med företagargrund,
            vilket innebär att han ofta fått lära sig att planera och göra
            vettiga bedömningar -- om att ge ett års dispens och att SJ
          </note>
          <note>
            får sköta den här trafiken under den tiden? Skulle inte båda
            parter, staten och i det här fallet de som skall överta trafiken,
            kunna få noggrant gå igenom det hela ekonomiskt och praktiskt
            under ett år? Det är samma fråga som jag har ställt flera gånger
            tidigare, men jag har inte fått något klart svar. Jag tror att
            Rolf Clarkson är en man som kan göra dessa bedömningar på ett
            riktigt sätt.
          </note>
          <note type="speaker">
            Anf. 20 RUNE THORÉN (c) replik:
          </note>
          <note>
            Herr talman! Från min sida får jag ändå beklaga att moderaterna
            hamnat på samma sida som regeringen, inte därför att socialdemokraterna
            och moderaterna har kommit överens utan därför att jag ser att
            skillnaderna inte borde vara så stora mellan det som Rolf Clarkson
            och moderaterna säger och det vi säger i minoriteten. Vad är det
            då
          </note>
          <note>
            Rolf Clarkson säger? Jo, han vill ha den billigaste möjliga trafiken,
            men ändå spårburen trafik. Han vill ha det billigste möjliga underhållet.
            Där skiljer vi oss inte åt. Moderaterna försäker ofta ge intrycket
            att det är de som strävar efter att få det billigt, men det är
            ingen som vill betala mer för ett underhåll än vad som är nödvändigt
            eller mer för en trafik än vad som är nödvändigt. Jag har sagt
            flera gånger tidigare att centern vill att SJ nu får ett år på
            sig. Om det sedan blir SJ, länstrafiken,
          </note>
          <note>
            Inlandskommunerna Ekonomiska Förening, BK-
          </note>
          <note>
            tåg eller eller någon annan som sköter det i fortsättningen,
            skall man handla upp de till lägsta möjliga och bästa pris med
            den standard som krävs.
          </note>
          <note>
            Jag ser ingen skillnad där, Rolf Clarkson.
          </note>
          <note>
            När det gäller underhållet ser jag inte heller någon större skillnad
            mer än att vi tycker att det självklart är banverket som skall
            ha ansvaret. Banverket skall i sin tur naturligtvis också se till
            att man -- det gäller inte bara inlandsbanan utan överallt i landet
            -- får anbud från olika entreprenörer och får det billigaste möjliga
            alternativet. Det tycker jag att vi är överens om.
          </note>
          <note>
            Konkurrens är ett fint uttryck, inte minst i moderata kretsar.
            Jag delar den uppfattningen, och jag har många gånger i kommunala
            sammanhang pläderat för konkurrens. Men kom ihåg: om vi lär oss
            att stava till ordet konkurrens, finns det två ord till som vi
            måste lära oss att stava till och som är viktiga i inte minst
            den här församlingen. Det är orden solidaritet och ansvar. I och
            för sig kan man låta folket där uppe, kommunerna, landstingen
            eller trafikanterna direkt genom biljettpriserna betala det hela,
            men fortfarande är det konkurrens.
          </note>
          <note>
            Men det handlar inte om solidaritet och ansvar.
          </note>
          <note>
            Därför menar jag att det är viktigt att staten, riksdagen, betalar
            den trafik det handlar om och via banverket också underhållet.
            Men -- och där är vi överens -- det skall inte ske till vilket
            pris som helst, utan självfallet skall man se till att vi får
            så billig trafik som möjligt, likaså när det gäller underhållet.
          </note>
          <note>
            Min sista fråga till Rolf Clarkson är: Det skiljer sig väl egentligen
            inte mot några andra banor i landet heller? Det är ju den princip
            som vi måste arbeta efter totalt sett, om vi är rädda om skattebetalarnas
            pengar. Det förutsätter jag att vi alla i den här kammaren är.
          </note>
          <note type="speaker">
            Anf. 21 ROLF CLARKSON (m) replik:
          </note>
          <note>
            Herr talman! Jag hade faktiskt bestämt mig för att inte hålla
            mer än ett tiominutersanförande och inte ge mig in i en ny debattrunda.
            Det är lika bra att låta kommunikationsministern beträda podiet
            så fort som möjligt. Jag skall därför inskränka mig till att lämna
            ett par kommentarer.
          </note>
          <note>
            Till Hugo Bergdahl vill jag inte säga mer än att den missaktning
            som jag skulle kunna ge uttryck för skulle kunna uppgå till samma
            grad av ohövlighet som han har visat.
          </note>
          <note>
            Ni frågar varför man inte kan prova ett år. Jag gav faktiskt
            svaret på det. Det är bara 84 miljoner för dyrt, sade jag i mitt
            anförande. Det är ett alldeles för högt pris för att ta reda på
            om trafik är möjlig i framtiden eller ej. Men svaret får vi nu
            praktiskt taget gratis när kommunikationsministern eller hans
            förhandlare tar kontakt med de berörda där uppe.
          </note>
          <note>
            När det gäller underhållet vill jag precisera mig. Jag har inte
            talat om investeringar, men jag har fått den uppfattningen från
            föreningens sida att man på ett dramatiskt sätt skulle kunna sänka
            de underhållskostnader som banverket talar om.
          </note>
          <note>
            Dessa kostnader innefattas i begreppet ''främst''.
          </note>
          <note>
            Så mycket järnvägsteknik kan jag inte att jag här kan tala om
            vilken summa det handlar om. Andra får göra bedömningen av vad
            som är en dramatisk besparing av underhållskostnaderna på banan.
          </note>
          <note>
            Jämför inte inlandsbanan med länsjärnvägarna.
          </note>
          <note>
            Första villkoret för statligt stöd för länsjärnvägar är fem dubbelturer
            per dag. Det är det inte tal om på inlandsbanan. Inlandsbanan
            är inlandsbanan. Den är speciellt uppdragen enligt beslutet, och
            det är vad vi nu behandlar. Några likheter i övrigt med länsjärnvägar
            som kör avstånd på 5--10 mil kan man inte dra. Detta är ju en
            bana som är så lång som banan från Kristianstad till Paris, även
            om det bara är längden som de har gemensamt.
          </note>
          <note type="speaker">
            Anf. 22 VIOLA CLAESSON (v) replik:
          </note>
          <note>
            Herr talman! Rolf Clarkson har fortfarande inte svarat på frågan
            om han tror att trafikutskottet och riksdagen har rätt att klassa
            om banan och ge den en ny status, vilket eventuellt skulle kunna
            ske om möjlighetens förslag skulle gå igenom. Jag kunde inte låta
            bli att begära replik, eftersom Rolf
          </note>
          <note>
            Clarkson nu med stort patos säger: Jämför inte inlandsbanan med
            länsjärnvägar. Inlandsbanan är inlandsbanan.
          </note>
          <note>
            Ja, just precis det! Inlandsbanans särställning har jag hänvisat
            till. Jag har hänvisat till beslut efter beslut, där man har talat
            om att den har en samhällsekonomiskt viktig betydelse. Bl.a. därför
            skall staten ha ansvaret nu och i framtiden för att banan fungerar
            på ett sådant sätt att man kan köra trafik på den. Det är ju vad
            det hela handlar om.
          </note>
          <note>
            Moderater och socialdemokrater i trafikutskottet har enats om
            bl.a. följande: ''De merkostnader som kan följa av en bibehållen
            persontrafik på inlandsbanan bör enligt utskottets mening främst
            betalas av de lokala och regionala intressenter som vill driva
            denna trafik.'' Om detta skulle gå igenom så har ni på eget bevåg
            sett till att man har klassat om hela banan och gett den en ny
            status. Jag ställde en fråga om detta till moderater och socialdemokrater
            i trafikutskottet, men de vägrade att svara. Men snälla ni, ge
            ett svar här innan kommunikationsministern kommer upp i talarstolen.
          </note>
          <note type="speaker">
            Anf. 23 ROLF K CLARKSON (m) replik:
          </note>
          <note>
            Herr talman! Jag kan lämna ett svar på den fråga som Viola Claesson
            två gånger har ställt. Då får jag underrätta henne om det som
            måste vara henne bekant, nämligen att alla beslut i Sveriges riksdag
            övertar alla andra institutioners beslut, inkl.
          </note>
          <note>
            regeringens.
          </note>
          <note>
            Anf. 24 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Debattens vågor har gått höga under den senaste
            tiden, så också här i kammaren i dag.
          </note>
          <note>
            Det avslöjar våndan inför ett svårt beslut. Detta är ingenting
            nytt när det gäller inlandsbanan. Det har varit vånda under många
            år, många diskussioner och prövningar. En av mina mera namnkunniga
            företrädare gjorde en uppmärksammad resa längs inlandsbanan. Vad
            vi minns av den resan är konstaterandet att det finns väldigt
            mycket gran.
          </note>
          <note>
            Det var inte att riktigt exakt citat, men kammaren lämpar sig
            inte för exakta citat i det sammanhanget.
          </note>
          <note>
            Jag gjorde en mindre uppmärksammad resa i höstas längs inlandsbanan
            från Mora till Gällivare för att noga studera förhållandena. I
            förbigående sagt var det första gången jag åkte någon sträcka
            på inlandsbanan. Men under de senaste dagarna har jag kunnat konstatera
            att jag inte är ensam norrlänning i den situationen, nämligen
            den att man har talat mycket, men åkt litet.
          </note>
          <note>
            Under min resa hade jag tillsammans med banverkets generaldirektör
            och regionchefer tillfälle att noga studera banans standard och
            tala med folk ute i kommunerna. Vi står inför ett svårt beslut,
            men ett beslut måste fattas så snart som möjligt.
          </note>
          <note>
            Politiker står ofta inför svåra beslut och avvägningar. Vi har
            själva önskningar och krav, samtidigt som vi möts av önskningar,
            krav och förhoppningar. De som byggde inlandsbanan, detta märkliga
            monument, var säkert fyllda av stora förhoppningar och förväntningar
            om en utveckling i den här regionen med nya samhällen som skulle
            växa upp. Det blev inte så. Vi politiker beslutar inte över allt
            i utvecklingen. Politik innehåller visserligen möjligheter, men
            också svårigheter.
          </note>
          <note>
            Ekonomin sätter gränser. Nu diskuterar vi frågan om fortsatta
            stora subventioner eller någon annan, ny lösning, som innebär
            en bra trafikförsörjning med mindre subventioner.
          </note>
          <note>
            Ekonomin ger möjligheter, och därför måste den förbättras och
            förstärkas. Tillväxten måste ökas.
          </note>
          <note>
            För att uppnå detta syfte föreslår vi mycket omfattande investeringar
            i infrastrukturen, investeringar som kan ge ökad tillväxt, och
            det innebär svåra avvägningar.
          </note>
          <note>
            Regeringen stod i höstas inför uppgiften att återskapa balans
            i ekonomin i en svår ekonomisk situation som krävde kraftiga åtstramningar
            på en rad områden. Vi fick kritik för att vi sparade för litet
            när det ekonomisk-politiska åtgärdsprogrammet lades fram i oktober.
            Detta program innehöll förslag om mycket smärtsamma förändringar
            i sjukförsäkringen och i u-hjälpen samt neddragningar av bidragen
            inom transportområdet. Dessa neddragningar berörde järnvägstrafiken,
            flygtrafiken, Gotlandstrafiken,
          </note>
          <note>
            Vänersjöfarten och annat. Vi bedömde det som nödvändigt att minska
            också anslaget för köp av olönsam trafik.
          </note>
          <note>
            Förutsättningarna för trafik förändras.
          </note>
          <note>
            Levnadsvanorna blir annorlunda och de ekonomiska villkoren växlar.
            Därmed förändras också resvanorna.
          </note>
          <note>
            Jag har många gånger tänkt på den lilla anhalten i min hemby
            norr om Älvsbyn i Norrbotten. Där samlades vi ungdomar på lördags-
            och söndagskvällar när tåget kom. Det var byns samlingspunkt.
            Numera stannar det inga tåg där.
          </note>
          <note>
            Tågen kör fort förbi på den norra stambanan. Den lilla anhalten
            är nedlagd. Varför? Jo, vi köpte oss bilar och tog oss fram med
            dem. Vi hade inte längre behov av att tågen stannade vid den här
            anhalten.
          </note>
          <note>
            Hur många är det som har åkt inlandsbanan? Jag har flera gånger
            gjort enkäter när jag har varit ute och diskuterat och fått frågor
            om inlandsbanan.
          </note>
          <note>
            Handuppräckningarna har genomgående varit lika med noll. Däremot
            har synpunkterna varit många.
          </note>
          <note>
            Jag skall emellertid inte göra någon enkät här.
          </note>
          <note>
            Inlandsbaneområdet har genomgått stora förändringar: minskat
            befolkningsunderlag och kraftig tillväxt av personbilsbeståndet.
            Detta har varit till stor nytta och välsignelse för befolkningen
            i dessa områden, som har fått mycket bättre resmöjligheter. Flygtrafiken
            har utvecklats och stöds kraftigt av kommunerna längs inlandsbanan.
          </note>
          <note>
            Jag förstår dem. Flyget är ett viktigt inslag för att överbrygga
            långa avstånd.
          </note>
          <note>
            Staten ger ett bidrag till den här typen av flygtrafik på flera
            mindre flygplatser från Mora och upp till
          </note>
          <note>
            Gällivare. Bidraget uppgår till 14 milj. kr. per år.
          </note>
          <note>
            Genom driftsbidrag har staten stött inlandstrafiken med 57--60
            milj. kr. Om man tar med de driftskostnader som finansieras via
            banverket rör sig bidraget om i storleksordningen 100 milj. kr.
            per år. Dessa siffror kan vara intressanta att notera.
          </note>
          <note>
            Det gavs ett utredningsuppdrag till Bill Fransson, som skulle
            analysera hur inlandsbanan kunde utvecklas när det gäller t.ex.
            turisttrafiken.
          </note>
          <note>
            Utredningen tillsattes i anledning av den vånda som präglade
            slutet av 80-talet. Jag har mycket noga följt Bill Franssons utvecklingsarbete.
            Jag skall citera ur det material som han har lämnat: ''Det är
            min bestämda uppfattning att ändamålet persontrafikförsörjning
            för de fastboende i inlandet längs IB kan tillgodoses bättre och
            billigare med andra transportmedel än genom tågtrafiken på IB.''
          </note>
          <note>
            Beträffande modellen att överföra trafikförsörjningsansvaret
            till trafikhuvudmännen fortsätter Bill Fransson: ''-- -- -- är
            enligt min uppfattning det ekonomiskt mest rationella alternativet.
            Detta är också det alternativ som överensstämmer med de principer
            och det regelverk som skapades genom det nu gällande trafikpolitiska
            beslutet.''
          </note>
          <note>
            Vidare: ''THM åläggs i den trafikpolitiska lagstiftningen ett
            ansvar för transportförsörjningen inom sitt län. Detta innebär,
            enligt min mening, att varje annan trafiklösning av IB än en överlåtelse
            av driften på just THM måste komma till stånd i samverkan med
            dessa och i praktiken genomförs med deras goda minne.''
          </note>
          <note>
            Jag hade senare överläggning med företrädare för
          </note>
          <note>
            Inlandskommunerna Ekonomiska Förening. Jag hade uppmanat Bill
            Fransson att närmare undersöka detta alternativ i utredningsarbetet.
            Vid de överläggningar vi hade i kommunikationsdepartementet med
            dessa företrädare för Inlandskommunerna Ekonomiska
          </note>
          <note>
            Förening deklarerade de mycket klart att ett övertagande från
            deras sida förutsatte att investeringarna på hela banan måste
            uppgå till minst miniminivå. Med hela banan avsåg man banan ända
            upp till Gällivare. Det blir då fråga om ett belopp på flera hundra
            miljoner.
          </note>
          <note>
            Vi konstaterade att med dessa villkor skulle en överlåtelse av
            inlandsbanan till
          </note>
          <note>
            Inlandskommunerna Ekonomiska Förening ställa sig mycket dyrbar.
            Det var mot denna bakgrund som regeringen presenterade sitt förslag
            om att erbjuda länshuvudmännen att ta över trafikansvaret och
            se till att inom ramen för tillgängliga medel ordna en minst lika
            god trafikförsörjning. Länshuvudmännen har presenterat ett förslag
            som innebär en bättre trafikförsörjning.
          </note>
          <note>
            I debatten har det hittills sagts mycket litet om just trafikförsörjningen.
            Rune Thorén sade t.o.m. att det inte handlar om trafikförsörjning,
            utan om att behålla en bana. Om man har den inställningen, är
            det mycket allvarligt. Människorna i det här området är i behov
            av en bra trafikförsörjning, av goda resemöjligheter och av att
            få många alternativ till att snabbt kunna ta sig fram så bekvämt
            som möjligt till rimliga priser. Om nu länshuvudmännen kan erbjuda
            fler resemöjligheter, snabbare transporter och möjlighet att stiga
            på det kollektiva transportmedlet närmare bostaden -- vilket ju
            är fallet om man åker buss -- borde detta vägas in i den här diskussionen
            och tillmätas något värde. Jag är samtidigt medveten om det värde
            av symbolkaraktär som en bana har, att den är förknippad med många
            minnen och starka känslor.
          </note>
          <note>
            Jag har stor förståelse för detta, men politik innebär att man
            måste göra rimliga avvägningar.
          </note>
          <note>
            Nu har vi inledningsvis lyckats få fram 80 milj. kr.
          </note>
          <note>
            för investeringar för att säkra godstrafiken. När skedde det
            senast? Under hela 1980-talet har det investerats ca 80 milj.
            kr. Jag föreslår att det redan nästa år investeras 80 milj. kr.
            för att förbättra förutsättningarna för godstrafiken. Det handlar,
          </note>
          <note>
            Roy Ottosson, i hög grad om just trävaru- och torvtransporter.
            Jag hörde på Kanalen i radion i går kväll. Nu skapas intrycket
            att man raserar möjligheterna för torvtransporter från Sveg till
          </note>
          <note>
            Mora. De 80 miljonerna har investerats just för att garantera
            en fortsättning av torvtransporterna.
          </note>
          <note>
            Sedan till de 36 milj. kr. som vi är beredda att erbjuda för
            persontrafikförsörjningen. Som företrädare för regeringen har
            jag konstaterat att länshuvudmännen därmed skulle erbjudas bättre
            resmöjligheter. Hela kostnaden skulle täckas, så att kommunerna
            inte ställs inför uppgiften att tillskjuta medel. Jag tyckte att
            detta var väsentligt. Det garanteras att pengarna används inom
            just inlandsbaneområdet. Det har ju förekommit misstänkliggöranden
            som går ut på att länshuvudmännen skulle komma att sprida pengarna
            över länen till andra områden. Det är inte fråga om detta.
          </note>
          <note>
            Jag uppfattar reservanternas resonemang och ställningstaganden
            som ett uttryck för tanken:
          </note>
          <note>
            Gånge denna kalk ifrån mig! Ett år till, inte nu, ett år till
            så får vi se. Om ett år är vi där. Kanske ödet vill att ni sitter
            i regeringsställning. Vem vet?
          </note>
          <note>
            Jag skall kommentera vad Viola Claesson sade.
          </note>
          <note>
            Hon talade föraktfullt om bilturismen. Så mycket kännedom har
            jag om Västerbottens, Norrbottens,
          </note>
          <note>
            Jämtlands och även Kopparbergs läns inland att jag vågar säga,
            att om inte den bilburna turismen funnes i områdena, skulle turistnäringen
            verkligen inte ha en chans. Det är ju det som är ryggraden i turismen.
          </note>
          <note>
            Sedan krävs det en särskild kommentar till Viola
          </note>
          <note>
            Claessons resonemang om tolkningsföreträde. Jag blev i måndags
            uppringd av en tidning som ville ha min tolkning av utskottets
            betänkande. Jag sade att jag inte uttalar mig nu om utskottets
            betänkande.
          </note>
          <note>
            Det får anstå tills riksdagens beslut föreligger. Vill ni, sade
            jag, ha förklaringar och kommentarer till utskottets betänkande
            i dag, måndagen den 18, får ni vända er till utskottets majoritet
            och be om besked.
          </note>
          <note>
            Regeringen kommer att lojalt och snabbt försöka effektuera riksdagens
            beslut så snart detta är fattat.
          </note>
          <note>
            Vi har hög beredskap, eftersom tiden nu är utomordentligt knapp.
            Vi känner ett stort ansvar för att trafikförsörjningen efter den
            10 juni skall kunna upprätthållas i det här området. Därför tycker
            jag att det vore mycket trist, för att inte säga tragiskt, om
            man nu skulle iscensätta ytterligare utskottsbehandling och ytterligare
            förkorta den planeringstid som behövs för att genomföra det beslut
            som riksdagen stannar för. Planläggningen av trafikarbetet skulle
            försvåras och därmed skulle det också bli svårare för befolkningen
            i området.
          </note>
          <note type="speaker">
            Anf. 25 HUGO BERGDAHL (fp) replik:
          </note>
          <note>
            Herr talman! Kommunikationsministern sade att inlandsbanan kommer
            att kräva statliga insatser med tanke på framtiden, och jag håller
            med om detta. I båda de aktuella alternativen ingår detta, om
            trafiken även i framtiden skall kunna upprätthållas på personsidan.
          </note>
          <note>
            Reservanterna tycker emellertid att utskottsmajoriteten handlar
            brådstörtat. Det finns många problem att lösa just med tanke på
            vad jag nyss sagt. Det gäller t.ex. frågan om i vilken omfattning
            staten skall vara med och finansiera det hela. Det finns också
            frågor att lösa på många andra områden. Därför är vi besvikna
            över att utskottsmajoriteten har inställningen att det hela skall
            klubbas igenom för att det sedan skall kunna köras i gång den
            10 juni. Vi måste rimligen konstatera -- och det tror jag att
            kommunikationsministern innerst inne håller med mig om -- att
            det behövs en övergångstid, så att frågorna hinner diskuteras.
            Det gäller ekonomin och många praktiska frågor. Jag tar upp det
            här för fjärde eller femte gången, eftersom jag inte har fått
            något klart besked om varför man motsätter sig en frist på ett
            år, dvs. att SJ sköter det hela ett år och får ersättning för
            arbetsuppgifterna. Därefter skulle kommunerna få ta över. Det
            är väl inte lätt för 17 kommuner att ta över den här verksamheten
            som det inte finns någon erfarenhet av. Jag vill alltså fråga
            kommunikationsministern: Varför kan man inte gå med på att övergångstiden
            utsträcks till ett år? SJ skulle då få i uppdrag att sköta trafiken,
            varefter kommunerna skulle ta över. Vad är det för fel i det förslaget?
            Finns det inte mycket positivt i detta att ha en övergångstid
            på ett år? Ge mig ett klart besked om varför det inte går att
            acceptera att
          </note>
          <note>
            SJ sköter det hela under ett år. Vi vill, kommunikationsministern,
            ha en långsiktig lösning, inte på ett år. Därför är det viktigt
            att diskussioner kommer till stånd mellan de nya trafikansvariga
            och staten som har att överlämna en hel del av sina uppgifter.
            Ett års övergångstid är därför nödvändig. Jag skulle bli glad
            om kommunikationsministern ville ge mig en bra förklaring, även
            om den delvis skulle strida mot min uppfattning.
          </note>
          <note type="speaker">
            Anf. 26 RUNE THORÉN (c) replik:
          </note>
          <note>
            Herr talman! Kommunikationsministern inledde med att citera vad
            en av hans företrädare hade sagt när han åkte inlandsbanan. Även
            jag skall citera vad en företrädare till kommunikationsministern
            sade en gång i tiden. Han yttrade: ''Övre Norrland är icke längre
            ett de drömda framtidsmöjligheternas land. Det är de ekonomiska
            verkligheternas land.'' När sade han detta? Jo, det var i december
            1916, då sträckan mellan Brunflo--Hackås var klar.
          </note>
          <note>
            Jag kan precis som kommunikationsministern med en viss nostalgi
            i stämman tänka på min ungdomstid, när man gick ungefär 500 meter
            ned till en liten station och hämtade tidningen måndag-, onsdag-
            och fredagkvällar. Man satt där och pratade. Det var väldigt trevligt.
            Klocka behövde man inte ha. Man visste när tågen kom och när det
            var dags att dricka kaffe, gå hem och äta middag osv. Varför uttalar
            sig kommunikationsministern som han gör? Jo, det är litet nostalgi
            som det handlar om när det gäller köp av tågtrafik. Man vill bibehålla
            den. Jag säger detsamma till Georg
          </note>
          <note>
            Andersson som jag sade till Birger Rosqvist: Det är ett slag
            mot era egna partivänner. Ser man på motionerna kan man fråga
            om det är den typen av trafik som det handlar om. Det är det inte
            alls. Det rör sig om Nässjö--Falköping, Mjölby--Hallsberg,
          </note>
          <note>
            Hallsberg--Gävle osv. Här gäller det sträckor som är oerhört
            viktiga och som kommer att spela en mycket stor roll när vi har
            fått det järnvägsnät utbyggt som vi delvis, Georg Andersson, är
            överens om. Inom centern vill vi ju gå längre. Det gäller att
            inte ta bort förutsättningarna, och det är därför som vi i centern
            vill satsa mer på att köpa till dess att det enligt vår åsikt
            helt enkelt kommer att gå ihop.
          </note>
          <note>
            När det gäller inlandsbanan får vi egentligen ytterligare en
            vision. Här kunde man tro att det var busstrafikförbundets ordförande
            som stod i talarstolen i stället för kommunikationsministern,
            eftersom det i själva verket tycks vara busslösningar som gäller
            i framtiden. Jag tycker att det är viktigt med persontrafik. Men
            jag säger att det inte handlar om att erbjuda ett antal bussturer,
            utan vad det handlar om är att se till att vi kan bibehålla banan
            och ha en bra persontrafik, en bra turisttrafik, osv. Man kan
            inte bara säga att man har skakat fram -- på inlandsbanan kanske
            man har skakat fram -- några miljoner för att underhålla godstrafiken.
            Det är självklart att om man har en bra bana kan man köra både
            gods och personer.
          </note>
          <note>
            Jag säger som Hugo Bergdahl, nämligen att det vore bra om vi
            finge ett rådrum på ett år, för att sedan verkligen kunna inrikta
            oss på en bra trafiklösning som blir, vilket utskottets vice ordförande
            sade, så billig som möjligt. Låt oss använda året till detta.
          </note>
          <note type="speaker">
            Anf. 27 VIOLA CLAESSON (v) replik:
          </note>
          <note>
            Herr talman! Jag tycker att de herrar som framträder i debatten,
            moderater och socialdemokrater, är så otroligt motsägelsefulla.
          </note>
          <note>
            Det är så tydligt att det är något som inte stämmer.
          </note>
          <note>
            Jag förstår att Georg Andersson är en av dem som själva inte
            hör hur det låter. Ibland låter det som om allt vore ödesbestämt
            också när det gäller trafiken.
          </note>
          <note>
            T.ex. avfolkningen av Norrlands inland är tydligen bestämd av
            ödet och inte genom politiska beslut.
          </note>
          <note>
            Att fler och fler tog bilen i stället för tåget är tydligen också
            något som är ödesbestämt enligt den beskrivning som Georg Andersson
            ger. Resultatet blir att man ser mest granar. Det blir nostalgi.
            Det blir starka minnen, och inlandsbanan är ett unikum. Det ligger
            förakt i detta även om herrarna framträder ganska ödmjukt.
          </note>
          <note>
            Precis samma förakt mötte jag hos en av länstrafikhuvudmännens
            direktörer, som menade att det unika med inlandsbanan är att de
            som reser kan gå ut och klappa renar på huvudet. Den föraktfulla
            inställningen till inlandsbanan och till dem som vill rädda och
            utveckla den hoppas jag verkligen att Georg Andersson inte ställer
            sig bakom. Jag menar att det finns snudd på den typen av förakt
            i det inlägg som Georg Andersson gjorde även om han lät ödmjuk.
          </note>
          <note>
            Jag skulle gärna vilja ha ett svar av Georg
          </note>
          <note>
            Andersson -- jag har inte heller fått något klart svar av de
            andra som har framträtt här och som jag menar inte står på inlandsbanans
            sida -- på följande fråga: Innebär det beslut som kommer att fattas,
            med den ordalydelse som finns i trafikutskottets betänkande, att
            banan får en ny status med tanke på vem som skall bära ansvaret
            för investeringar och underhåll, eller får banan inte en ny status,
          </note>
          <note>
            Georg Andersson? Har regeringen planer på att göra inlandsbanan
            till en länsjärnväg, och dessutom inte låta det ske som brukar
            vara vanligt i dessa sammanhang, nämligen att låta banverket vara
            ansvarigt för investeringar och annat? Är det detta som är på
            gång tycker jag att det vore mycket bra att få reda på det.
          </note>
          <note>
            Om man så sent som för mindre än två år sedan här i kammaren
            ansåg att inlandsbanan har ett klart samhällsintresse och sedan
            med hänvisning till att regeringen måste spara pengar slår klorna
            just i inlandsbanan, som är ett samhällsintresse, då är det också
            något som inte stämmer i resonemanget.
          </note>
          <note type="speaker">
            Anf. 28 ROY OTTOSSON (mp) replik:
          </note>
          <note>
            Herr talman! Kommunikationsministern uppmålar inlandsbanan som
            ett ständigt problembarn och ser inte möjligheterna. Man skulle
            kunna tro sig vara förflyttad till den debatt som vi hade för
            fem år sedan i Sverige om järnvägstrafiken. Numera har man inte
            bara i Sverige utan även i Europa och i
          </note>
          <note>
            Nordamerika och på många andra håll i världen insett fördelarna
            med järnväg, och järnvägsutbyggnaderna har satt fart. Vi har äntligen
            fått en vändning i Sverige på detta område.
          </note>
          <note>
            Det är bra. Men när det gäller den stora del av
          </note>
          <note>
            Sverige som trafikeras av inlandsbanan gäller tydligen den gamla
            tidens politik. Där vill man inte förbättra detta sätt att transportera
            och knyta ihop det med resten av järnvägsnätet i Sverige och i
          </note>
          <note>
            Europa. Det är litet konstigt. Möjligen är det också litet nostalgi
            att hålla fast vid en gammaljärnvägspolitik som är misslyckad.
            Vi från miljöpartiet är helt övertygade om att inlandsbanan är
            värd en investering på 1,2 miljarder för godstrafiken och för
            persontrafiken för att få trafiken att fungera i 30 år framåt.
            Om man slår ut dessa pengar på 30 år och 105 mil järnväg och tar
            i beaktande att underhållskostnaderna sjunker om man gör en sådan
            investering, då är detta en mycket bra investering.
          </note>
          <note>
            Det hade varit bra om kommunikationsministern, som också är norrlänning,
            kunde hålla med om att vi behöver inte bara ett trafikslag utan
            två eller tre även i Norrlands inland för att företagen där skall
            kunna utvecklas på ett bra sätt och så att människorna som lever
            och verkar där skall kunna ta sig fram på ett bra sätt. Jag kan
            inte se att det skulle vara så fruktansvärt dyrt som det framställs.
          </note>
          <note>
            Det dyraste är själva investeringen. Och det rör sig om ca 4
            % av den totala järnvägsinvestering som planeras under 90-talet.
          </note>
          <note>
            Ser till själva subventioneringen av trafiken måste ses i ett
            samhällsekonomiskt perspektiv.
          </note>
          <note>
            Flygtrafiken betalar ingen energiskatt på sina bränslen. Den
            betalar en blygsam miljöskatt, vilken borde höjas. Järnvägen har
            över lag betydligt bättre egenskaper. Det gör naturligtvis att
            man redan har gynnat andra trafikslag på järnvägens bekostnad.
            Därför kan det vara motiverat att gå in med subventioner tills
            man har fått en bättre balans i detta sammanhang. Jag tror emellertid
            inte att inlandsbanan kommer att löna sig, eftersom underlaget
            är så blygsamt. Men jag anser ändå att det är värt att ta regionalpolitiska
            hänsyn och att alla delar av landet skall leva. Och då är detta
            inte några stora pengar.
          </note>
          <note>
            Anf. 29 Kommunikationsminister GEORG
          </note>
          <note type="speaker">
            ANDERSSON (s):
          </note>
          <note>
            Herr talman! Hugo Bergdahl har egentligen tidigare i debatten
            fått besked om vad ett övergångsår innebär. Det innebär en stor
            kostnad men löser inget problem. Det ger ytterligare betänketid,
            och det är klart att det tillfälligt löser problem för den som
            har beslutsvånda. Men skillnaden mellan reservanter och majoritet
            ligger i storleksordningen 80 miljoner för ett sådant betänkeår.
            Det är ett ganska starkt motiv.
          </note>
          <note>
            Rune Thoréns inlägg såg jag ingen substans i som ger anledning
            till en kommentar.
          </note>
          <note>
            Till Viola Claesson vill jag säga att jag verkligen inte uttrycker
            något förakt. Jag lever ganska nära dessa problem. Detta har varit
            ett mycket smärtsamt beslut att fatta, och jag har stor respekt
            för dem som nu känner oro och är litet upprörda över förändringar.
            De smärtar. Men vi politiker måste förr eller senare fatta även
            beslut som i stunden kan upplevas som ganska smärtsamma.
          </note>
          <note>
            Som jag sade skall vi självfallet snabbt och lojalt försöka förverkliga
            riksdagens beslut. Då får vi se hur de lokala företrädarna bedömer
            förutsättningarna inom de ramar som riksdagen är beredd att ställa
            upp.
          </note>
          <note>
            Jag skulle vilja göra ett påpekande som jag försummade i mitt
            inlägg. När man talar om kommunerna är det faktiskt på det sättet
            att bakom länshuvudmännen står kommunerna. Det är ju kommunerna
            som är ägare till länshuvudmännen.
          </note>
          <note>
            Det trollas bort i den allmänna debatten. Man skapar ett intryck
            av att länshuvudmännen är något slags anonymt, främmande bolag
            som tränger sig in på den här marknaden. Det är kommunerna som
            står bakom, som är medlemmar och ägare. I
          </note>
          <note>
            förekommande fall subventionerar de länshuvudmännens verksamhet.
            I det erbjudande som regeringen har gett länshuvudmännen för den
            sorts trafik som vi nu diskuterar skulle det inte krävas någon
            kommunal subvention.
          </note>
          <note>
            Det är, Viola Claesson, inte fråga om att göra inlandsbanan till
            länsjärnväg. I så fall skulle investeringsanslaget ligga inom
            länstrafikanslaget.
          </note>
          <note>
            Vi anvisar särskilda medel, 80 milj. kr., för upprustning av
            godstrafiken.
          </note>
          <note>
            Varje riksdag är naturligtvis suverän. Jag har stor respekt för
            riksdagens ställningstaganden. När
          </note>
          <note>
            Viola Claesson envisas med att hänvisa till tidigare riksdagsbeslut,
            måste Viola Claesson som riksdagsledamot ändå vara medveten om
            att hon nu kan förändra tidigare beslut genom att fatta nya beslut.
            Så enkelt är det. Riksdagen är suverän.
          </note>
          <note>
            Roy Ottosson talade i ett tidigare inlägg om att persontrafik
            behövs för att garantera godstrafiken.
          </note>
          <note>
            Det är en myt. Man gagnar inte godstrafiken med att upprätthålla
            en förlustverksamhet i form av persontrafik. Det är inget stöd,
            utan det är att dränera trafikföretagen på pengar. Det är det
            problem som SJ har brottats med under många år.
          </note>
          <note>
            Man har bedrivit en trafik som ständigt har krävt understöd och
            subventioner, och som inte har haft kraft att utvecklas.
          </note>
          <note>
            Det nya i trafikpolitiken är att järnvägen har möjligheter, där
            det finns ett trafikunderlag. Tågen går på räls och rälsen ligger
            ganska statiskt. Det är ett problem. Men där det finns stora befolkningskoncentrationer
            och stora godstransportmängder kan järnvägen vara en väldig tillgång
            för bygder och samhällen. Men där det är glest mellan människor
            och få passagerare på motorvagnar och tåg är det dålig ekonomi
            och dålig transportpolitik att envisas med att köra tåg. Det är
            mycket smidigare, snabbare och ger bättre service att använda
            sig av andra transportmedel. Den möjligheten till förändring måste
            vi som trafikpolitiker vara öppna för att ta till oss och inte
            envist säga att där rälsen en gång är lagd skall det för evigt
            gå tåg, även om det inte finns några passagerare på tågen.
          </note>
          <note type="speaker">
            Anf. 30 HUGO BERGDAHL (fp) replik:
          </note>
          <note>
            Herr talman! Som svar på min fråga om hur kommunikationsministern
            ser på vår linje, att ha en övergångstid på ett år, säger kommunikationsministern:
            Ja men, det kostar mer.
          </note>
          <note>
            Visst kostar det mer, av den anledningen att SJ skall bedriva
            den här trafiken och för att man måste jämföra med de 36 miljoner
            som kommunikationsministern och majoriteten i utskottet är beredda
            att ge de nya trafikhuvudmännen. Det är en omöjlighet att på några
            korta vårveckor överlämna den här trafiken till andra intressenter
            och säga: Ni får 36 miljoner.
          </note>
          <note>
            Problemen är lösta för vår del. Lycka till!
          </note>
          <note>
            Vi ser inte på frågan på det viset. Vi vill ha en ansvarsfull
            övergång. Därför kräver vi en övergångstid på ett år. Det är viktigt
            i sammanhanget. Jag är nästan helt säker på att kommunikationsministern
            inombords delar vår uppfattning. Er linje är omöjlig. Den passar
            inte in i de verkliga förhållandena. Ge SJ i uppdrag att bedriva
            trafiken ett år till. Förhandla med de nya trafikansvariga! Sy
            ihop ett bra paket som passar in i verkligheten och som ger reella
            möjligheter, både ekonomiskt och praktiskt, att driva denna trafik
            i framtiden för en lång följd av år, helst årtionden.
          </note>
          <note>
            Det vill vi ha sagt. Det måste bli möjligt att göra detta på
            ett bra och riktigt sätt. Vi uppfattar ert upptåg att överlämna
            trafiken redan den 10 juni som ett sätt att försöka strypa möjligheterna
            att redan från början bedriva en trafik som ekonomiskt och praktiskt
            är byggd på verkligheten.
          </note>
          <note>
            Vi driver inte på, säger kommunikationsministern.
          </note>
          <note>
            Vilka är det som driver på i den här frågan? Vi har redan från
            början sagt att detta är en viktig trafik som vi skall slå vakt
            om och att riksdagen måste ställa upp med vissa konstateranden.
            Vem är det som driver på? Ja, inte är det socialdemokraterna och
            moderaterna, utan det är vi som just för tillfället befinner oss
            på minoritetssidan. Det är vi som driver på i den här frågan,
            för att komma fram till en bra och förnuftig lösning.
          </note>
          <note type="speaker">
            Anf. 31 RUNE THORÉN (c) replik:
          </note>
          <note>
            Herr talman! Kommunikationsministern sade att det inte fanns
            någon substans i Rune Thoréns anförande, så han fann inget att
            bemöta. Vad skall jag då säga om kommunikationsministerns anförande?
          </note>
          <note>
            Vad var det jag sade? Jag nämnde att det vid de sammanträffanden
            vi har haft med SLTF -- där en person som Georg Andersson egentligen
            kanske känner mer än jag gör sitter ordförande, nämligen
          </note>
          <note>
            Bosse Ringholm -- har framkommit vad socialdemokratiska ledamöter
            har motionerat om.
          </note>
          <note>
            Det var det jag försökte få en debatt om, en debatt som inte
            rörde inlandsbanan, utan som rörde köp av tågtrafik. Man har inte
            motionerat för att det gäller en liten station där man kan gå
            ner och hämta posten på kvällarna, utan det är fråga om en tro
            på järnvägen i framtiden. Detta är viktigt om vi vill få en bra
            järnvägstrafik. Det är därför som man har motionerat om detta.
            Det är därför som centern anslår över 80 milj. kr. för att kunna
            bibehålla trafiken. På samma sätt som kommunikationsministern
            underlåter att beröra frågan här, har han vid sammanträffanden
            med
          </note>
          <note>
            SLTF inte tagit upp den diskussionen. Men det finns många här
            som är beredda att anslå de pengarna. Var vi skall ta dem tycker
            jag att vi skall sluta att prata om. Var de finns anvisar vi i
            vår budget.
          </note>
          <note>
            Jag förstår de insändare som förekommer. I t.ex.
          </note>
          <note>
            Östersundsposten står det i ett öppet brev till riksdagens socialdemokratiska
            ledamöter: Vakna upp innan folk byter ut er! Med det litet halvnonchalanta
            sätt som majoriteten betraktar dessa synpunkter förstår jag att
            sådana inlägg kommer.
          </note>
          <note>
            Det finns mängder av tidningsartiklar med idéer och lösningar,
            t.ex. ''Låt moderna tåg gå till Krylbo''.
          </note>
          <note>
            Det är inte fråga om att det åker en och annan passagerare, utan
            det är fråga om en utveckling av den spårburna trafiken.
          </note>
          <note>
            Sedan påpekar kommunikationsministern -- det har jag hört honom
            säga tidigare -- att bakom länshuvudmännen står kommunerna. Säg
            inte det till mig, eftersom jag själv sitter med i en kommun och
            mycket väl vet hur det är. Men geografi kan vi väl alla litet,
            även i Norrland. Länshuvudmännen och kommunerna runt inlandsbanan
            är inte samma sak. Det sägs också i betänkandet att det ankommer
            på kommunerna att betala det ökade underhåll det blir fråga om
            med en bibehållen persontrafik. Det betyder att man helt enkelt
            lastar över kostnader på kommunerna.
          </note>
          <note>
            Centerns linje är att staten skall svara för underhållet av banan.
            Staten skall också svara för trafikkostnaden, men se till att
            vi köper upp trafiken på billigaste möjliga sätt. Vi har inte
            sagt att det är självklart att SJ skall bedriva trafiken i fortsättningen.
            Men vi säger att SJ skall ha ansvaret det här året, för det brådskar.
            Låt oss göra på det sättet detta år. Sedan vill kanske, som jag
            tidigare har sagt, SJ, inlandsbanans förening, BK-tåg eller någon
            annan ta över till så bra pris som möjligt. Jag har egentligen
            svårt att förstå varför vi har blivit oense om detta. Jag tycker
            att det låter så självklart. Det borde ha varit i kommunikationsministerns
            intresse också.
          </note>
          <note type="speaker">
            Anf. 32 VIOLA CLAESSON (v) replik:
          </note>
          <note>
            Herr talman! Georg Andersson sade i sitt förra inlägg att han
            lever så nära problemen och att han tycker att beslutet om inlandsbanan
            är mycket smärtsamt. Han känner ändå respekt för dem som känner
            oro inför förändringar. Är det förändringar vilka som helst som
            människor känner oro inför?
          </note>
          <note>
            Har inte Georg Andersson debatterat tillräckligt mycket med sina
            politiska systrar och bröder i olika län i Norrland för att veta
            att de inte är vare sig obildade eller trögtänkta, utan att de
            vill kämpa för inlandsbanan såsom en viktig järnväg som är av
            intresse för hela riket och inte bara för Norrland?
          </note>
          <note>
            Nu säger man i det senaste numret av tidningen
          </note>
          <note>
            Statsanställda att Georg Andersson sannerligen inte är populär
            bland dem som vill rädda järnvägen och bland partikamrater och
            anställda på banverket och SJ i de län där inlandsbanan finns.
            Man skulle ju kunna både befria Georg Andersson från smärtan och
            se till att han blir något mer populär bland dem som inte tycker
            så vidare bra om Georg
          </note>
          <note>
            Andersson just nu, genom att ta ett vettigt beslut i den här
            frågan. Det är nämligen inget som är ödesbestämt, utan vi kan
            ta ett beslut i riksdagen som visar att det är järnvägen vi vill
            satsa på, inte enbart turismen -- även om den är viktig -- utan
            också på reguljär persontrafik på järnvägen. Banan är i allra
            högsta grad utvecklingsbar om man bara får de resurser som behövs.
            Detta struntade Bill
          </note>
          <note>
            Fransson i att titta på. Det var mycket enklare att peka på att
            bilturismen nog var det som skulle kunna lösa problemen. Men,
            som Roger Asp från
          </note>
          <note>
            Kopparbergs länstrafikmyndighet sade, då kan man ju inte lika
            lätt klappa renar på huvudet. Nu är det ju inte det saken gäller.
          </note>
          <note>
            Georg Andersson och Rolf Clarksson har ju tidigare här i debatten
            uttryckt sig fel, eller har helt enkelt fel, i en fråga. Om riksdagen
            tar beslutet att merparten av investerings- och underhållskostnaderna
            skall decentraliseras när det gäller inlandsbanan, har man givit
            inlandsbanan en ny status. Rolf Clarksson säger att riksdagen
            kan ändra sig och fatta vilket beslut den vill. Georg
          </note>
          <note>
            Andersson säger att riksdagen är suverän att ändra beslut. Nej.
            1988 fattade riksdagsmajoriteten faktiskt ett beslut om att endast
            regeringen har bemyndigande att fatta beslut om en ny status och
            en ny klassning av banorna. Det borde Georg
          </note>
          <note>
            Andersson veta.
          </note>
          <note type="speaker">
            Anf. 33 ROY OTTOSSON (mp) replik:
          </note>
          <note>
            Herr talman! Det resonemang som Georg
          </note>
          <note>
            Andersson förde om att persontrafiken på inlandsbanan på något
            sätt skulle dränera godstrafikens möjligheter är väl ändå väl
            långsökt.
          </note>
          <note>
            Någon större trängsel är det inte på banan, så det kan ju inte
            vara skälet. Att persontrafiken går där betyder ju att man har
            bättre underlag för att investera i banan än man annars skulle
            ha. Ju mer trafik man har på en bana desto mer motiverat är det
            naturligtvis att sköta banan bra. Det borde alltså snarare gynna
            godstrafiken. Det är faktiskt ganska obegripligt vad Georg Andersson
            egentligen menar med det argumentet.
          </note>
          <note>
            Enligt de uppgifter vi har fått i utskottet är det ungefär 150
            000 resenärer om året på inlandsbanan. Det är klart att det underlaget
            bidrar till att hålla i gång banan på ett bra sätt även för godstrafiken.
            Om man bara satsar på de bandelar där det finns godstrafik och
            låter resten förfalla --
          </note>
          <note>
            det är drygt hälften av banan -- kan man ju inte senare återuppta
            godstrafiken på de delar av banan som har förfallit. I fallet
            Sveg och torvtransporterna var det ju så att det egentligen inte
            fanns någon godstrafik på en del av banan -- mellan Sveg och
          </note>
          <note>
            Mora. Genom att man kom på att man kunde transportera torv med
            järnväg till Uppsala fick man godstrafik på den banan. Vem vet
            vilka andra nya företagsidéer som kan komma fram i det här området
            i framtiden? Genom att man undergräver möjligheten till persontrafik
            undergräver man också möjligheten till godstrafik på sikt.
          </note>
          <note>
            Jag vill också betona att inlandsbanan har en mycket stor potential
            som man inte tänkt på så mycket tidigare, men som är väldigt aktuell
            i dag, nämligen när det gäller turismen. En bana som till stor
            del går genom områden som är vildmark, som går genom områden som
            av de flesta européer uppfattas som exotiska, är naturligtvis
            något som kan utvecklas. Om vi i dag tittar i en vanlig tidtabell
            över tågtrafiken i Sverige finner vi att inlandsbanan inte finns
            med där. Tittar man på annonsering och marknadsföring finner man
            heller nästan ingenting.
          </note>
          <note>
            Det är klart att detta kräver en del satsningar på marknadsföring
            inte minst nere i Europa. Det kräver att inlandsbanan åtminstone
            finns med i tidtabellerna. Vi kräver naturligtvis också andra
            tidtabeller, som är bättre anpassade efter människors behov och
            människors förändrade behov. Jag menar att inlandsbanan bör, kan
            och skall utvecklas.
          </note>
          <note>
            Anf. 34 Kommunikationsminister GEORG
          </note>
          <note type="speaker">
            ANDERSSON (s) replik:
          </note>
          <note>
            Herr talman! Rune Thorén åberopar nu SLTF --
          </note>
          <note>
            Svenska lokaltrafikföreningen. Men, Rune Thorén, där finns det
            ju inget stöd för fortsatt tågtrafik på inlandsbanan -- alldeles
            tvärtom. SLTF har ju gått ut med ett pressmeddelande där man klargör
            sin ställning i det avseendet. Jag förstår inte riktigt syftet
            med den hänvisningen. Länshuvudmännen är ju kommunägda. Rune Thorén
            försöker få fram en sorts motsättning mellan de kommuner som ingår
            i
          </note>
          <note>
            Inlandskommunerna Ekonomisk Förening och samma kommuner som ingår
            i länstrafikbolagen.
          </note>
          <note>
            Låt mig konstatera att även en satsning på 36
          </note>
          <note>
            miljoner är en ganska rejäl satsning på persontrafik i ekonomiska
            termer. Om man utgår från ett resandeunderlag på ca 100 000 resenärer
            --
          </note>
          <note>
            uppgiften 150 000 har jag inte sett någonstans -- är det fråga
            om 360 kr. per resenär i subvention.
          </note>
          <note>
            Viola Claesson menar att jag inte är populär, och det är väl
            möjligt att hon har rätt i det. Jag är inte heller populist. Jag
            konstaterar att när det gäller den här frågan finns det ganska
            många populister som försöker styra undan för att inte behöva
            ta ansvar för det som kan uppfattas som känsligt och impopulärt.
            Jag kan bara konstatera att som politiker som vill göra anspråk
            på att ta ansvar måste vi orka ta oss fram till beslut och inte
            bara styra svårigheterna framför oss. Vi måste också våga stå
            för de beslut vi har fattat även när de inte är populära. Jag
            utgår ifrån att detta i det långa loppet kommer att tillgodoräknas
            de politiker som agerar på det sättet. Jag tror att vår tid i
            själva verket är i stort behov av politiker som vågar stå för
            sina beslut och orkar ta sig fram till beslut i svåra frågor.
          </note>
          <note>
            Slutligen vänder jag mig till Roy Ottosson och upprepar vad jag
            menar när jag talar om gods- och persontrafik. En verksamhet som
            går med stora förluster år efter år kan väl aldrig utgöra något
            stöd för någon annan verksamhet? Om man använder pengarna för
            järnvägstrafik till att hålla i gång förlustbringande verksamhet
            dränerar man ju i själva verket verksamheten. Om man i stället
            satsar pengarna på sådant som är utvecklingsbart och skapar nya
            satsningar -- det är det vi vill göra genom att investera i de
            bandelar som behövs för godstrafiken -- är det en viktig utveckling
            för företag i inlandsområdet. Sedan vill vi försöka att så effektivt
            som möjligt att använda de pengar vi kan för persontrafiken för
            att upprätthålla en bra transportförsörjning för människorna i
            området.
          </note>
          <note>
            Det utskottsförslag som nu föreligger tycker jag ger hyggliga
            förutsättningar i båda dessa avseenden.
          </note>
          <note>
            Andre vice talmannen meddelade att Rune Thorén,
          </note>
          <note>
            Viola Claesson, Roy Ottosson och Hugo Bergdahl anhållit att till
            protokollet få antecknat att de inte ägde rätt till ytterligare
            repliker.
          </note>
          <note type="speaker">
            Anf. 35 ULLA ORRING (fp):
          </note>
          <note>
            Herr talman! Som representant för en av dem där uppe, som jag
            tror att trafikutskottets vice ordförande uttryckte sig, vill
            jag också säga min mening i den här frågan.
          </note>
          <note>
            Det pågår en kamp i den norrländska glesbygden, ja, i hela Sverige,
            och kampen gäller inlandsbanan.
          </note>
          <note>
            Sällan har en fråga förenat människor som denna.
          </note>
          <note>
            Inte enbart i de 18 kommuner som är beroende av inlandsbanans
            trafikering, utan i hela landet, förs debatten om inlandsbanans
            överlevnad. Och det är i riksdagen det avgörande beslutet skall
            fattas.
          </note>
          <note>
            Regeringen och kommunikationsminister Georg
          </note>
          <note>
            Andersson har räknat fel och missbedömt folkopinionen när man
            har försökt att undergräva de reella möjligheterna att driva persontrafik
            på banan. Budskapet har varit inlindat i allmänna fraser som ''regeringen
            tänker inte skriva kommuner och landsting på näsan hur de skall
            tillgodose lokala och regionala transportbehov'', alltså någon
            form av falsk valfrihet från kommunikationsministerns sida.
          </note>
          <note>
            Kommunikationsministern är t.o.m. så ''generös''
          </note>
          <note>
            att han i nästa andetag framhåller att han är övertygad om att
            buss och taxi kan erbjuda de passagerare som i dag använder banan
            bra transportalternativ. Det är uttalanden som han har gjort i
            pressen. Det här är ingenting annat än dimridåer för att dölja
            regeringens faktiska avsikt att låta persontrafiken på inlandsbanan
            helt upphöra.
          </note>
          <note>
            Herr talman! Den utredning som tillsattes 1988
          </note>
          <note>
            hade som uppdrag att pröva hur trafiken på inlandsbanan kan utvecklas
            i former som främjar en ökad turisttrafik. Som grund låg även
            riksdagens uttalande att inlandsbanan mellan Mora och
          </note>
          <note>
            Gällivare har ett klart samhällsintresse och att den därför bör
            finnas kvar.
          </note>
          <note>
            När nu regeringens proposition och trafikutskottets betänkande
            om inlandsbanan ligger på riksdagens bord sviker regeringen tidigare
            löfte. I själva verket har ju regeringen redan tidigare bestämt
            sig för en nedläggning. Men folkopinionen kväser man inte så lätt.
            Inte bara inlandsborna reagerade, utan minst lika kraftig blev
            en opinion från hela landet för ett bevarande av trafiken, vilket
            inte minst de
          </note>
          <note>
            45 000 namnunderskrifter som strömmat in är ett bevis för.
          </note>
          <note>
            Jag måste ifrågasätta regeringens och kommunikationsministerns
            omdöme och omsorg om människorna som bor längs inlandsbanan, och
            om de i genomsnitt 300 passagerare som trafikerar banan varje
            dag. Att inlandsbanan förutom persontrafiken har ett stort värde
            för godstransporter och bl.a. exportmöjligheter för trävaror från
            inlandssågverken har tydligen inte uppfattats av regeringen. Det
            har ju här i dag tidigare varit en debatt i den frågan.
          </note>
          <note>
            Turistsatsningen har varit framgångsrik. I somras ökade antalet
            tågturister i inlandet, medan bilturismen minskade. Men kommunikationsministern
            vill tydligen satsa mer på bilism än på järnväg. Försvinner inlandsbanan
            --
          </note>
          <note>
            och därmed menar jag persontrafiken; man behöver både person-
            och godstrafik på inlandsbanan -- så försvinner möjligheten till
            en miljövänlig transportled till Europas sista vildmark och våra
            orörda älvar.
          </note>
          <note>
            Regeringen har tydligen siktet inställt på avfolkning i glesbygden.
            De som önskat åka med inlandsbanan har inte haft det enkelt att
            ens köpa sin biljett. Biljettförsäljningen upprätthålls exempelvis
            i Sorsele genom frivillig insats av den förre SJ-anställde biljettförsäljaren.
            Röda avgångar finns på tåg som går efter stambanan men inte efter
            inlandsbanan, osv. Allt detta innebär ett effektivt sätt att strypa
            persontrafiken.
          </note>
          <note>
            Vad blir då resultatet om majoritetsförslaget från socialdemokraterna
            och moderaterna går igenom?
          </note>
          <note>
            Det föreligger en stor risk att den kontinuerliga spårbundna
            persontrafiken på inlandsbanan läggs ned och att länstrafiken
            ändå får sätta in bussar. I
          </note>
          <note>
            Västerbotten har redan länstrafiken gått ut med anbudsförfarande
            för busstrafik på inlandsbanan.
          </note>
          <note>
            Var det så bevarandet av en inlandsbana skulle åstadkommas? Moderaterna,
            särskilt i
          </note>
          <note>
            Västerbotten, har ju ansett sig ha räddat inlandsbanan. Var detta
            avsikten -- att sätta in bussar på inlandsbanan? Jag undrar vad
            Hans Dau kommer att säga.
          </note>
          <note>
            I själva verket ger man inte Inlandskommunerna
          </note>
          <note>
            Ekonomisk Förening en rimlig chans att överta driften på så kort
            varsel som tre månader. Hugo
          </note>
          <note>
            Bergdahl har ju tidigare redovisat folkpartiet liberalernas inställning
            i den här frågan. Det är ett utstuderat taktiskt förslag, som
            kommer att ställa kommunerna inför akuta problem.
          </note>
          <note>
            Jag yrkar bifall till reservationerna 4 och 7, som sätter inlandsbanans
            fortlevnad i fokus och ger inlandskommunerna en rejäl chans att
            bygga upp en planering för en långsiktig drift.
          </note>
          <note>
            SJ bör anvisas 60 milj.kr. för att köra tågtrafiken ytterligare
            ett år, och detta anslag bör höjas med ytterligare 24 milj.kr.
            Därefter -- efter ett år -- bör man låta inlandskommunerna ta
            över. Då först bevaras inlandsbanan!
          </note>
          <note>
            Kommunikationsministern har nu lämnat debatten;
          </note>
          <note>
            jag förmodar att han gått ut för att äta lunch. Han har här stått
            i talarstolen och sagt att det är svårt att styra och stå för
            beslut som inte är populära. Den politiken -- att stå för beslut
            som inte är populära --
          </note>
          <note>
            får vi alla föra någon gång. Men den politiken måste då vara
            grundad på realism -- och inte innebära att man förordar ättestupan.
            Det gör man för inlandsbanan om majoritetens åsikter får råda
            i den här frågan.
          </note>
          <note type="speaker">
            Anf. 36 INGRID HEMMINGSSON (m):
          </note>
          <note>
            Herr talman! Jag tror att det kommer att bedrivas persontrafik
            på inlandsbanan även i framtiden. Det är omöjligt med så litet
            statliga pengar, säger då en del personer. Men om man ser på reservanternas
            förslag, finner man att alternativet är att skjuta på nedläggningen
            ett år. Att jag tror att det kommer att bli möjligt att bedriva
            persontrafik på inlandsbanan beror på det oerhörda engagemang
            som finns hos människor i den här debatten, när den har varit
            som mest intensiv. Här finns det idéer, och här finns det kreativitet
            som räcker för framtiden, inte bara det kortsiktiga resonemang
            som vi tidvis har fört här i dag.
          </note>
          <note>
            Jag tror också att det i det långa perspektivet kommer att bli
            ett ökat intresse ur turistsynpunkt genom vårt inträde i den europeiska
            gemenskapen.
          </note>
          <note>
            Vi har väckt en motion från moderat håll, med
          </note>
          <note>
            Hans Dau som första namn. När vi har facit i hand och ser på
            det förslag som föreligger i dag från utskottet, kan vi ju konstatera
            att vår motion i stort sett har blivit tillgodosedd, eftersom
            det har blivit möjligt för annan intressent att bedriva persontrafik
            på inlandsbanan i stället för busstrafik.
          </note>
          <note>
            Vi skall komma ihåg att utgångsbudet från regeringen från början
            trots allt var att pengarna skulle gå till länstrafiken för busstrafik.
            Att socialdemokraterna i utskottet vände och anslöt sig till det
            moderata förslaget vill vi faktiskt här från kammarens talarstol
            i någon mån tillskriva vår motion.
          </note>
          <note>
            Vi som har arbetat för inlandsbanans fortbestånd måste nu i dag,
            när vi står inför beslutet, se till vad som uppnåtts och inte
            enbart till det som inte har uppnåtts. Vad som har uppnåtts är
            ju 36 milj.kr.
          </note>
          <note>
            under tio år till den som skall bedriva tågtrafik på inlandsbanan.
            När man läste utskottsprotokollet, fick man när det gäller banunderhållet
            -- det är ju det som har varit den stora diskussionsfrågan på
            senaste tiden -- kanske först den uppfattningen att riksdagen
            inte ville styra innehållet, utan bara ange förutsättningarna
            för den förhandling som skall komma till stånd. Men vi har ju
            fått några klarlägganden i dag om innebörden av den förhandling
            som nu skall ske mellan regeringen och trafikhuvudmannen. Vi har
            inte riktigt haft klart för oss innehållet i den -- det har nämnts
            siffran 146, och att man skulle dela på banunderhållet. Men jag
            vill understryka att det faktiskt vilar ett mycket stort ansvar
            på de socialdemokratiska politiker som har motionerat för inlandsbanan
            -- att påverka denna förhandling, så att resultatet ger rimliga
            förutsättningar för inlandsbaneföreningen att bedriva persontrafik.
          </note>
          <note>
            Det är viktigt att denna förhandling ger ett resultat för inlandsbanekommunerna;
            det är en förutsättning för att man över huvud taget skall kunna
            sätta planen i verket. Det blir ju tillräckligt svårt ändå, och
            det krävs en stor arbetsbörda om man skall kunna ro det hela i
            land.
          </note>
          <note>
            Jag noterar i utskottsbetänkandet att satsningar kommer att ske
            för godstrafiken. Det är mycket positivt, för det var inte så
            länge sedan som det fanns en oro för att godstrafiken också skulle
            läggas ner eller inskränkas. Nu har vi ju allas ord -- det står
            i ett ganska stort avsnitt i betänkandet -- på att den kommer
            att utvecklas. Det är ju till nytta, för det kräver en upprustning
            av banan.
          </note>
          <note>
            Min förhoppning är nu att denna förhandling skall föras snabbt
            och att resultatet blir positivt för inlandsbaneföreningen, så
            att den får möjlighet att överta persontrafiken. Tiden är egentligen
            mycket kort -- det har ju påpekats här -- och den får inte gå
            åt till några sega förhandlingar. Men vi har faktiskt kommunikationsministerns
            ord på att beredskapen är hög för denna förhandling, och vi här
            i kammaren tar honom på orden.
          </note>
          <note>
            Därmed, herr talman, yrkar jag bifall till utskottets hemställan.
          </note>
          <note type="speaker">
            Anf. 37 RUNE THORÉN (c) replik:
          </note>
          <note>
            Herr talman! Jag blev litet förvånad. Menar verkligen Ingrid
            Hemmingsson att hon är nöjd med det här utskottsbetänkandet, när
            hon samtidigt uttalar att det finns oklarheter om vad som i verkligheten
            skall belasta länstrafiken eller inlandsbaneföreningen när det
            gäller underhållet?
          </note>
          <note>
            Vi har från vårt håll sagt att vi tycker att inte en krona av
            underhållet skall belasta den föreningen --
          </note>
          <note>
            för då blir det för dyrt. Vi har inte på något sätt varit emot
            att man för 36 milj.kr. skall köra trafik -- det var ju precis
            vad jag sade till Rolf Clarkson, till kommunikationsministern
            och till Birger Rosqvist.
          </note>
          <note>
            Men låt oss då använda det år vi har framför oss för att åstadkomma
            ett ordentligt avtal.
          </note>
          <note>
            Det låter litet underligt när man hör en moderat, ledamot av
            denna kammare, stå och säga att han förlitar sig på att socialdemokraterna
            kommer att sätta press osv. Det är möjligt att det är så vi skall
            uppleva fortsättningen. Nog hade det varit betydligt bättre att
            se till att vi under det här året gör en ordentlig upphandling,
            tar ansvaret för upprustningen av banan och på det sättet skapar
            en bra trafik på inlandsbanan.
          </note>
          <note type="speaker">
            Anf. 38 INGRID HEMMINGSSON (m)
          </note>
          <note>
            replik:
          </note>
          <note>
            Herr talman! Vi kan konstatera att vi har en socialdemokratisk
            regering just nu under det här året. Det kan vi knappast komma
            ifrån. Jag menar att ansvaret ligger hos regeringen.
          </note>
          <note>
            Även reservation 4 innebär en förhandling med den socialdemokratiska
            regering som vi har i dag, men den skulle skjutas upp ett år.
            Det har framkommit här och vid våra samtal med
          </note>
          <note>
            Inlandsbaneföreningen att man är beredd att ta detta ansvar.
            Det som är viktigt, och som jag nämnde i mitt inledningsanförande,
            är att förhandlingarna måste bli så positiva att
          </note>
          <note>
            Inlandsbaneföreningen anser att man har möjlighet att sätta i
            gång med denna persontrafik.
          </note>
          <note type="speaker">
            Anf. 39 STINA ELIASSON (c):
          </note>
          <note>
            Herr talman! Om regeringen hade tänkt sig att smyga igenom en
            nedläggning av persontrafiken på inlandsbanan, är det ett stort
            misstag. Somliga ärenden i riksdagen väcker opinion av stora mått.
          </note>
          <note>
            Regeringsförslaget när det gäller inlandsbanan har väckt en opinion
            med styrkan av full orkan.
          </note>
          <note>
            Utskottet har mottagit ett stort antal skrivelser och uppvaktats
            av en rad organisationer som värnar om inlandsbanans framtid.
            Även vi enskilda riksdagsledamöter har, liksom utskottet, uppvaktats
            på samma sätt av enskilda, kommuner,
          </note>
          <note>
            Norrlandsförbundet, Hembygdsrörelsen,
          </note>
          <note>
            Heimbygda i Jämtlands län, Hede företagargrupp i
          </note>
          <note>
            Härjedalen, skolklasser i hela landet osv. Trots alla de fakta
            som på så många sätt har framförts har trafikutskottets majoritet
            inte tagit de framförda synpunkterna, önskemålen och kraven på
            goda förutsättningar för en fortsatt trafik, godstrafik såväl
            som persontrafik, på inlandsbanan på allvar.
          </note>
          <note>
            Den starka opinionsorkanen har ändå förmått utskottsmajoriteten
            -- bestående av socialdemokrater och moderater -- att backa ett
            kort steg, och man föreslår nu att i det fall trafikhuvudmännen
            inte anser sig kunna driva järnvägstrafik i egen regi bör det
            undersökas om
          </note>
          <note>
            Inlandskommunerna Ekonomisk Förening är beredd att ta över ansvaret
            för järnvägstrafiken fr.o.m. den 10 juni 1991. Om tre månader!
            Det måste vara rekord tidsmässigt när det gäller att försöka gå
            från beslut till handling. Det är att gå från hopp till hopplöshet.
          </note>
          <note>
            Riksdagsmajoriteten skickar med 36 milj.kr. i statligt bidrag.
            Enligt min mening är det i det här sammanhanget fråga om en grindslant.
            Det känns förnedrande att staten inte självklart skall ta samma
            ansvar för Norrland, och nu särskilt för Norrlands inland, som
            för andra delar av landet. Här byggs dubbelspår i andra delar
            av landet, och det avsätts miljardbelopp för motorvägar m.m. i
            landets tätast befolkade delar. Jag menar inte att insatser inte
            är nödvändiga i storstadsområden, men vad jag med skärpa vill
            understryka är, som jag nyss sade, att staten måste ta samma ansvar
            också för norra
          </note>
          <note>
            Sveriges inland. Det är dessutom förnedrande att erbjudas vagnar
            som är skrotfärdiga. Ett sätt att visa att alla i Sveriges riksdag
            är beredda att ta detta ansvar, också för Norrlands inland, är
            att vid omröstningen i dag stödja reservationerna 4 och 5 i betänkande
            nr 19 -- de reservationerna som har
          </note>
          <note>
            Elving Andersson i centerpartiet som första namn.
          </note>
          <note>
            Den intensiva och medvetna satsningen på marknadsföring av inlandsbanan
            som förekommit de senaste åren, har visat att det går att popularisera
            och göra resandet attraktivt. Stora grupper av människor, som
            kanhända inte alls skulle ha besökt den del av landet som trafikeras
            av järnvägen, har på detta sätt genom resandet berikats av de
            fantastiska upplevelser denna resa har inneburit.
          </note>
          <note>
            Det är inte SJ som har varit marknadsförare.
          </note>
          <note>
            Tidningen Land, med Christina Falkengård i spetsen, har varit
            hårt pådrivande. Man har lyckats med marknadsföringen. Bara under
            sommaren
          </note>
          <note>
            1990 åkte 17 000 på banan. Det motsvarar ungefär
          </note>
          <note>
            180 000 gästnätter. Det handlar om ekonomi och sysselsättning
            för hotell- och stugägare och lanthandlare utefter banan.
          </note>
          <note>
            Byggandet av inlandsbanan var en så stor händelse ur lokaliseringssynpunkt
            att det även vore ur kulturminnessynpunkt förödande att avhända
            sig denna viktiga del i vårt lands historia. Byggandet skedde
            i en tid då Sverige var ett fattigt land. Nu är
          </note>
          <note>
            Sverige ett av världens rikaste länder och borde ha råd att utnämna
            denna viktiga järnvägsförbindelse till ett nationalmonument, och
            även ur denna synpunkt bör staten ta särskilt ansvar för inlandsbanan.
          </note>
          <note>
            Till sist, herr talman, i centerreservationerna 4 och
          </note>
          <note>
            5 redovisas hur en ansvarstagande riksdag bör rösta för att inlandsbanan
            i fortsättningen skall bli den livsnerv och pulsåder vi behöver
            i Norrlands inland.
          </note>
          <note>
            Vi som bor och lever här hör till Sverige, som ju skulle leva.
            Hela Sverige skall leva-kampanjen gick ju ut på det.
          </note>
          <note>
            Jag inbjuder särskilt er moderater och socialdemokrater från
            Norrlands inland, som också har väckt motioner i inlandsbanefrågan,
            att stödja centerbudgeten. Vi har nämligen i vår budget avsatt
            pengar också för inlandsbanan. Jag inbjuder er särskilt att rösta
            på reservationerna 4 och 5. Jag kan inte tänka mig att jag har
            en annan uppgift från den ekonomiska föreningen än vad Ingrid
          </note>
          <note>
            Hemmingsson har. Man har väl aldrig tänkt sig att de 36 milj.kr.
            också skall användas till att restaurera rälsen och se till att
            vagnar och stationshus är i bästa skick. Då är det riktigt att
            kalla de 36 milj. kr. som moderater och socialdemokrater, dvs.
            majoriteten, skickar med för en grindslant.
          </note>
          <note>
            Herr talman! Jag yrkar bifall till reservationerna 4
          </note>
          <note>
            och 5.
          </note>
          <note type="speaker">
            Anf. 40 EVA GOE S (mp):
          </note>
          <note>
            Herr talman! Nyss hemkommen från
          </note>
          <note>
            Västerbottensturnén såg jag att Hans Dau tog åt sig äran av att
            ha räddat inlandsbanan. Det är bra att moderaterna bekänner färg
            och verkligen vill rädda glesbygden. Jag tror däremot inte på
            motivet att det skall vara så bra när Sverige går med i EG. Där
            har jag en helt annan syn.
          </note>
          <note>
            Jag såg också i tidningarna i Västerbotten att man har gått ut
            med annonser om att sätta in ersättningstrafik med buss. Detta
            har skett innan beslut har fattats i riksdagen. Jag tycker att
            det är skamligt.
          </note>
          <note>
            Ja, ännu har inte sista tåget gått. Men man undrar om det sista
            tåget kommer att ta med sig träden och torven. Elkraften har vi
            redan exporterat från
          </note>
          <note>
            Norrlands inland. Människan verkar vara utrotningshotad.
          </note>
          <note>
            Kvinnorna engagerar sig med hull och hår. Det är symboliskt för
            inlandet och minoriteterna. Det handlar ju här än en gång om de
            svagaste. Även kommunikationsministern tog upp den frågan. Han
            sade att det har gjorts inskränkningar i socialförsäkringarna
            och ulandsbiståndet. Nu dras även inlandsbanan in. Javisst! Hela
            tiden drabbas minoriteter, de som är små och som inte kan skrika
            högt och som inte har en folkrörelse bakom sig.
          </note>
          <note>
            Men ack vad kommunikationsministern bedrog sig, denne glesbygdsman!
            Här fanns en folkrörelse! Det har blivit ett liv i luckan som
            han inte hade förväntat sig.
          </note>
          <note>
            Jag håller med Viola Claesson när hon säger att detta är ett
            politiskt rävspel. Det verkar som om transportrådet har tänkt
            ta med sig inlandsbanan i graven.
          </note>
          <note>
            Jag har läst Franssons utredning och banverkets utredning, om
            marknadsföring och resandestatistik. Inte har jag blivit klokare
            av det.
          </note>
          <note>
            Nej, tvärtom, man ser att det är något lurt med marknadsföringen.
            Det verkar som om tystnadsplikt har beordrats. Det går inte att
            få tag på biljetter till inlandsbanan om man befinner sig söderut.
            När människor sedan kommer upp till
          </note>
          <note>
            Östersund, t.ex. tågluffare som vill se inlandet, finner de där
            att det finns en station som man knappast känner till.
          </note>
          <note>
            Jag har åkt inlandsbanan flera gånger. Georg
          </note>
          <note>
            Andersson trodde inte att så många hade gjort det.
          </note>
          <note>
            Jag har varit i Sveg och agerat för att rädda torvmossorna. Jag
            fick då höra att några flickor från
          </note>
          <note>
            Holland ville tälta utefter inlandsbanan. Man stoppade rälsbussen
            och sade åt dem var de skulle gå och var det fanns hjortron. Var
            finns denna service? Vilka utvecklingsmöjligheter har inte inlandsbanan?
          </note>
          <note>
            Nej, i stället för att satsa på inlandsbanan och den framtidstro
            som finns hos människorna, håller man
          </note>
          <note>
            Malmö under armarna med hjälp av regionalstöd, bygger Öresundsbro
            osv. Jag skulle vilja vrida på
          </note>
          <note>
            Sverige och se till att pengarna fortsättningsvis placeras i
            norr.
          </note>
          <note>
            Hur är det med förutsättnngarna om det skall satsas på inlandsbanan?
            Broarnas bärighet är tillräcklig.
          </note>
          <note>
            Det går att sätta in snabbtåg, men inte höghastighetståg. Det
            går att elektrifiera på ett billigt sätt. Jag menar att inlandsbanan
            måste få hög prioritet. Det gäller både gods- och persontrafik.
            Vi föreslår ern radikal lösning. En avstickare kan byggas mellan
            Kil och Hagfors. Då blir det en direktlinje från Göteborg via
            Kil och upp till
          </note>
          <note>
            Gällivare. Varför skall gods- och persontrafiken gå runt hela
            Sverige och kusten? Varför inte göra denna avstickare? Detta är
            att utveckla, inte avveckla. Visserligen måste den smalspåriga
            järnvägen, nkLj-banan byggas om. Men det skulle ge en enorm tidsvinst.
            Visserligen kostar detta pengar, men vad läggs inte på Öresundsbron?
            Från
          </note>
          <note>
            10--15 miljarder kronor är man nu uppe i 40--50
          </note>
          <note>
            miljarder kronor. Var det kommer att sluta vet vi inte.
          </note>
          <note>
            Satsa på Norrlands inland! Nu diskuterar man länsstandarden.
            Visst är standarden bra. Banvallen är byggd för att klara tung
            trafik, men däremot inte rälsen. I tidernas begynnelse var räls
            dyr att framställa. Därför måste rälsen bytas ut.
          </note>
          <note>
            Vad kan man då göra? Jo, i och med att höghastighetståg byggs
            och betongsliprar och räls byts ut i Östergötland m.fl. områden
            läggs allt detta på hög som inte går att användas där. Men det
            skulle kunna återanvändas i detta fall. Med hjälp av röntgen går
            det att kontrollera att materialet håller och är hållbart för
            framtiden.
          </note>
          <note>
            Vidare har vi enklare elektrifiering. Det går att kalla det för
            en Västgötamodell. Den har redan prövats där. Det går att prova
            söder om Arvidsjaur och ner mot Kil, dvs. på alla de sträckor
            som nu inte är elektrifierade. Detta skulle ske med hjälp av matarledningar
            från stambanan.
          </note>
          <note>
            Inmatningspunkter skulle vara i Östersund ,
          </note>
          <note>
            Arvidsjaur, Storuman och Hoting. En sådan enklare elektrifiering
            skulle kosta 200--250 milj.kr.
          </note>
          <note>
            Det behövs naturligtvis stolpar. Men det finns också begagnade
            sådana. Det går alltså att hålla sig inom rimliga kostnader.
          </note>
          <note>
            Inlandsbanan lämpar sig bra för en sådan elektrifiering. Stambanan
            används ofta nattetid.
          </note>
          <note>
            Matning av el från stambanan till inlandsbanan skulle alltså
            ske när stambanan har låg belastning.
          </note>
          <note>
            Vid närmare eftertanke förefaller det mig något bakvänt att skicka
            industriström, 3-fas från inlandet till kusten samtidigt som omformad
            tågström, 1-fas, skickas i andra riktningen.
          </note>
          <note>
            Sensmoralen blir att när järnvägarna och industrin elektrifierades
            drev man ut människorna ur husen och dränkte gårdarna och åkrarna
            under kraftverksutbyggnader och dammar utan en tanke på inlandets
            eget behov av elström. Tala om kolonialism!
          </note>
          <note>
            Man att kalkyler och ekonomi går inte ihop, men det är precis
            vad det gör om man inte tittar på alla de här traditionella kalkylerna.
            Vi har nyss tagit ett beslut om att man skall ha miljöavgifter
            för koldioxider etc. Till de ekonomiska vinsterna på elektrifieringen
            måste man räkna en minskad energiförbrukning och totalt bortfall
            av miljöavgifterna. De miljöavgifter som nu betalas på inlandsbanans
            rälsbussar och diesellok skall självfallet användas till elektrifiering
            av samma bana och inte till ''miljöinvesteringar'' i form av bussgator
            i Stockholms förorter.
          </note>
          <note>
            Genom leveranser av snabbtåg till södra Sverige kommer användningen
            av ellok att minska där nere. Därigenom kan vi få tillgång till
            ellok som kan trafikera inlandsbanan. Vi kan inte acceptera att
            industrierna efter inlandsbanan och pendeltrafiken skall undermineras
            på det sätt som nu föreslagits.
          </note>
          <note>
            Vi kan inte heller acceptera att kunniga och idérika initiativ
            från kommuner för framtida satsningar på bl.a. turism också följer
            med transportrådet i graven. Det är ett hot mot järnvägarna om
            man låter ''bussifiera'' länstrafikbolagen och låter dem ta över.
          </note>
          <note>
            Det ter sig minst sagt märkligt, som Stina Eliasson sade, att
            det år 1991 när alla säger sig vilja värna om miljön och när vi
            är rika, inte finns resurser att satsa på ett kulturarv. Inlandsbanan
            drogs fram genom ödemarken när seklet var ungt. I dag är socialdemokraterna,
            företrädda av en glesbygdsbo, beredda att döda kreativiteten och
            utvecklingen av inlandsbanan. Järnvägen är en framtidsinvestering
            och hör hemma i ett samhälle som har en tro på framtiden.
          </note>
          <note>
            Herr talman! Jag yrkar härmed bifall till alla de reservationer
            som miljöpartiet står bakom.
          </note>
          <note type="speaker">
            Anf. 41 LEO PERSSON (s):
          </note>
          <note>
            Herr talman! Med anledning av förslaget om inlandsbanan i regeringens
            budgetproposition och den förändring av förslaget som utskottet
            gjort vill vi socialdemokratiska motionärer från Norrbotten,
          </note>
          <note>
            Västerbotten, Jämtland och Kopparbergs län be riksdagens ledamöter
            rikta uppmärksamheten på följande.
          </note>
          <note>
            För inlandskommunerna har inlandsbanan ett stort berättigande.
            Inlandskommunerna har också visat på vilket sätt man vill göra
            sig tillgängliga för de befolkningstäta regionerna. Detta utifrån
            ett koncept som ger alla kategorier, oavsett plånbokens storlek,
            tillträde till rekreationsområdena. Turismen är under stark utveckling
            och behöver inlandsbanan som en del i sin profilering.
          </note>
          <note>
            Det har i samhället aktivt tillskapats kommunikationer för våra
            affärsresenärer genom flygets utbyggnad i hela landet. Detta är
            bra. Vi behöver regionala satsningar för en ökad tillväxt.
          </note>
          <note>
            Detta bör även gälla för inlandets persontrafikutveckling på
            järnväg.
          </note>
          <note>
            Regeringen föreslår nu i sin tillväxtproposition att kommunikationerna
            på väg och järnväg i de befolkningstäta regionerna skall förbättras.
            I detta koncept kan nu både affärsresenärer och s.k.
          </note>
          <note>
            vanligt folk samsas. Detta är både bra och nödvändigt.
          </note>
          <note>
            Utskottet framhåller i sin syn på inlandsbanan att godstrafiken
            har en försvarbar funktion, och utskottet förordar en betydande
            upprustning.
          </note>
          <note>
            När det däremot gäller persontrafiken längs inlandsbanan anser
            utskottet att ansvaret i första hand bör överföras till trafikhuvudmännen
            i de fyra berörda länen. Utskottet ber trafikhuvudmännen pröva
            om de kan driva persontrafik inom en ram på
          </note>
          <note>
            36 milj.kr. ''Om så är fallet bör befintlig vagnpark utan kostnad
            få disponeras av huvudmännen. De krav på ersättning som SJ därvid
            kan ställa får regleras i kommande budgetarbete.''
          </note>
          <note>
            Utskottet säger sedan att, om trafikhuvudmännen inte anser sig
            kunna driva persontrafik i egen regi bör regeringen skyndsamt
            undersöka om
          </note>
          <note>
            Inlandskommunerna Ekonomisk Förening är beredd att ta över ansvaret
            för persontrafiken fr.o.m. den 10 juni 1991, på samma villkor
            som trafikhuvudmännen erhållit. Utskottet framhåller också att
            det är angeläget att uppnå långsiktiga trafikkoncept.
          </note>
          <note>
            Herr talman! Härefter för utskottet ett resonemang om betydande
            investerings- och underhållsinsatser för att banan skall få en
            sådan standard att persontrafik skall kunna upprätthållas. Som
            slutsats redovisar utskottsmajoriteten att man inte är beredd
            att förorda att särskilda medel tillförs banverket för dessa åtgärder.
          </note>
          <note>
            Efter vad vi motionärer förstår, har inte heller de tänkta trafikutövarna
            krävt att några investeringar skall behöva göras på de bandelar
            som enbart berör persontrafiken, utan att man endast utför det
            normala underhåll som behövs för en fortsatt persontrafik på inlandsbanan.
            Däremot krävs investeringar om man skall höja hastigheten på vissa
            delsträckor där enbart persontrafik förekommer.
          </note>
          <note>
            Det är ju brukligt att banverket har normala driftsmedel för
            de bansträckor där det bedrivs trafik och att man debiterar trafikutövarna
            en avgift. Om det inte är utskottets avsikt att banverket skall
            ha ansvaret för det normala underhållet på inlandsbanan måste
            vi motionärer framhålla att det förslag som utskottets majoritet
            hävdar inte är ärligt menat. Vi motionärer kan inte tro att det
            finns någon annan trafikutövare som hittills fått sådana villkor
            för sin persontrafik på järnväg.
          </note>
          <note>
            Herr talman! Jag vill göra en jämförelse. Vägverket har ansvaret
            för att en viss väg med en viss standard skall fungera. De som
            använder vägen betalar vägtrafikskatt m.m. Den tillförs statskassan
            och fördelas sedan som anslag till vägverket. Inom flyget har
            man s.k. landningsavgifter. Hos banverket används liknande trafikeringsavgifter.
          </note>
          <note>
            Med anledning av detta vill jag påminna om riksdagens trafikpolitiska
            beslut 1988 om att inlandsbanan mellan Mora och Gällivare bör
            finnas kvar för persontrafik.
          </note>
          <note>
            Vidare fick regeringen, som också Georg
          </note>
          <note>
            Andersson har berättat om i dag, i uppdrag att pröva hur en ökad
            turisttrafik kan främjas genom lokala och regionala intressenter
            samt om turistorganisationen bör erbjudas trafikansvaret bl.a.
            på grund av banans speciella karaktär.
          </note>
          <note>
            Riksdagens uppdrag var att regeringen, utifrån dessa förutsättningar,
            skulle verka för att en sådan överenskommelse kunde ingås mellan
            berörda parter.
          </note>
          <note>
            Tillkomsten av Inlandskommunerna Ekonomisk
          </note>
          <note>
            Förening -- med uppgift att förbereda insatser för en utvecklad
            persontrafik på inlandsbanan -- har initierats av regeringen.
            Inlandsbanan har bland de berörda kommunerna blivit en tvärpolitisk
            angelägenhet, och total samstämmighet råder om banans betydelse
            för inlandet. Detta är uppfattningen hos inlandskommunerna.
          </note>
          <note>
            Kommunerna är nu beredda att bilda ett trafikföretag för trafiken
            på inlandsbanan. Man hävdar att en utökad marknadsföring skall
            ge inlandsbanan ökade täckningsbidrag som mera överensstämmer
            med övriga landet. Turisttrafiken i sommar beräknas till ca 17
            000 passagerare. Vid ett passagerarantal på 25 000 beräknar
          </note>
          <note>
            Turistutveckling i Östersund att turisttrafiken är självbärande.
            Genom marknadsföringsinsatser kommer dessa mål att uppnås.
          </note>
          <note>
            SJ har visat svagt intresse i detta. Det är nästan helt omöjligt
            att via SJs bokningssystem köpa biljetter till orter utmed inlandsbanan.
            Bara detta i sig är tillräckligt för att ifrågasätta SJ som trafikutövare
            på inlandsbanan.
          </note>
          <note>
            Ge de tänkta trafikutövarna chansen att själva ta över trafiken.
            Men missgynna inte inlandskommunerna och de blivande trafikutövarna
            genom att ge sämre villkor än andra traikutövare som ges trafikeringsrätt
            på järnvägsnätet.
          </note>
          <note>
            Utskottets talesman Birger Rosqvist tycker jag bör ytterligare
            förtydliga vad man avser med att merkostnader skall betalas främst
            av de lokala och regionala intressenterna. Inlandsbanan är ingen
            länsjärnväg utan en riksbana utanför stomnätet, en över hundra
            mil lång pulsåder genom fyra län, och bör därför alltjämt behandlas
            i särskild ordning.
          </note>
          <note>
            Herr talman! Om nu utskottets talesman kan lugna oss motionärer
            vad avser normalt underhåll på hela banan, så behöver vi inte
            yrka bifall till motionerna
          </note>
          <note>
            T527 och T237 i berörd del.
          </note>
          <note>
            Förvisso har inlandskommunernas ekonomiska förening uttryckt
            att kostnaderna för banunderhållet kan pressas rejält genom t.ex.
          </note>
          <note>
            upphandling med besparingsmöjligheter på mellan
          </note>
          <note>
            30 och 50 % och att man är beredd att överväga engagemang i syfte
            att begränsa framtida drift- och underhållskostnader. Men steget
            är långt att göra detta utan särskild ersättning.
          </note>
          <note>
            Om nu utfästelser i denna riktning kan göras av utskottets företrädare,
            alltså att en särskild överenskommelse förutsätts i fråga om normalt
            underhåll, är vi beredda att avstå från att yrka bifall till motionerna.
            De anvisade 36 miljonerna är ju avsedda för själva persontrafiken
            och inte för banunderhållet.
          </note>
          <note>
            I detta anförade instämde Arne Mellqvist (s), Eivor
          </note>
          <note>
            Husing (s), Åke Selberg (s) och Hugo Bergdahl
          </note>
          <note>
            (fp).
          </note>
          <note type="speaker">
            Anf. 42 BIRGER ROSQVIST (s) replik:
          </note>
          <note>
            Herr talman! Jag blev direkt uppmanad av Leo
          </note>
          <note>
            Persson att svara på några frågor som han ställde.
          </note>
          <note>
            Det gäller då främst det normala underhållet på bandelen. Det
            är riktigt att vi har skrivit i utskottsbetänkandet att merkostnader
            som kan följa av bibehållen persontrafik får främst betalas av
            lokala och regionala intressenter som vill driva trafiken.
          </note>
          <note>
            Vad vi menar med detta är naturligtvis, eftersom det står ''främst'',
            att lejonparten av de pengarna får trafikhuvudmännen betala. Men
            kostnader för det normala underhållet på delar av banan som endast
            har persontrafik får betalas av trafikutövaren tillsammans med
            banverket.
          </note>
          <note>
            Banverket blir den andra parten. Jag vill inte låsa siffrorna
            men jag kan tänka mig att proportionerna mellan trafikhuvudmännen
            och banverket blir 60--
          </note>
          <note>
            40 eller någonting sådant.
          </note>
          <note>
            Banverket får, som det tidigare gjort, täcka den eventuella kostnaden
            inom ramen för motsvarande anslag till stomjärnvägar. Det är riktigt
            att vi också har sagt att några särskilda pengar till detta får
            inte banverket, utan man får ta av pengar som står till förfogande.
          </note>
          <note>
            Jag hoppas att Leo Persson är nöjd med det svaret.
          </note>
          <note type="speaker">
            Anf. 43 RUNE THORÉN (c) replik:
          </note>
          <note>
            Herr talman! Det skulle förvåna mig om Leo
          </note>
          <note>
            Persson verkligen kan vara nöjd med det svaret.
          </note>
          <note>
            Leo Persson avslutade ju sitt anförande med att påpeka att här
            var det inte fråga om någon länsjärnväg utan om en järnväg i hela
            landets intresse som då också skall behandlas som en sådan.
          </note>
          <note>
            Det som trafikutskottets ordförande nu har sagt är alltså att
            man försöker vältra över kostnader på landstingen och kommunerna,
            på länshuvudmännen. Jag tycker att det är synd, när jag märker
            att det finns ett antal socialdemokrater runt banan som har vaknat
            till och tycker att den borde behandlas på annat sätt. Jag ser
            ändå, trots att det verkar som om åsiktskillnaderna är stora här
            i kammaren, att om vi fått ett år på oss skulle vi säkerligen
            ha kunnat komma till en någorlunda gemensam uppfattning.
          </note>
          <note>
            Ingen -- jag betonar det -- är emot att vi upphandlar trafik
            så billigt som möjligt. Jag kan hålla med Leo
          </note>
          <note>
            Persson om att det kanske inte är SJ som skall sköta trafiken
            utan kanske BK-tåg eller föreningen där uppe. Men vi hävdar bestämt,
            och det tycker jag att
          </note>
          <note>
            Leo Persson också sade klart och tydligt, att staten skall ta
            ansvar för banunderhållet. Självklart skall det också upphandlas
            så att det blir så billigt som möjligt.
          </note>
          <note>
            Här säger nu Birger Rosqvist, och likadant gjorde kommunikationsministern
            förut: Låt kommunerna som vill ha tågtrafiken kvar stå för kostnaderna.
          </note>
          <note>
            Helst borde ni köra buss -- ungefär så är det man säger. Vi kan
            inte ställa upp på det resonemanget.
          </note>
          <note type="speaker">
            Anf. 44 LEO PERSSON (s) replik:
          </note>
          <note>
            Herr talman! Till Birger Rosqvist vill jag säga att det besked
            han gav innebär att man nu kan få i gång reella förhandlingar.
            Häri ingår då också att komma överens om det framtida underhållet,
            där staten skall betala för sin del.
          </note>
          <note>
            Jag förutsätter nu naturligtvis att de trafikavgifter som normalt
            utgår också regleras i kommande förhandlingar på sådant sätt att
            motsvarande minskningar åstadkommes då eventuellt underhållsansvar
            skall fördelas.
          </note>
          <note>
            Vad gäller tidsfaktorn är ju tiden väldigt kort -- det har talats
            om tre månader. Jag förutsätter att förhandlingarna skall ges
            möjlighet att slutföras före den 10 juni. Om man inte är klar
            då, bör SJ
          </note>
          <note>
            åläggas att fortsätta trafiken tills förhandlingsuppgörelsen
            kan träda i kraft.
          </note>
          <note>
            Till Rune Thorén vill jag säga att de förhandlingarna får ge
            oss svar på om vi måste återkomma och finna nya direktiv.
          </note>
          <note type="speaker">
            Anf. 45 HANS DAU (m):
          </note>
          <note>
            Herr talman! Georg Andersson konstaterade i sitt anförande att
            befolkningens behov av inlandsbanan har förändrats genom tiden,
            och det är ju alldeles riktigt. Samhället förändras,och han beskrev
            på ett bra sätt hur det här gått till.
          </note>
          <note>
            Birger Rosqvist anser att buss är mycket bättre än tåg -- det
            är trevligare att åka buss, det är bekvämare, och det finns t.o.m.
            toaletter i bussarna -- och han säger att det skall bli en bra
            trafikförsörjning. Jag tycker att det uttalandet är ungefär lika
            intelligent som att säga att vi skall ersätta trafiken på Göta
            Kanal med buss, så slipper de stackars dollarturisterna och andra
            sitta i de gamla skraltiga båtarna. Vi kan väl tänka oss hur många
            som skulle åka längs Göta Kanal i buss.
          </note>
          <note>
            Det är precis samma sak med inlandsbanan. Det är ju en turistattraktion
            och en symbol för inlandet och för turismen där uppe som gör att
            folk både från utlandet och från de södra delarna av vårt land
            åker banan för att uppleva just att åka med inlandsbanan. Det
            finns de som har sagt att inlandsbanan egentligen är vår transsibiriska
            järnväg och det ligger mycket i det. Man åker inte transsibiriska
            järnvägen för att komma lindrigast till Kina utan mera för att
            uppleva resan på den exotiska banan.
          </note>
          <note>
            Turismen skulle inte bli mindre, sade Birger
          </note>
          <note>
            Rosqvist också. Det måste vara en väldigt from förhoppning. Enligt
            min uppfattning är det alldeles fel. Den turism som hänförs till
            inlandsbanan skulle förmodligen helt försvinna. Det är alltså
            viktigt att vi har banan kvar som turistled.
          </note>
          <note>
            När regeringen, som Rolf Clarkson sade i sitt inlägg, beslöt
            dra in anslaget till persontrafiken på inlandsbanan -- det är
            ett konstaterande att det var det ursprungliga förslaget -- upplevde
            jag att det i trafikutskottet fanns en majoritet för det. Därför
            är jag glad och tacksam för att Rolf Clarkson har lyssnat på och
            tagit intryck av det som anförts av
          </note>
          <note>
            Inlandskommunerna Ekonomisk Förening och den stora opinion som
            har gjort sig hörd.
          </note>
          <note>
            Som Rolf Clarkson konstaterade har det resulterat i att den moderata
            riksdagsgruppen i går kväll var enig om att stödja utskottets
            hemställan. Det innebär som jag ser det att jag och andra moderater
            har förmått riksdagen ändra regeringens beslut att lägga ned persontrafiken.
          </note>
          <note>
            Om jag rätt har förstått betänkandet och dem som varit uppe och
            talat för det skall regeringen förhandla med IEF om hur underhållet
            skall betalas -- det blev väl inte riktigt klargjort i Leo
          </note>
          <note>
            Perssons och Birger Rosqvists diskussion. Det vilar nu ett mycket
            stort ansvar på kommunikationsministern, och den han sätter att
            förhandla, för hur det här skall lyckas, så att regeringen inte
            driver i syfte att få igenom vad man ursprungligen ville, nämligen
            att persontrafiken på inlandsbanan skulle läggas ned. Trots allt
            är det här betänkandet och den majoritet som har skapats --
          </note>
          <note>
            så har jag åtminstone förstått vad som har sagts på moderat håll
            -- ett försök att åstadkomma den här trafiken med den kostnadsbesparing
            som man gör genom att inte längre använda SJ.
          </note>
          <note>
            Avslutningvis måste jag säga, herr talman, att det märkliga är
            SJs sätt att behandla den här frågan.
          </note>
          <note>
            Att man inte har resurser och möjlighet att bedriva trafiken
            för de 36 miljonerna kan jag förstå, med tanke på den ålderdomliga
            administration och det ålderdomliga sätt att arbeta som SJ har.
            Men man borde väl då vara angelägen att någon annan bedriver persontrafik
            på inlandsbanan. Jag kan inte förstå annat än att alla de som
            skall resa med inlandsbanan skall åka med SJ både dit och därifrån,
            vare sig de ansluter i Mora, Östersund eller någon annanstans.
            Det borde alltså stärka SJs trafik. Men det verkar inte som om
            man hade de intressena. Därför är det ännu viktigare att kommunikationsministern
            och förhandlarna tar tag i det här och inte tar intryck av SJs
            och banverkets inställning utan av vad vi har sagt här i riksdagen,
            nämligen att vi vill ha persontrafiken kvar på de här villkoren.
          </note>
          <note type="speaker">
            Anf. 46 ULLA ORRING (fp) replik:
          </note>
          <note>
            Herr talman! Moderaterna har här i kammaren i dag redogjort för
            sina ställningstaganden. Senast har Hans Dau från talarstolen
            försökt skylla den uppkomna situationen på SJ och dess minskade
            intresse av att hålla driften på inlandsbanan i gång.
          </note>
          <note>
            Vi vet att det berodde på penningbrist.
          </note>
          <note>
            Men jag tycker att moderaterna har gjort ett stort misstag här
            i dag genom att inte ställa upp på reservation nr 4, som folkpartiet,
            centern och miljöpartiet står bakom. Hade moderaterna gjort det
            hade inlandskommunerna fått en förberedelsetid för att ta över
            och långsiktigt driva persontrafik på inlandsbanan. Då hade inlandskommunerna
            fått tillfälle att ordentligt pröva den situationen, och vi hade
            också givit dem möjligheter att ordna en bra trafik både för dem
            som bor utefter inlandsbanan och för dem som åker med den som
            turister.
          </note>
          <note>
            Det förslag som nu är majoritetsförslag är mycket vagt. Man säger:
            ''Om trafikhuvudmännen inte anser sig kunna driva järnvägstrafik
            i egen regi bör regeringen eller myndighet som regeringen bestämmer
            undersöka om Inlandskommunerna
          </note>
          <note>
            Ekonomisk Förening är beredd att ta över ansvaret -- -- --.''
            Det ansvaret skall då tas över fr.o.m. den 10 juni 1991. I dag
            har vi den 20 mars.
          </note>
          <note>
            Jag tycker faktiskt att moderaterna skulle ha ställt upp på den
            borgerliga sidan tillsammans med vänsterpartiet och miljöpartiet
            -- då hade inlandskommunerna fått en rejäl chans.
          </note>
          <note type="speaker">
            Anf. 47 HANS DAU (m) replik:
          </note>
          <note>
            Herr talman! Ulla Orring säger att om man stöder reservation
            4 får man till stånd en långsiktig lösning. Jag är inte så säker
            på det. Det är ju bara ett års respit.
          </note>
          <note>
            Jag förutsätter att kommunikationsministern och den förhandlare
            han utser kommer att bidra till att vi får en långsiktig lösning
            och att man åtminstone under de tio år då man har de 36 miljonerna
            garanterade får till stånd en långsiktig lösning genom förhandlingar.
          </note>
          <note type="speaker">
            Anf. 48 ULLA ORRING (fp) replik:
          </note>
          <note>
            Herr talman! Jag tycker att moderaternas marknadsföring, i varje
            fall i Västerbotten, har varit något egendomlig. Man säger att
            det är moderaterna som har räddat inlandsbanan. Jag vill se att
            inlandsbanan är räddad innan man gör en sådan deklaration.
          </note>
          <note type="speaker">
            Anf. 49 BIRGITTA HAMBRAEUS (c):
          </note>
          <note>
            Herr talman! Replikskiftet mellan Leo Persson och
          </note>
          <note>
            Birger Rosqvist var mycket intressant men inte särskilt upplysande.
            Jag är nu helt övertygad om att vi, som Viola Claesson har föreslagit,
            måste återförvisa det här ärendet till utskottet för att få rätsida
            på det. Det är alldeles uppenbart att utskottet måste skriva någonting
            om vad det här innebär. Beslutet kan inte bara grundas på löst
            tal som kommer till på det här sättet i kammaren, i denna mycket
            trängda situation.
          </note>
          <note>
            Jag håller också helt med om vad Ulla Orring sade i sin replik
            till Hans Dau. Det är märkvärdigt att moderaterna går in för en
            sådan här egendomlig, framhetsad lösning, där man skall tvinga
            alla dessa kommuner till ett så snabbt beslut. Reservation nr
          </note>
          <note>
            4 från centern, folkpartiet, vänsterpartiet och miljöpartiet
            innebär den enda förnuftiga lösningen här: att man under en period
            fortsätter och gör en ordentlig utredning om vad persontrafiken
            skulle kunna betyda. Vi vet att den betyder oerhört mycket för
            människor, men jag är också övertygad om att fick de som verkligen
            vill driva persontrafik här en chans att undersöka alla möjligheter,
            med kommunerna och med alla turistintressenter i kommunerna, har
            de möjlighet att åstadkomma en tidtabell som passar folk som bor
            här och en möjlighet att bygga upp en turism ända långt ned i
          </note>
          <note>
            Europa som ger banan alla möjligheter att fortsätta i framtiden.
          </note>
          <note>
            Som det nu är finns det så mycket konstigheter kring den här
            banan och tidtabellerna. Jag skall bara nämna en. När man åker
            upp till Östersund från Orsa eller Mora står tåget och väntar
            i nästan två timmar i Sveg. Sedan fortsätter det.
          </note>
          <note>
            Jag har bara anmält mig för fem minuter och ångrar det, så jag
            tänker själsvådligt ta mig någon minut till, för att hinna med
            vad jag hade tänkt säga.
          </note>
          <note>
            I Europa satsar man på järnväg. Med de förbindelser som nu blir
            allt intensivare mellan
          </note>
          <note>
            Europas länder är det alldeles uppenbart att man kommer att vara
            van att åka tåg i Europa och att turisterna kommer att kunna komma
            med tåg. Det otroligt exotiska som det innebär att åka på vår
            egen transsibiriska järnväg upp till vildmarken, utmed kommuner
            som är intresserade av att ha turisterna där och som ordnar alla
            möjliga intressanta upplevelser för dem, kommer att kunna bli
            en otrolig satsning för framtiden.
          </note>
          <note>
            Våra förfäder som var så mycket fattigare än vad vi är nu satsade
            den stora summan på att bygga den här järnvägen. Det vore väl
            ändå konstigt om vi, i ett av världens rikaste länder, inte skulle
            ha råd att åka på den och underhålla den. Man räknar fel --
          </note>
          <note>
            det är alldeles uppenbart. Vad som fattas är viljan.
          </note>
          <note>
            Men vi behöver ett år -- vi behöver respittid.
          </note>
          <note>
            Reservation 4 innebär här den enda rimliga bedömningen. Att improvisera
            genom konstiga inlägg här i kammaren och halva löften som man
            inte alls vet om de går att genomföra är inte värdigt
          </note>
          <note>
            Sveriges riksdag. Moderaternas sett att här tillsammans med socialdemokraterna
            åstadkomma en hafsig lösning för den hjärtefråga för hela svenska
            folket som inlandsbanan är kan aldrig försvaras. Självfallet måste
            vi först återförvisa ärendet till utskottet, men jag hoppas och
            tror att det då kommer att bli majoritet för reservation 4.
          </note>
          <note type="speaker">
            Anf. 50 RAGNHILD POHANKA (mp):
          </note>
          <note>
            Herr talman! Jag vill först yrka bifall till alla motioner som
            miljöpartiet står bakom och till vänsterpartiets reservation nr
            14, som gäller
          </note>
          <note>
            Västerdalsbanan.
          </note>
          <note>
            Inlandsbanan är av stort samhällsintresse och bör därför bevaras.
            Det står i 1988 års trafikbeslut.
          </note>
          <note>
            Inlandsbanan kan räddas, om det finns en politisk vilja att rädda
            den -- det beror bara på vilken politik man för.
          </note>
          <note>
            Statsmakterna bedriver en systematisk utarmning av glesbygderna
            och norra inlandet. Den senare landsdelen utgör över hälften av
            Sveriges yta och omfattar förutom Norrlands inland även
          </note>
          <note>
            Västerdalarna och norra Värmland. Avståndet från
          </note>
          <note>
            Klarälvsdalen till malmfälten, Kiruna och Gällivare är som från
            Värmland till Belgien. På dessa avstånd behövs järnväg! Rivs järnvägen
            bort är det ytterligare en spik i kistan. Det är stora delar av
          </note>
          <note>
            Värmland exempel på.
          </note>
          <note>
            Statens transportråd utför en systematisk nedläggning av järnvägen
            i inre Norrland och inre norra Svealand. Arvidsjaur--Jörn: Tappra
            lokala försök att få i gång trafiken efter nedläggningen förra
            året. Storuman--Umeå: Halverad persontrafik. Ådalsbanan: Halverad
            persontrafik.
          </note>
          <note>
            Sundsvall--Östersund: Persontrafiken överförd till landsväg längs
            den toppmoderna elektrifierade järnvägen med fjärrstyrda stationer,
            medan man planerar nu en motorväg på 17 km mellan Falun och
          </note>
          <note>
            Borlänge för över 300 milj.kr.! 300 miljoner för den lilla sträckan
            -- när vi i järnvägssammanhang talar om över hundra mil! De pengar
            som behövs för att hålla inlandsbanan levande är småpotatis i
            jämförelse med detta. Hudiksvall--Ljusdal: Helt nedlagd.
          </note>
          <note>
            Trafiken på Västerdalsbanan saboteras systematiskt trots planer
            på återuppbyggnad från
          </note>
          <note>
            Malung till Sälen. Siljansbanan: Borlänge--Mora saknas i planerna
            för den framtida fjärrpersontrafiken. Inlandsbanan är nedlagd
            söder om Mora. I september nedlades den elektrifierade
          </note>
          <note>
            NKL-banan till Hagfors, trots en mycket stor trafikpotential
            efter ombyggnad till normalspår.
          </note>
          <note>
            Samtliga förbindelselänkar till inlandsbanan, norra inlandets
            huvudpulsåder, plockas systematiskt bort. Bakom dessa aktioner
            står transportrådet.
          </note>
          <note>
            Aktionerna har inte stöd i något riksdagsbeslut.
          </note>
          <note>
            Det akuta förslaget om nedläggning av inlandsbanan har dessutom,
            som nämnts flera gånger här i dag, lagts fram i direkt strid med
            ett riksdagsbeslut, tillkommet genom en fyrpartiöverenskommelse
            mellan socialdemokraterna och de borgerliga partierna våren 1988.
          </note>
          <note>
            Det är således inte bara järnvägar som läggs ned.
          </note>
          <note>
            Dessa nedläggningar är steg på vägen mot en omvandling av halva
            Sverige till en ödebygd. Det är många andra beslut som bidrar
            till detta och inte bara de som gäller järnvägen. Men ett djupare
            syfte måste finnas när man samtidigt planerar för gigantiska utbyggnader
            av den totala trafikapparaten i södra Sverige, i Mälardalen och
          </note>
          <note>
            Öresund, och för inlandsvägen,
          </note>
          <note>
            Bergslagsdiagonalen, som man nu dammar av efter det att den har
            legat i malpåse.
          </note>
          <note>
            Vi kräver en omfördelning av resurserna från storstadsområdena
            till de glesare delarna av vårt land. Vi kräver en upprustning
            av inlandets järnväg till den effektiva och miljövänliga transportapparat
            som behövs.
          </note>
          <note>
            I dessa råvarurika regioner behövs bra järnvägar.
          </note>
          <note>
            Varför skulle dessa järnvägar inte användas också för persontrafik?
          </note>
          <note>
            Bygg om NKlJ-banan till normalspår. Förläng den från Hagfors
            över Geijersdal till inlandsbanan. Gör en kraftig upprustning
            av inlandsbanan från
          </note>
          <note>
            Vansbro till Mora--Östersund. Elektrifiera inlandsbanan från
            Östersund till Arvidsjaur och inlandsbanan Arvidsjaur--Jörn.
          </note>
          <note>
            Detta ger en direkt järnvägsled från Luleå till
          </note>
          <note>
            Karlstad via Arvidsjaur--Östersund--Mora--
          </note>
          <note>
            Vansbro--Hagfors--Deje--Kil. Det blir ett alternativ till fortsatt
            storstadskoncentration för ökad samhörighet och bättre mänskliga
            kontaktmöjligheter inom det väldiga norra inlandet.
          </note>
          <note>
            På dessa avstånd räcker det inte med vägar, det behövs järnvägar.
            I denna råvarurika region kan transportarbetet mätas i många miljoner
            tonkilometer. Tänk vilka enorma mängder kväveoxider, kolväten
            och koldioxid som alstras om allt skall köras på landsväg!
          </note>
          <note>
            Sedan vill jag göra ett litet scenario: leveranserna av stål
            från Luleå till Domnarvet. Det går tre tåg om dagen med 1 325
            ton. Man kan tänka sig att dessa leveranser förs över till inlandsbanan
            som då skall vara elektrifierad. Då kan två ellok dra lika tunga
            tåg som tre diesellok. Man kan också öka tåglängden.
          </note>
          <note>
            Tvärbanan Jörn--Arvidsjaur har bästa standard.
          </note>
          <note>
            Något enstaka motlut, cirka fyra kilometer, kan behöva åtgärdas.
          </note>
          <note>
            Där inlandsbanan går fram är det mycket planare än i fjällkedjan
            och i kustlandskapet. Det är klen räls på banan, vilket har nämnts
            förut, men underlaget klarar mer.
          </note>
          <note>
            På ståltåg kunde man koppla på vanliga vagnar med industriprodukter
            eller trävaror. De skulle klara det också.
          </note>
          <note>
            Spåret behöver rustas upp för en halv miljard eller
          </note>
          <note>
            850 milj.kr. i investeringar. Då kan tåget rusa fram i 90 km/tim
            hela vägen. 2 000 ton -- alltså mer än kustlandsbanan klarar.
          </note>
          <note>
            I Hagfors finns också ett järnverk och man skulle kunna frakta
            även den malmen vid utbyggnaden.
          </note>
          <note>
            Sträckan Mora--Göteborg klarar man på fyra timmar. På sträckan
            Borlänge--Göteborg över
          </note>
          <note>
            Vansbro kommer man upp i Sälenfjällen och där ansluter Västerdalbanan.
          </note>
          <note>
            I stället för att rusta ned och fatta beslut efter beslut som
            leder mot minskade utnyttjandemöjligheter, skall andra beslut
            fattas. Turtäthet, elektrifiering och upprustning -- nog finns
            det möjligheter att föra en helt annan järnvägspolitik!
          </note>
          <note>
            Det är viktigt att man tar fjällvärlden i beaktande.
          </note>
          <note>
            Bland de mest förorenade vägarna finns vägen från
          </note>
          <note>
            Göteborg över Värmland till Sälen och från
          </note>
          <note>
            Stockholm till Sälen. Här sker många trafikolyckor, vägen är
            bitvis dålig och trafiken ger upphov till mycket föroreningar.
          </note>
          <note>
            Västerdalbanan bör också elektrifieras och byggas ut till Sälens
            stora fritidsanläggningar. Man talade för två år sedan om en investering
            på tre miljarder kronor i fjällvärlden. Däremot har man inte råd
            med flera hundra miljoner till Västerdalbanan. Det skulle göra
            det möjligt för icke bilburna att njuta av
          </note>
          <note>
            Sveriges sydligaste fjällvärld.
          </note>
          <note>
            Det här har också stor regional betydelse.
          </note>
          <note>
            Inlandsbanans persontrafik är inlandets livsnerv och en turistattraktion.
            Det är oförsvarligt att transportrådet har lyckats förhandla bort
            persontrafiken.
          </note>
          <note>
            Vi kan inte acceptera att den livsnödvändiga godstrafiken för
            inlandsorterna och industrierna längs linjen undermineras på detta
            sätt. Här råder alltså en motsatt uppfattning: om man tar bort
            persontrafiken undermineras den fortsatta godstrafiken i stället
            för tvärtom. Det är också så att kunniga och idérika initiativ
            från kommunerna för framtida satsningar på bl.a. turism också
            följer med i graven.
          </note>
          <note>
            Det finns alltså möjligheter om vi har den politiska viljan.
            Jag har yrkat bifall till de reservationer som mitt anförande
            stöder.
          </note>
          <note type="speaker">
            Anf. 51 MAGGI MIKAELSSON (v):
          </note>
          <note>
            Herr talman! Trots en mer än fyra timmar lång debatt har vi ännu
            inte här i riksdagens kammare fått klarhet i vad de förslag som
            utskottsmajoriteten har lagt fram egentligen innebär.
          </note>
          <note>
            Jag skall ställa en väldigt klar och konkret fråga som jag vill
            ha ett kort och rakt svar på -- ja eller nej. Innebär utskottsmajoritetens
            beslut en garanti för persontrafik på inlandsbanan i sommar, nästa
            sommar och åtta år till, dvs. tio år framåt? Innebär utskottsmajoritetens
            beslut en garanti för att vi skall få tågtrafik på inlandsbanan?
            Svara ja eller nej, det är det saken handlar om. Sedan kan man
            ha alla möjliga diskussioner runt omkring detta.
          </note>
          <note>
            Vi har fått många bevis för här i dag att inlandsbanan är unik.
            Det har sagts en hel del om de unika förutsättningar som banan
            innebär.
          </note>
          <note>
            Men debatten har kommit att handla mycket om ett annat beslut
            som man fattar på samma gång, nämligen en omklassificering av
            banan jämfört med hur den är klassificerad i dag. Jag tror inte
            att riksdagens ledamöter är införstådda med vad det innebär. Den
            diskussion som har förts mellan utskottets ordförande och representanterna
            för
          </note>
          <note>
            Norrlandslänens socialdemokrater är ju ett bevis för det.
          </note>
          <note>
            Omklassificeringen innebär att man gör något helt unikt. Det
            kommer också, om beslutet går igenom, att innebära att vissa stumpar
            av inlandsbanan kommer att få en annan standard och ha en annan
            huvudman. På sikt blir det också ett hot mot godstrafiken om man
            tänker sig att den skall kunna utvecklas och utökas på inlandsbanan.
          </note>
          <note>
            Dessutom har man talat om de stora behoven av upprustning. Man
            talar också om 390 miljoner, vilket är jättemycket pengar. Vi
            har också fått höra att det är småsummor om man jämför med andra
            kostnader, som t.ex. 17 kilometer motorväg i
          </note>
          <note>
            Dalarna.
          </note>
          <note>
            De stora upprustningsbehoven tyder också på att man har gjort
            väldigt litet innan -- ett oerhört slöseri med kapitalresurser
            som finns i landet.
          </note>
          <note>
            Georg Andersson talade om 80 miljoner under hela
          </note>
          <note>
            80-talet och nu har han lyckats skaka fram 80
          </note>
          <note>
            miljoner på ett år. Skall vi applådera åt det?
          </note>
          <note>
            Jag tycker att det är väldigt trist att det inte finns någon
            framtidstro bland socialdemokrater och moderater när det gäller
            inlandsbanan. Varför kan inte ni se de möjligheter som detta kan
            ge? I stället ser ni bara hinder. Var finns er framtidstro?
          </note>
          <note>
            Jag skulle vilja komplettera med en fråga till. Om man nu skall
            förhandla med länstrafikhuvudmännen, inlandsbanans ekonomiska
            förening eller någon annan, vad händer då om man inte lyckas komma
            fram till ett resultat i fråga om banunderhållet? Blir det busstrafik
            då fr.o.m. den 11 juni i sommar?
          </note>
          <note>
            Jag vill ha ett svar på den frågan innan vi går till beslut.
            Kan vi inte få ett godtagbart svar på frågan, måste vi återförvisa
            ärendet, för då anser jag att många av ledamöterna har förts bakom
            ljuset.
          </note>
          <note>
            Förutom inlandsbanan handlar betänkandet också om besluten om
            köp av s.k. olönsam trafik. Dit räknas bl.a. nattågen till Norrland.
            Regeringen har föreslagit att anslaget skall minskas med 28 milj.kr.
          </note>
          <note>
            Vi tycker att det är fel, och vi tycker att det är bedrövligt
            att socialdemokrater, moderater och folkpartister från Norrlandslänen
            stöder neddragningen. Det innebär att man hela tiden försämrar
            förutsättningarna att bedriva persontrafik på järnväg.
          </note>
          <note>
            Vi anser att man måste se satsning på persontrafik som en viktig
            del både i miljö- och regionalpolitiken och i arbetet för att
            tillgodose kraven på en bra infrastruktur.
          </note>
          <note>
            Trafiken i Norrland är en del av hela trafiksystemet i Norden.
            Persontrafik med tåg skall kunna vara ett alternativ för människor
            som vill resa bekvämt och säkert. Det är miljövänligt och resurssnålt
            och det vet alla. Det borde också vara det billigaste alternativet,
            men i stället tar SJ bort pristaket, vilket ytterligare fördyrar
            de längsta resorna.
          </note>
          <note>
            Vi i vänsterpartiet har krävt att man skall införa röda avgångar
            på alla tåg som går norr om Ånge.
          </note>
          <note>
            Då skulle man kunna skapa förutsättningar för att göra Sverige
            litet rundare. Det behövs också kraftiga satsningar på marknadsföring
            som skall riktas till lokalbefolkningen, barnfamiljer, studerande,
            pensionärer och andra för att resandevolymen skall öka.
          </note>
          <note>
            Marknadsföringen är urusel i dag. Personal på resebyråer i Sverige
            vet inte vilka tåg som i dag går i Norrland och inte vilka anslutningar
            som finns.
          </note>
          <note>
            Också där måste SJ ta sitt ansvar.
          </note>
          <note>
            Det föreligger alltså ett förslag om att dra ned på medlen till
            nattågen till Norrland. Den frågan har i debatten kommit i skymundan
            för debatten om inlandsbanan, och det är olyckligt. Jag uppmanar
            alla norrländska riksdagsledamöter att åtminstone visa att de
            vill ha kvar nattågen till Norrland, och det kan de göra genom
            att stödja någon av reservationerna under mom. 1. Det finns reservationer
            i den frågan från både centern, miljöpartiet och vänstern.
          </note>
          <note>
            Betänkandet i detta ärende förstärker intrycket att regeringen
            med benäget stöd av de flesta socialdemokrater och moderater vill
            avveckla persontrafiken på tåg i framför allt norra Sverige. I
          </note>
          <note>
            stället för att satsa på fler resenärer och nya grupper krånglar
            man till det genom att se till att tågen inte går på regelbundna
            tider. Fortfarande, efter fyra och en halv timmars debatt, är
            det oklart hur det kommer att gå med inlandsbanan.
          </note>
          <note>
            Allt detta får också konsekvenser för sysselsättningen. I Västerbottens
            län har ca 100
          </note>
          <note>
            personer sagts upp efter det trafikpolitiska beslutet
          </note>
          <note>
            1988 om att satsa på järnvägen. Ytterligare 100
          </note>
          <note>
            personer riskerar nu att förlora sina jobb. Den gjorda planeringen
            gör det svårt att tro att man satsar på järnvägen, i varje fall
            i norra Sverige. Jag anser att SJ bryter mot det trafikpolitiska
            beslutet.
          </note>
          <note>
            Därför är det dags för riksdagen att göra en grundlig utvärdering
            av hur SJ har uppfyllt riksdagens mål. Dessa mål bör också förtydligas.
          </note>
          <note type="speaker">
            Anf. 52 BIRGER ROSQVIST (s):
          </note>
          <note>
            Herr talman! Maggi Mikaelsson har ställt en rad frågor till mig.
            Jag vet inte var hon har hållit till i dag, därför att dessa frågor
            har besvarats flera gånger under dagen. Det nämnda anslaget på
            36
          </note>
          <note>
            milj.kr. gäller tio år framåt i tiden. Det står också i utskottsbetänkandet.
          </note>
          <note>
            Jag kan inte här och nu garantera att det blir tågtrafik vare
            sig nästa år eller året därpå. Jag har tidigare i dag sagt att
            beslutet i den frågan decentraliseras till trafikhuvudmännen.
            Om inte de vill köra tåg, så får inlandskommunerna fatta beslutet.
            De får alltså avgöra hur trafikupplägget skall vara. Vi har vissa
            ekonomiska åtaganden och ställer en del medel till deras förfogande.
            Det finns också villkor uppställda för hur trafikupplägget skall
            vara. Av den anledningen kan jag inte i dag säga hur det blir.
            Parterna får fälla avgörandet, vilket tydligt har framgått av
            den tidigare debatten.
          </note>
          <note type="speaker">
            Anf. 53 MAGGI MIKAELSSON (v):
          </note>
          <note>
            Herr talman! Det var bra att vi fick den saken klargjord ännu
            en gång. Dagens beslut innebär med stor sannolikhet en nedläggning
            av persontrafiken på inlandsbanan, eftersom det är så många om
            och men i frågan. Det finns inga garantier för att det blir fortsatt
            tågtrafik på banan. Det är ju vad Birger
          </note>
          <note>
            Rosqvist säger. Han hyser en from förhoppning om att man skall
            göra framsteg i de förhandlingar som förs. Till dem har man lagt
            till frågan om banunderhållet, en fråga som inte tidigare har
            ingått i förhandlingsarbetet. Det är de konstateranden som jag
            kan göra. Därför anser jag det viktigt att ärendet återförvisas.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Återförvisningsyrkandet
          </note>
          <note>
            Det av Viola Claesson under överläggningen framställda yrkandet
            om återförvisning av ärendet till utskottet för ytterligare beredning
            bifölls med acklamation.
          </note>
          <note>
            Kallelse till utskottssammanträde
          </note>
          <note type="speaker">
            Anf. 54 TREDJE VICE TALMANNEN:
          </note>
          <note>
            Med anledning av det fattade beslutet får jag meddela att trafikutskottet
            enligt särskild kallelse sammanträder kl. 18.00 i dag.
          </note>
          <note>
            Beslut om samlad votering
          </note>
          <note>
            Beträffande de på föredragningslistan närmast upptagna ärendena,
            trafikutskottets betänkanden
          </note>
          <note>
            T14, T15 och T16, beslöt kammaren på förslag av tredje vice talmannen
            medge att de fick företas till avgörande i ett sammanhang sedan
            debatten i dessa ärenden avslutats.
          </note>
          <note>
            10 § Bolagisering av viss SJ-verksamhet
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1990/91:TU14 Bolagisering av viss SJ-verksamhet
          </note>
          <note>
            (prop. 1990/91:100 delvis).
          </note>
          <note type="speaker">
            Anf. 55 VIOLA CLAESSON (v):
          </note>
          <note>
            Herr talman! Eftersom vänsterpartiet har motionerat om SJs underhållsverkstäder
            och behovet av sådana samt då vi menar allvar med att det skall
            finnas järnvägstrafik i landet som också utvecklas, så återkommer
            vi i denna fråga även i ett annat sammanhang. Här vill vänsterpartiet
            specifikt markera sin uppfattning att man inte skall bolagisera
            den här typen av verksamhet. Om det sker tror vi att risken är
            stor för att SJ frånhänder sig det ansvar, den överblick och den
            styrning som vi anser att staten bör ha för underhållsverkstäderna.
          </note>
          <note>
            Med detta ber jag att få yrka bifall till vänsterpartireservationen
            i utskottets betänkande
          </note>
          <note>
            14.
          </note>
          <note type="speaker">
            Anf. 56 RUNE JOHANSSON (s):
          </note>
          <note>
            Herr talman! Också jag har uppfattningen att det är viktigt att
            SJ har kontroll över en verkstadskapacitet som svarar mot dess
            egna behov. Man får inte bli beroende av ett ensamt, stort företag
            som sköter revisionsverksamheten.
          </note>
          <note>
            Det tror jag att SJ självt begriper. Låt mig tillägga att löntagarorganisationerna
            inte har någon avvikande mening i förhållande till föreliggande
            förslag.
          </note>
          <note>
            Med detta yrkar jag bifall till utskottets hemställan.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas efter 12 §.)
          </note>
          <note>
            11 § Transportforskning
          </note>
          <note>
            Föredrogs
          </note>
          <note>
            trafikutskottets betänkande
          </note>
          <note>
            1990/91:TU15 Transportforskning (prop.
          </note>
          <note>
            1990/91:100 delvis).
          </note>
          <note type="speaker">
            Anf. 57 RUNE THORÉN (c):
          </note>
          <note>
            Herr talman! Föreliggande betänkande behandlar frågan om transportforskning,
            och det är en viktig fråga.
          </note>
          <note>
            Vi har ägnat förmiddagen åt att diskutera järnvägstrafik, ibland
            olönsam sådan, och vi har diskuterat inlandsbanan samt mer konventionell
            tågtrafik. Här rör det sig om andra typer av trafiklösningar.
            Utskottet är i stort sett enigt om vikten av att satsa på utveckling
            på detta område.
          </note>
          <note>
            Som göteborgare vill jag fästa uppmärksamheten på bekymren i
            storstadsområdena beträffande kollektivtrafiken. Vi har tunnelbana
            här i
          </note>
          <note>
            Stockholm, och man har spårvagnar i Göteborg.
          </note>
          <note>
            Båda dessa kommuner liksom Malmö kommun använder sig av pendeltåg.
            Vi försöker på olika sätt att finna bra kollektivtrafiklösningar.
          </note>
          <note>
            I bl.a. Göteborg har man sedan lång tid tillbaka diskuterat ett
            system som kallas spårtaxi. Förslaget föll av olika orsaker för
            ca 20 år sedan. Nu har förslaget återigen tagits fram, och det
            diskuteras på olika håll i landet. Förslaget finns också nämnt
            i det betänkande som kammaren i dag har att ta ställning till.
          </note>
          <note>
            Det finns också ett antal reservationer till betänkandet. Jag
            vill med några ord klargöra skillnaden mellan de olika partiernas
            reservationer och varför vi har en reservation i detta ärende.
          </note>
          <note>
            Reservationen, nr 2, gäller utvecklingen av ett spårbilssystem.
          </note>
          <note>
            Egentligen har utskottet en ganska positiv syn på detta. Man
            menar, att om vi vill ha en bättre trafikmiljö i våra städer,
            så är det viktigt att utveckla och prova dessa system. Centern
            och miljöpartiet, som står bakom reservationen, anser emellertid
            att staten mera aktivt skall gå in med satsningar, eftersom sådana
            här prov ofta är både kostsamma och svåra och det därför är svårt
            för enskilda företag att genomföra satsningarna. Vi menar då att
            det är rimligt att även staten är med och satsar. Detta är innebörden
            i reservationen, och jag vill, herr talman, yrka bifall till den.
          </note>
          <note>
            Jag vill samtidigt understryka att vi här i kammaren har ett
            gemensamt ansvar för att se till att dessa system tas fram och
            att det sker en teknisk utveckling på området. Jag hoppas att
            det, om inte reservationen vinner gehör, ändå i enlighet med utskottets
            skrivning ''inom ramen för de insatser som avsätts för teknikutveckling
            på transportområdet'' kommer att kunna ske en sådan utveckling.
            Jag tror att det är oerhört viktigt att det så småningom kommer
            fram ett sådant system här i landet. Det är fråga om ett system
            med olika innovationer som kanske går att sälja till utlandet,
            och det är därmed av stor betydelse för det svenska näringslivet.
          </note>
          <note>
            Jag yrkar bifall till reservation nr 2.
          </note>
          <note type="speaker">
            Anf. 58 KJELL DAHLSTRÖM (mp):
          </note>
          <note>
            Herr talman! Det är glädjande att det nu är tre partier som talar
            för olika reservationer om behovet av nya transportteknologier
            och om att dessa skall utvecklas i Sverige. Det var väl miljöpartiet
            som började agera i den här frågan, och vänsterpartiet har haft
            samma uppfattning sedan förra året. Nu är även centern med på
            en aktiv hållning till helt nya transportsystem.
          </note>
          <note>
            Jag vill något understryka varför vi här i landet har ett sådant
            stort behov av kvalificerad transportforskning. Kvaliteten på
            transportforskningen kan enligt min mening höjas betydligt i förhållande
            till dagens nivå. Jag vill hävda att transportforskningen är av
            sämre kvalitet än medicinsk forskning och annan teknisk forskning.
            Jag måste tyvärr få säga detta från talarstolen, trots att jag
            i och för sig själv tidigare har varit med i transportforskningssammanhang.
          </note>
          <note>
            Jag har emellertid den erfarenheten att Sverige kanske är litet
            av en ankdamm i forskningssammanhang. Vi är för få som forskar.
          </note>
          <note>
            Vi måste t.ex. skapa större utrymme för kvalificerad argumentation.
            Den argumentationen behövs gentemot den starka bilindustrin, som
            har uppfattats som en motor i svenskt näringsliv och svensk industri.
          </note>
          <note>
            För att exemplifiera varför vi behöver se på transportforskningen
            på ett helt annat vis skall jag här citera ett stycke ur DN Konsument
            i dagens
          </note>
          <note>
            Dagens Nyheter. En motorjournalist skriver där om en ny bilmodell,
            som han beskriver ungefär som
          </note>
          <note>
            ''en värsting i bilvärlden''.
          </note>
          <note>
            ''Nya generationens S-klass är en allt igenom ny modellserie
            som toppas med 600 SEL. Givetvis har den en V 12:a med fyrventilsteknik,
            nytt insprutningssystem och ett helt nytt sätt att styra all bilelektronik.''
          </note>
          <note>
            Det heter vidare i artikeln att motorn är större, starkare och
            mer avancerad än det andra märkets motor och att storebror än
            en gång har visat var skåpet skall stå. Att närma sig bilen är
            inte så märkvärdigt, skriver man. Den ser stor och tung ut, men
            utseendet ansluter väl till märkets övriga modeller. Inte heller
            att kliva in i bilen är någon sensation. Vidare skriver man:
          </note>
          <note>
            ''Instrumenten är de vanliga. Alla knappar sitter där de skall
            och inredningen känns inte särskilt annorlunda än i andra bilar
            som ligger i villaprisklass.
          </note>
          <note>
            Det märkvärdiga sker när bilen börjar rulla.
          </note>
          <note>
            Det går en knappt märkbar vibration genom karossen, så arbetar
            alla de 12 cylindrarna och 48
          </note>
          <note>
            ventilerna. Det skall till ett häftigt gaspådrag för att motorljudet
            skall bli märkbart. I tystnaden hörs de breda däcken susa mot
            asfalten.
          </note>
          <note>
            Tystnaden stryks under av de dubbla sidorutorna, som drar ner
            vindbruset till ett minimum. På rak landsväg är bilen som sig
            bör stadig och bekväm.
          </note>
          <note>
            Märkligt nog dansar den väldiga kolossen elegant fram även på
            smala och krokiga bergsvägar. Till det bidrar såväl en servostyrning
            som inte är allt för sladdrig, en väl avvägd fjädring och det
            elektroniska antispinnsystemet.''
          </note>
          <note>
            Varför har jag då citerat detta? Jo, jag menar att det nästan
            finns en bilpornografi kring bilismen i
          </note>
          <note>
            Sverige. Motorjournalistiken framhäver bilen på ett väldigt sublimt
            sätt, som om den hade personliga egenskaper. Vi förknippar oss
            med och speglar oss i bilen. Bilen är i Sverige genomgående något
            som är mycket omhuldat av de stora, breda folklagren och inte
            minst av ledamöter här i kammaren. Det finns en begynnande kritik
            mot detta, men man vet inte riktigt vad man skall göra åt det.
          </note>
          <note>
            Regeringen och Sverige har i detta läge satsat på ett projekt
            som heter Prometheus och ett som heter
          </note>
          <note>
            Drive. Dessa går ut på att bilen ytterligare skall elektroniseras
            och fjärrstyras på olika sätt. Viola
          </note>
          <note>
            Claesson från vänsterpartiet har en reservation som vi tyvärr
            inte kan stödja, eftersom vi från miljöpartiet anser att en del
            av den tekniska forskning som kommer fram genom Prometheus och
            Drive kan vara värdefull.
          </note>
          <note>
            Men i grunden är dessa projekt förkastliga, eftersom man vill
            bygga vidare på ''en skitteknologi'' i stället för att ersätta
            den med en ren teknologi, för att citera vad som sades i en debatt
            i går i Folketinget, som jag var närvarande vid. Så sade man nämligen
            i Folketinget i går angående
          </note>
          <note>
            Öresundsförbindelserna. Jag måste hålla med om att bilismen är
            en ''skitteknologi'' som måste ersättas av ren teknologi. Det
            är av den anledningen vi måste satsa på en helt annan typ av transportforskning.
          </note>
          <note>
            Vi har i dag i våra brevinkast här i riksdagen fått ett praktverk
            från Scania, som fyller 100 år i år. Bilen är alltså i stort sett
            100 år, och den är minst sagt färdig att pensioneras. Det är i
            fråga om alla transportsystem nödvändigt att ungefär vart hundrade
            år eller kanske oftare ersätta teknologier.
          </note>
          <note>
            Så har skett med segelfartygen, och så har skett med ångfartygen.
            Sedan kom bilismen. Järnvägen har utvecklats, och vi har fått
            flygteknik. Ingenting säger att vi skall fortsätta med den typ
            av dum teknologi som är grunden för bilsystemet. Det finns därför
            anledning att sätta bilen på spår. På så sätt kan man vinna en
            enorm mängd fördelar.
          </note>
          <note>
            Utskottet har en ganska positiv skrivning kring spårbilssystem,
            det förtjänar att sägas. Det kan leda till att vi ändå på sikt
            kommer att få större satsningar på helt nya teknologiska trafiksystem.
          </note>
          <note>
            Men för närvarande måste vi ändå reservera oss mot utskottets
            skrivning, eftersom utskottet inte går så långt som vänsterpartiet,
            centern och miljöpartiet i två olika reservationer vill.
          </note>
          <note>
            Vi menar att staten måste gå in och stödja en prototyputveckling
            av olika spårbilssystem.
          </note>
          <note>
            Utskottets majoritet är i dag inte beredd att ställa sig bakom
            det förslaget. Vi menar emellertid att det i dag finns teknologi
            och delar av teknologi som kan sättas samman till spårbilssystem
            utan att det är nödvändigt att fortsätta med akademisk forskning.
          </note>
          <note>
            Det handlar om att beställa olika typer av bankonstruktioner
            och olika typer av elektriska motorer, att sätta samman dem i
            chassin och krocktesta dem. Framför allt handlar det om att testa
            olika typer av elektroniska utvecklingsmodeller av spårbilen.
          </note>
          <note>
            En sådan prototyputveckling har skisserats av olika ingenjörsgrupper
            i landet. Vi är ju faktiskt begåvade med minst två ingenjörsgrupper
            som, tämligen ideellt, ägnar sig åt den här frågan för närvarande.
            Kostnaden för prototyputvecklingen skulle kunna uppskattas till
            40 milj.kr., och det är ju en struntsumma i de stora sammanhang
            som det annars är fråga om när det gäller forskning om vanliga
            bilvägar och lastbilssystem av alla slag -- för att inte tala
            om Prometheus- och Driveprojekten, där vi från Sverige satsar
            hundratals miljoner kronor i ett europeiskt samarbete.
          </note>
          <note>
            Det har beräknats att ett spårbilssystem per bankilometer skulle
            kosta 20 milj.kr., och då är hållplatser, vagvar, stationer och
            allt annat som hör till inräknat. Det är alltså inte mer än vad
            traditionell tung spårvägsteknik i dag kostar.
          </note>
          <note>
            Vad är då ett spårbilssystem? Jag har beskrivit detta tidigare
            här i kammaren, och jag skall därför bara litet kort nämna något
            om det, eftersom kammarens ledamöter bör vara införstådda med
            vad det är fråga om. Det rör sig om små vagnar av personbilsstorlek,
            som går helt automatiskt på spår, upphöjda över blommor, barn
            och älgar. Det blir alltså över huvud taget inte några trafikkonflikter.
          </note>
          <note>
            Systemet är automatiskt, vilket innebär att man åker förarlöst.
            Man åker utan stopp från startpunkt till målpunkt genom ett infernaliskt
            bra växelsystem, som det finns patent på. Det innebär att medelhastigheten
            är högre än hastigheten för alla andra transportsätt som i dag
            är möjliga att använda i svenska stadsbygder. Detta gäller oavsett
            om vi talar om tunnelbana, vanlig privatbil, cykel eller bussar,
            som kanske går i mindre än 10
          </note>
          <note>
            km/tim -- den siffra man nämner för många av dessa kollektivtrafikslag
            är 7 km/tim. Vagnarna kan gå i kanske 50 km/tim från startpunkt
            till målpunkt.
          </note>
          <note>
            Genom att vagnarna placeras in i ett elektroniskt övervakat system
            finns det när de kommer in på banan aldrig några hinder, utan
            när man har kommit in på banan kan man säga på sekunden när man
            kommer att vara framme.
          </note>
          <note>
            Så långt har den elektroniska tekniken och datortekniken utvecklats
            att man med s.k.
          </note>
          <note>
            distribuerade datorsystem kan lösa den här typen av vad vi kanske
            uppfattar som ganska komplicerade matematiska och logistiska lösningar.
          </note>
          <note>
            Systemet är givetvis mycket handikappvänligt. Man går in i vagnarna
            i plan, och det är möjligt att sitta kvar i rullstolen. Det är
            oerhört mycket enklare än både tåg och vanliga bilar. Mycket mer
            skulle kunna sägas, men jag skall hålla mig kort.
          </note>
          <note>
            Detta system kan också ge upphov till en industriell nydaning
            av hela bilindustrin, vilket Rune Thorén nämnde. Vi vet att Saab
            Scanias nya industrianläggning i Malmö har gått i kvav. Det finns
            tecken på att bilindustrin över huvud taget har en alldeles för
            stor kapacitet i hela världen. En del förståsigpåare har sagt
            att bilindustrin går på en tredjedels utnyttjande av kapaciteten.
            Man kan alltså vänta sig fruktansvärt stora katastrofer för industri
            och näringsliv kring bilismen när det i framtiden uppdagas att
            det inte längre finns någon lukrativ avsättning för bilar på en
            totalt sett krympande marknad. Det finns då -- om vi använder
            huvudena -- anledning att tänka på att utnyttja dessa rön för
            en industriell nydaning i
          </note>
          <note>
            Sverige. Det skulle kunna vara mycket positivt för svenskt näringsliv.
          </note>
          <note>
            Jag vill avsluta med att ta upp några exempel på var denna typ
            av spårbilssystem enklast skulle kunna inplanteras i den svenska
            verkligheten. Tänk er
          </note>
          <note>
            Arlanda. Jag tror att ledamöterna i riksdagen mycket väl känner
            till krånglet med bussar, bilar, flera terminaler, mängder av
            parkeringshus osv.
          </note>
          <note>
            Man planerar nu en högkvalitativ järnväg för fem miljarder. Det
            ligger i och för sig inte så mycket ont i det. Hur blir det då
            med en järnväg?
          </note>
          <note>
            För att den skall kunna vara effektiv skall den gå från Cityterminalen
            eller Centralstationen i
          </note>
          <note>
            Stockholm till Arlanda, helst med bara ett uppehåll på vägen.
            Var skall passagerarna släppas av? Det finns snart fyra eller
            fem terminaler på Arlanda.
          </note>
          <note>
            Skall detta enorma tåg stanna på fyra eller fem platser? Då förlorar
            man alla de minuter som man har tjänat på ett oerhört snabbt transportsätt.
          </note>
          <note>
            Resenärerna befinner sig dessutom i olika delar av
          </note>
          <note>
            Stockholmsområdet. Att ta sig in till en punkt,
          </note>
          <note>
            Centralstationen i Stockholm, för att sätta sig på supertåget
            kostar också pengar. Ett spårbilssystem som utgår från det område
            i Stockholm som man befinner sig i direkt till den terminal som
            man skall flyga ifrån skulle vara mycket smidigare och kosta mycket
            mindre enligt de skisser som finns i dag.
          </note>
          <note>
            Enligt vad jag förstår är Arlandadirektionen och luftfartsverket
            mycket nyfikna på systemet.
          </note>
          <note>
            I Malmö--Lund-området visar det sig att för att man skall kunna
            utveckla det populära pågatågssystemet, måste man bygga många
            fler järnvägar om man skall kunna nå flera människor, eftersom
            boendet och arbetsplatserna är spridda på ett helt annat sätt
            än i Stockholmsområdet. Den tunga tågtekniken är mycket dyr och
            kostsam om den skall användas för nå ytterligare arbetsplatser
            och bostadsområden. I ett sådant område skulle mycket väl den
            här typen av enkelt, billigt och lätt spårbilssystem kunna inplanteras
            på ett bra sätt.
          </note>
          <note>
            I några mellanstora städer funderar man nu ganska allvarligt
            på detta. Helsingborg, Jönköping och
          </note>
          <note>
            Gävle är tre städer vars stadsplaneavdelningar, kommunalråd m.fl.
            är mycket intresserade av dessa frågor. Detta gäller givetvis
            även för Stockholm och inte minst Göteborg, som Rune Thorén var
            inne på, där spårtaxitankarna en gång föddes för ungefär 20
          </note>
          <note>
            år sedan. Jag tror att mannen bakom detta var den dåvarande spårvägsdirektören
            Sixten Kamp. På den tiden fanns inte den elektronik och den högt
            drivna datorutveckling som finns i dag för den typen av distribuerande
            datorsystem. Nu är det möjligt att satsa på detta.
          </note>
          <note>
            Låt oss tillstyrka miljöpartiets, centerns och vänsterpartiets
            yrkande i dessa frågor om att få en prototyputveckling direkt.
            Jag yrkar således bifall till miljöpartiets reservation tillsammans
            med centern. Denna är i sak ganska likalydande med vänsterpartiets
            reservation nr 3.
          </note>
          <note type="speaker">
            Anf. 59 TREDJE VICE TALMANNEN:
          </note>
          <note>
            Jag får meddela att anslag nu har satts upp om att detta sammanträde
            skall fortsätta efter kl. 19.00.
          </note>
          <note type="speaker">
            Anf. 60 OVE KARLSSON (s):
          </note>
          <note>
            Herr talman! Rune Thorén sade att detta är ett viktigt betänkande.
            Det håller jag med honom om.
          </note>
          <note>
            Det här är en mycket viktig fråga, och vi har all anledning att
            på olika sätt stödja fortsatt trafikforskning. Det råder också
            ganska stor enighet kring frågorna i detta betänkande, och det
            har lett till ett positivt och bra utskottsbetänkande som är välskrivet.
            Jag tror även att mina politiska motståndare kan dela den uppfattningen.
          </note>
          <note>
            I detta betänkande tillstyrker majoriteten förslaget i årets
            budgetproposition när det gäller medel till transportforskningen.
            Det innebär att både statens väg- och trafikinstitut, VTI, och
            trafikforskningsföreningen, TFB, får nivåhöjningar av sina anslag.
            Det förslag som regeringen lade fram i budgetpropostionen och
            som nu godkändes av utskottet, följer de riktlinjer som riksdagen
            antog i juni i fjol. De anslagshöjningar som nu föreslås är helt
            i linje med fjolårets beslut med anledning av den stora forskningsproposition
            som då lades fram.
          </note>
          <note>
            Jag vill kortfattat kommentera de tre reservationer som är fogade
            till betänkandet. Reservation nr 1
          </note>
          <note>
            gäller det statliga stödet till forskning och utveckling av projekt
            av typen Prometheus. Jag vill hänvisa till vad utskottet sade
            när det gäller projektets trafiksäkerhetsinriktning och att det
            är viktigt att man från svensk sida följer det forsknings- och
            utvecklingsarbete som bedrivs utanför vårt land. Vi bör göra detta
            för att kunna tillgodogöra oss de resultat och de erfarenheter
            som kommer fram.
          </note>
          <note>
            I reservationerna nr 2 och 3 tas utvecklingen av spårbilssystemet
            upp. Utskottet har gått motionärerna till mötes mycket långt och
            konstaterar att utskottsmajoriteten liksom motionärerna anser
            att det är väsentligt att nya typer av trafiklösningar utvecklas.
            Utskottet konstaterar också att ett spårbilssystem har flera fördelar
            ur miljösynpunkt, som gör en fortsatt uppföljning och utprovning
            angelägen. Vi förutsätter därför att en fortsatt utveckling av
            nya trafiklösningar av typen spårbilssystem kan komma att prövas
            inom ramen för de insatser som används för trafikutveckling på
            transportområdet.
          </note>
          <note>
            Herr talman! Med dessa kortfattade synpunkter vill jag yrka bifall
            till utskottets hemställan i dess helhet och avslag på de tre
            reservationer som är fogade till betänkandet.
          </note>
          <note type="speaker">
            Anf. 61 KJELL DAHLSTRÖM (mp) replik:
          </note>
          <note>
            Herr talman! Ove Karlsson och jag är nog inga större motståndare
            i denna fråga. I min replik vill jag ändå säga att socialdemokraterna
            är ett stort, gammalt, men fortfarande mäktigt parti. När det
            kommer nya tankegångar har man mycket svårt att ta till sig dem.
            Man drar dem i långbänk. Man tänker kanske inte på Sveriges bästa.
            Sveriges bästa kan ibland vara att man skall ta tag i utvecklingen
            och att politikerna skall vara med och styra och leda utvecklingen
            av ett land. På så sätt skapar man en större framtidsoptimism
            och större möjligheter att förändra i samhället. Om man hela tiden
            mycket försiktigt dansar efter den stora bilindustrins pipa går
            det kanske åt pipan helt och hållet. Då sitter vi fast med en
            gammal -- om jag får upprepa vad jag sade i mitt anförande --
            ''skitteknologi'' i stället för att offensivt satsa på ny ren
            teknologi.
          </note>
          <note>
            Jag vill gärna hör hur Ove Karlsson ser på det dilemma som socialdemokraterna
            styr in sig själva igenom att inte ta tag i utvecklingen utan
            låta mindre och aktiva partier göra det.
          </note>
          <note type="speaker">
            Anf. 62 OVE KARLSSON (s) replik:
          </note>
          <note>
            Herr talman! Jag tycker inte att vi styr in oss i något dilemma.
            Utskottsmajoriteten är ändock mycket positiv till detta. Men jag
            tror inte att riksdagen skall forska. Styrelsen för teknisk utveckling
            m.fl.
          </note>
          <note>
            som håller på med dessa frågor får väl ta tag i dessa frågor
            och forska vidare.
          </note>
          <note>
            Jag förstår inte riktigt skillnaden mellan vårt ändå ganska positiva
            ställningstagande och det som reservanterna vill försöka göra
            det till.
          </note>
          <note type="speaker">
            Anf. 63 KJELL DAHLSTRÖM (mp) replik:
          </note>
          <note>
            Herr talman! Jag är glad över den positiva skrivningen här. Det
            vill jag återigen understryka.
          </note>
          <note>
            Men som jag sade i mitt huvudanförande handlar det kanske inte
            enbart om forskningen som sådan.
          </note>
          <note>
            Man kan faktiskt forska på akademisk nivå och så att säga forska
            ihjäl nya idéer. Vad jag har sagt i mitt anförande är att det
            finns teknologi för att börja med en prototyputveckling beträffande
            framtidens transportsystem. Då hjälper det inte att forska på
            akademisk nivå. Jag vet att ingenjörerna frustar av engagemang
            och villiga här när det gäller att få sätta samman mekaniska och
            elektroniska system till en prototyp som kan testas.
          </note>
          <note>
            Men akademisk forskning på den nivån -- det rör sig kanske om
            en miljon hit och en miljon dit --
          </note>
          <note>
            kommer inte fram till en sådan utveckling. Jag säger inte för
            den skull att vi riksdagsledamöter skall plocka ihop något. Däremot
            måste vi inse att det handlar om kostnader i storleksordningen
            40
          </note>
          <note>
            milj. kr. Återgärder måste vidtas nu, för annars kanske andra
            stora industrinationer tar över initiativet.
          </note>
          <note type="speaker">
            Anf. 64 VIOLA CLAESSON (v):
          </note>
          <note>
            Herr talman! Detta betänkande och de frågor som där tas upp är
            ett ypperligt exempel på att forskningwn aldrig någonsin är neutral.
            Under många år har dock myten att forskning för neutral gällt
            i många sammanhang i diskussionen om ny teknik. Kärnkraftsfrågan
            är ett bra exempel.
          </note>
          <note>
            Men den här debatten är också ett bra exempel på att det finns
            ett stort engagemang och ett stort intresse bland miljöaktiva
            och miljöengagerade, bland dem som är intresserade av miljövänliga
            transporter. Det finns alltså ett stort intresse för ny teknologi
            och för innovationer som går åt rätt håll, som överenstämmer med
            den politik som vi i övrigt vill föra i miljö- och trafiksammanhang.
          </note>
          <note>
            Vi i vänsterpartiet har väckt en motion om ett nytt spårbilssystem.
            Det finns ju olika system. Kjell
          </note>
          <note>
            Dahlström har sagt en hel del här, varför jag inte behöver gå
            in särskilt mycket på dessa saker.
          </note>
          <note>
            Vi har lyft fram ett alternativ, Sky Cab. Naturligtvis finns
            det andra också. Men vi tycker att detta borde inspirera många
            till att tänka i nya banor -- om jag nu får vara litet vitsig.
            Vi menar att det behövs rejält nya satsningar på trafikssystem
            som innebär att kollektivtrafiken blir både effektivare och attraktivare.
            Ett trafiksystem baserat på spårbilar innebär en mycket lovande
            teknisk utveckling, som vi menar behöver få allt stöd. Det här
            är ju ingenting nytt. Jag vill minnas att flera talare har berört
            dessa saker.
          </note>
          <note>
            Det finns ju forskare som tålmodigt fortsätter att jobba här
            i Sverige med utvecklingen av sådana här projekt. De stannar kvar
            i väntan på nya tongångar i vårt land när det gäller denna typ
            av miljövänliga projekt. Men det är helt klart att dessa forskare
            lämnar Sverige om ingenting händer snart. Om det inte finns något
            intresse från statsmakternas eller industrins sida måste de göra
            det. Man kan ju inte jobba ideellt och leva på sådant här arbete
            hur länge som helst. Den saken är klar. Jag förstår att det är
            så, att döma av de kontakter som vi i vänsterpartiet har haft
            med olika personer.
          </note>
          <note>
            Vidare har vi sagt att den typ av spårbilssystem som vi föreslår
            skulle vara lämplig i många städer i
          </note>
          <note>
            Sverige, och många städer och kommuner är också intresserade.
            Jag tror att Gävle kommun har nämnts som exempel på en kommun
            som efterlyser just den här typen av kollektivtrafiklösning och
            som har haft kontakt med dem som håller i Sky Cabprojektet.
          </note>
          <note>
            Jag måste ändå säga att jag är glad och att jag tycker att det
            är positivt att trafikutskottet nu för första gången i sin majoritetsskrivning
            håller med oss om att sådana här satsningar behövs. Men det finns
            en skillnad, Ove Karlsson, och det är att vi vill att första steget
            tas och att vi vill visa konkret att något måste hända. Trafikutskottets
            majoritet däremot förutsätter att någonting positivt kommer att
            hända. Det är i och för sig bra, för det visar vilken viljeinriktning
            man har.
          </note>
          <note>
            Det är min förhoppning att de myndigheter och t.ex. regeringen
            som skulle kunna göra någonting ganska snart verkligen tar fasta
            på utskottets skrivning -- och det är väl också tanken bakom denna.
            Men, som sagt, de reservationer som miljöpartiet, centern och
            vi i vänsterpartiet har väckt visar att vi alla vill ta ett första
            steg. Det gäller ju att komma i gång med de här projekten. Jag
            yrkar bifall till vänsterpartiets reservation nr 3.
          </note>
          <note>
            I detta betänknade finns det en helt annan historia, och ändå
            handlar det om transportforskning. Det handlar nämligen om ett
            projekt beställt av bilindustrin. Jag tycker att det vore mycket
            intressant att ställa de här projekten mot varandra.
          </note>
          <note>
            Det framgår ju att det inte finns någon neutralitet i dessa frågor,
            och någon sådan har heller inte funnits tidigare. För ett antal
            år sedan beställde bilindustrin forskning och forskningspengar,
            statliga subventioner, för att forska fram elektroniska bilsystem
            innebärande att biltrafiken skulle bli uppemot fyra gånger större
            fram till år
          </note>
          <note>
            2040 jämfört med dagens nivå. Det är egentligen en mardrömsliknande
            vision som man står för.
          </note>
          <note>
            De aktuella projekten ingår också i EGs forskning som är samordnad
            med bilindustrins. På högre nivå kallas projektet i fråga Drive.
            På en lägre nivå, och då handlar det om elektronisk utrustning
            i olika bilar och, när det är som mest avancerat, t.o.m. om autopiloter
            i bilarna för att dessa skall kunna framföras väldigt nära varandra
            på vägen och för att det därmed skall rymmas många bilar samtidigt
            -- är det fråga om att regeringen och flertalet riksdagspartier
            snällt har ställt upp och beviljat pengar till projekten.
          </note>
          <note>
            Efter mycket tjat och efter att ha ägnat dessa frågor ganska
            mycket energi på att göra fler uppmärksamma på vad det egentligen
            handlar om finns det nu en redovisning i detta betänkande från
            trafikutskottet. Av denna redovisning framgår det hur många hundratals
            miljoner som går till bilindustrins projekt i form av statliga
            subventioner.
          </note>
          <note>
            Jag yrkar alltså bifall till reservation nr 1, som handlar om
            Promethens- resp. Drive-projekten.
          </note>
          <note>
            Jag vet inte hur många gånger vi i vänsterpartiet har yrkat att
            dessa projekt skall avbrytas. Det gäller också försöksprojektet
            i Västsverige.
          </note>
          <note>
            Överläggninen var härmed avslutad.
          </note>
          <note>
            (Beslut skulle fattas efter 12 §.)
          </note>
          <note>
            12 § Sjöfart
          </note>
          <note>
            Föredrogs
          </note>
          <note>
            Trafikutskottets betänkande
          </note>
          <note>
            1990/91:TU16 Sjöfart (prop.1990/91:100 delvis).
          </note>
          <note type="speaker">
            Anf. 65 TOM HEYMAN (m):
          </note>
          <note>
            Herr talman! Det är med stor glädje som jag som sjöfartsintresserad
            noterar den ökade uppmärksamhet som sjöfarten numera röner och
            den politiska enighet som finns om att sjöfartsnäringen är en
            resurssnål och miljövänlig näring, som därför bör ges goda förutsättningar
            att bedriva sin verksamhet.
          </note>
          <note>
            Visserligen upphör regeringens dådkraft ofta när det gäller att
            gå från ord till handling, något som t.ex. regeringsbehandlingen
            beträffande
          </note>
          <note>
            Södertäljebrons reparation med all önskvärd tydlighet demonstrerar.
          </note>
          <note>
            Men trots den övergripande enigheten om vikten av att vi har
            en bra sjöfartspolitik innehåller årets sjöfartsbetänkande ett
            antal moderata reservationer. Jag avser att i dag huvudsakligen
            uppehålla mig vid den internationella aspekten på näringen, även
            om självfallet samtliga moderata reservationer i betänkandet stödjes.
          </note>
          <note>
            Vi i moderata samlingspartiet begär i år, liksom vi har gjort
            tidigare år, att ett nytt s.k. internationellt register inrättas
            i Sverige. Vår grundläggande inställning är att ingen näring,
            inte heller sjöfarten, kan leva och blomstra om den bygger sin
            existens på statliga bidrag och konkurrensbegränsande regler.
          </note>
          <note>
            Det är ingen tillfällighet, herr talman, att trafiken på Finland,
            som bedrivs i knivskarp konkurrens, är en av de förnämligaste
            färjelinjerna i världen. Och det är heller ingen tillfällighet
            att den statligt reglerade Gotlandstrafiken uppvisar alla de fel
            och brister som statligt reglerade monopol uppvisar --
          </note>
          <note>
            dålig service, dålig lönsamhet och dåliga arbetsförhållanden.
          </note>
          <note>
            När vi talar om ett internationellt register talar vi inte om
            våra färjelinjer, och vi talar inte heller om den trafik som går
            utmed våra kuster. Vi talar om den stora svenska handelsflotta
            som i dag av olika anledningar inte känner sig välkommen under
            svensk flagg. Den flottan är i dag större än den som seglar under
            svensk flagg.
          </note>
          <note>
            Vi är tillräckligt nationalistiskt sinnade för att tycka att
            hela denna stora flotta av tank-, bulk-, och kylbåtar bör segla
            under vår blågula flagg hellre än under flaggor från Singapore,
            Cypern, Liberia eller andra länder.
          </note>
          <note>
            Vi är ofta kritiska till den offentliga sektorns verksamhet i
            Sverige, men i det här fallet vill vi faktiskt utöka den. Vi vill
            att hela denna flotta skall lyda under svenska lagar och att sjöfartsverket
            skall utöva tillsyn över dessa skepp, på samma sätt som man gör
            för svenskregistrerade i dag. Detta är själva grunden och kärnan
            i vårt förslag om ett internationellt register.
          </note>
          <note>
            Vad innebär då vårt krav i realiteten? Jo, t.ex. att rederiet
            för en uteseglande tanker skall ha full frihet att rekrytera besättning
            i det land där det är lämpligt, på samma sätt som BPA eller något
            annat byggföretag har full rätt att anställa utländsk arbetskraft
            på byggprojekt som bedrivs i utlandet.
          </note>
          <note>
            Vårt förslag innebär inte att alla färjorna kommer att ha filippinska
            besättningar den 1 oktober om det skulle bli regeringsskifte i
            höst. Vårt förslag innebär inte att 5 000--6 000 svenska sjömän
            skulle bli arbetslösa så som Sjöfolksförbundet nu går ut och skrämmer
            sina medlemmar inför valet. I vårt förslag ligger någon sorts
            begränsning av fartområdena för de internationellt registrerade
            skeppen. Eftersom vi i Sverige så ofta brukar framhålla den nordiska
            gemenskapens betydelse, ansåg vi att det vore lämpligt att Sverige,
            tillsammans med Norge och Danmark, skapade gemensamma regler för
            hur detta skulle kunna fungera.
          </note>
          <note>
            Det är möjligt att en nordisk överenskommelse fortfarande är
            en framkomlig väg, och vi har reserverat oss till förmån för att
            överläggningar därvid förs. Det är också möjligt att dessa förhandlingar
            skall föras i en vidare krets i samband med kommande EG-förhandlingar.
            Jag vill inte utesluta den möjligheten.
          </note>
          <note>
            Den svenska särlösning som regeringen valde har i stället medfört
            att NIS-registrerade skepp, som inte får gå i norsk kustfart,
            däremot får gå i svensk. Det är den socialdemokratiska sjöfartspolitiken
            som faktiskt har öppnat svensk inrikesfart för lågkostnadsbesättningar.
          </note>
          <note>
            En sund och konkurrenskraftig i sjöfartsnäring förutsätter också
            att redarna fritt får disponera över sitt tonnage. Det försäljningsförbud
            som finns inskrivet i flagglagen kan aldrig innebära annat än
            att den befintliga flottan blir alltmer omodern, allt äldre och
            allt mindre konkurrensduglig.
          </note>
          <note>
            Försäljningsförbud må vara motiverat för kulturskatter och museiföremål,
            men det saknar berättigande för näringslivets produktionstillgångar.
          </note>
          <note>
            Den socialdemokratiska näringspolitiken, med selektiva stöd och
            bidrag till näringar som går dåligt, har bidragit till en högkostnadspolitik
            som gjort att allt fler företag har blivit stödberoende.
          </note>
          <note>
            Detta gäller inte minst för sjöfartsnäringen.
          </note>
          <note>
            Sverige har nu kommit till vägs ände, där stora delar av näringslivet
            har blivit beroende av statligt stöd. Det är en orimlig situation.
          </note>
          <note>
            Våra förslag innebär däremot att förutsättningar skapas för en
            modern, välskött och lönsam svensk handelsflotta. Det är, herr
            talman, i längden den enda garantin för bra jobb för svenskt sjöfolk.
          </note>
          <note>
            Den svenska sjöfarten är helt beroende av den internationella
            marknaden för sin existens. Den måste leva på de villkor som gäller
            på världshaven, och det vore förmätet att tro att ett litet land
            som
          </note>
          <note>
            Sverige kan diktera reglerna efter eget gottfinnande. Sverige
            har alltid tidigare energiskt försvarat denna sjöfartens internationella
            frihet, och det är därför olyckligt att det väcks förslag som
            innebär att svensk rätt skall bli normgivande även för utländska
            företag. Stormakterna kan möjligen kosta på sig en sådan attityd,
            men Sverige kan det inte. Vi får möjligen anledning att återkomma
            till detta problem i en senare debatt i vår.
          </note>
          <note>
            Slutligen, herr talman, till båtregistret. Vi finner inte att
            argumenten för detta register är mer hållbara i år än de var i
            fjol, och vi har alltså den uppfattningen att det bör avskaffas.
            Årets beslut innebär också att registret skall drivas på kredit
            i riksgälden. Regeringen vågar inte så här ett valår avslöja att
            man räknat fel på kostnader och intäkter. I stället skall kostnaderna
            döljas genom riksgäldskrediten. Det är ett förfarande som gränsar
            till bokföringsfiffel.
          </note>
          <note>
            Med detta, herr talman, yrkar jag bifall till reservationerna
            4, 10, 11, 13 och 15 i betänkandet.
          </note>
          <note type="speaker">
            Anf. 66 HUGO BERGDAHL (fp):
          </note>
          <note>
            Herr talman! I det som vi nu debatterar inryms också Gotlandstrafiken.
            Ingrid Hasselström Nyvall kommer att ge våra kommentarer i den
            frågan.
          </note>
          <note>
            Sveriges läge i tre väderstreck omgivet av hav och med våra viktigaste
            utlandsmarknader belägna bortom dessa innebär att vi för handel
            och utrikesförbindelser är beroende av en fungerande sjötrafik.
            Över 50 % av det gods som exporteras från Sverige transporteras
            med båt från svenska hamnar. Inräknas färjegods och malmexporten
            via
          </note>
          <note>
            Narvik, stiger siffran till betydligt högre tal. I olika sammanhang
            har 90 % nämnts.
          </note>
          <note>
            Sjöfarten är också av stor betydelse för de inrikestransporterna.
            45 % av transporterna sker med båt efter kusten eller på de inre
            vattenvägarna.
          </note>
          <note>
            Även i framtiden kommer svensk sjöfart att spela en stor roll
            för våra utrikesförbindelser. Folkpartiet liberalerna ser flera
            skäl till det antagandet.
          </note>
          <note>
            Kraven på miljövänliga transportsystem är ett.
          </note>
          <note>
            Med båttrafik kan stora mängder gods transporteras med relativt
            låg bränsleåtgång och därmed små utläpp till miljön. Det innebär
            inte att miljöreglerna för sjöfarten inte behöver skärpas.
          </note>
          <note>
            Självfallet måste utsläppen och olycksriskerna minska även från
            det trafikslaget.
          </note>
          <note>
            Ett annat skäl är integrationen i Västeuropa,
          </note>
          <note>
            Sveriges närmande till EG och demokratiseringen i
          </note>
          <note>
            Östeuropa. Vi ser framför oss hur kontakterna inom Östersjöregionen
            kommer att öka och hur handeln mellan Östersjöns strandstater
            går mot ett uppsving.
          </note>
          <note>
            Herr talman! Mot den bakgrund jag har tecknat är det glädjande
            att svensk sjöfart genomgår en mycket positiv utveckling, vilket
            tidigare inte varit fallet under en lång följd av år. Tonnaget
            ökar och antalet beställda fartyg rör sig kring ett hundratal.
          </note>
          <note>
            Däremot är det olyckligt att regeringens sjöfartspolitik medfört
            att större delen av handelsflottan seglar under utländskt flagg.
          </note>
          <note>
            Vi i folkpartiet liberalerna anser att de svenska redarna måste
            kunna operera svenskägda fartyg på internationella kostnadsvillkor.
            Därför bör ett svenskt internationellt fartygsregister inrättas.
          </note>
          <note>
            Internationella register finns i våra viktigaste konkurrentländer,
            däribland Danmark och Norge.
          </note>
          <note>
            Båtar i det internationella registret har inte tillåtits i inrikestrafik.
            Givetvis borde en likadan lösning ha valts i vårt land och samstämmiga
            regler gällt i de skandinaviska länderna. Med andra ord: ingen
            trafik av båtar i det internationella registret mellan nordiska
            hamnar.
          </note>
          <note>
            I stället har regeringen valt en politik som medfört att det
            allmänna tvingats ge stora subventioner till svensk sjöfartsnäring.
            Detta har i sin tur lett till att danska och norska skepp i de
            internationella registren har tillåtits konkurrera om svensk kustsjöfart,
            och det är olyckligt.
          </note>
          <note>
            Regeringen bör enligt folkpartiet liberalerna snarast föreslå
            riksdagen att ett svenskt internationellt fartygsregister inrättas.
          </note>
          <note>
            Förhandlingar med Danmark och Norge bör upptas om gemensamma
            regler för de internationella registren. Det är viktigt med ett
            nordiskt samarbete för att finna samstämmiga lösningar, oavsett
            land.
          </note>
          <note>
            Samtidigt kan den ensidiga subventionspolitiken upphöra och två
            anslag till rederistöd om sammanlagt 555 milj. kr. för budgetåret
            1991/92
          </note>
          <note>
            avvecklas.
          </note>
          <note>
            Den s.k. flagglagen begränsar de svenska rederiernas handlingsfrihet
            när det gäller att disponera tonnaget. Flagglagen innebär att
            svenska fartyg inte får överlåtas till utländsk köpare utan tillstånd.
            Detta innebär nackdelar på en marknad där flexibilitet och rörlighet
            är viktiga förutsättningar för framgång. Lagen motiveras enligt
            regeringen av beredskapsskäl -- ett underligt argument -- men
            endast en mindre del av tonnaget är krigsplacerat. Detta går inte
            riktigt ihop.
          </note>
          <note>
            Flagglagen bör därför avskaffas.
          </note>
          <note>
            Herr talman! Sjöfarten har som tidigare nämnts fördelar från
            miljösynpunkt. Dessutom minskar slitaget på järnvägar och vägar,
            när stora mängder tungt och skrymmande gods transporteras till
            sjöss.
          </note>
          <note>
            Trafiksäkerheten förbättras genom att vägtrafiken besparas en
            stor del av transportarbetet.
          </note>
          <note>
            Sverige har därför en enorm tillgång i vattenvägarna, som är
            långa utefter våra kuster och i vissa delar av landet. Kostnaderna
            för farleder och hamnar är små i förhållande till de medel som
            behövs för investeringar och underhåll i marktransporternas infrastruktur,
            dvs. vägar och järnvägar.
          </note>
          <note>
            Trots att sjöfarten rationaliserats hårt under det senaste decenniet
            har sjötransporterna haft svårt att möta konkurrensen med transporterna
            på land.
          </note>
          <note>
            En anledning kan vara att den kostnadsminskning sjöfarten genomfört
            inte har någon motsvarighet när det gäller godshantering i våra
            hamnar. Bättre terminallösningar och helmekaniserade lasthanteringssystem
            är helt nödvändiga i en modern hamn. I det avseendet släpar en
            del av de svenska hamnarna efter i utvecklingen.
          </note>
          <note>
            Såväl kustsjöfarten som utrikes sjötransporter skulle kunna öka
            marknadsandelarna om hamnavgifter och andra kostnader kunde sänkas.
          </note>
          <note>
            Vi efterlyser en översyn som belyser hamnväsendet i vårt land.
          </note>
          <note>
            Under motstånd från folkpartiet liberalerna inrättades 1987 ett
            register för fritidsbåtar.
          </note>
          <note>
            Registret har hela tiden varit mycket impopulärt bland båtägarna,
            trots den låga avgiften för registrering.
          </note>
          <note>
            Enligt vad som framgår av budgetpropositionen kommer registret
            i fortsättningen att avgiftsfinansieras. Sedan det inrättades
            har statens kostnader för registret överstigit 30 milj.kr., utan
            att det varit till någon större nytta. Några nya argument för
            registrets existens har enligt vår mening inte tillkommit. Vi
            föreslår därför att registret i sin helhet avskaffas.
          </note>
          <note>
            Med det anförda vill jag deklarera att jag och mitt parti står
            bakom samtliga reservationer som vi folkpartister har undertecknat,
            men jag nöjer mig med att yrka bifall till reservation 4.
          </note>
          <note type="speaker">
            Anf. 67 ELVING ANDERSSON (c):
          </note>
          <note>
            Herr talman! Svensk sjöfarts- och rederinäring är en mycket viktig
            del i den svenska transportstrukturen, vilket också föregående
            talare har pekat på. Sjöfarten är positiv på många sätt.
          </note>
          <note>
            Den skapar stora exportinkomster för Sverige och det är ett miljövänligt
            och energisnålt transportsystem. En stor svensk handelsflotta
            är också viktigt från beredskapssynpunkt.
          </note>
          <note>
            Sjöfarten är internationell till sin karaktär och konkurrensen
            är hård. För att stärka den svenska sjöfartens konkurrenskraft
            i det internationella perspektivet medverkade centern mycket aktivt
            till att införa det s.k. sjöfartsstödet 1988.
          </note>
          <note>
            Sjöfartsstödet innebar att sjömansskatten återbetalades till
            rederierna. Det infördes också ett kontantbidrag på 38 000 kr.
            per anställd, som skulle utgöra en form av återbäring på de höga
            sociala avgifterna. Detta har varit positivt för sjöfarten.
          </note>
          <note>
            Tillsammans med en bättre sjöfartskonjunktur har dessa åtgärder
            bidragit till att trenden har vänts. Vi har i dag mer svenskt
            tonnage inregistrerat under svenska flaggor än under 1988.
          </note>
          <note>
            Ett problem med den här typen av stöd är att det saknar långsiktighet.
            Från näringens sida vet man inte hur länge och i vilka former
            stödet kommer att finnas. Det beslutas av riksdagen från år till
            år.
          </note>
          <note>
            Inför de stora investeringar som det alltid är fråga om när man
            nybeställer fartyg är det naturligtvis viktigt att näringen har
            de långsiktiga ekonomiska spelreglerna klara för sig. De kortfristiga
            besluten på ett år i taget när det gäller sjöfartsstödet skapar
            naturligtvis då en osäkerhet.
          </note>
          <note>
            Dessutom urholkas sjöfartsstödet kontinuerligt, eftersom en majoritet
            här i riksdagen inte har ställt sig bakom centerns förslag om
            att stödet skall värdesäkras över tiden. Det belopp som 1988
          </note>
          <note>
            fastställdes till 38 000 kr. skulle i dag rätteligen vara
          </note>
          <note>
            49 000 kr., om stödet hade värdesäkrats.
          </note>
          <note>
            Svensk rederinäring är i dag mycket optimistisk med tanke på
            framtiden. Det finns på världens varv många och stora beställningar
            på nytt tonnage av svenska redare. Här rör det sig om beställningar
            på totalt över 25 miljarder kronor. Risken är naturligtvis att
            en mycket stor del av det beställda tonnaget kommer att inregistreras
            under främmande länders flagg, beroende på den tidigare nämnda
            osäkerhet som systemet med sjöfartsstöd innebär. Det har hävdats
            att den enda och bästa lösningen skulle vara att tillskapa ett
            svenskt internationellt register enligt ungefär samma modell som
            den som man har i Norge. Inom EG
          </note>
          <note>
            pågår det ett beredningsarbete för att tillskapa gemensamma europeiska
            lösningar beträffande internationella register. Inom några få
            år torde förslaget vara klart. Vi i centern har dragit slutsatsen
            att det är naturligt att Sverige i ett sådant läge anpassar sig
            till den europeiska lösningen.
          </note>
          <note>
            Sverige kan inte ha någon särlösning, varken när det gäller det
            tekniska utformandet av ett register eller beträffande olika former
            av sjöfartsstöd. Vi bör sikta på att gå med i det europeiska kvalitetsregister
            som nu håller på att färdigställas.
          </note>
          <note>
            Inom ett par år torde arbetet vara klart. Under tiden är det
            viktigt att vi värdesäkrar sjöfartsstödet, så att svensk rederinäring
            inte får problem under de två år som kommer att förflyta, innan
            vi får den gemensamma europeiska lösningen. I ett par centerreservationer
            skriver vi om att Sverige dels bör ställa upp på den europeiska
            lösningen, dels värdesäkra sjöfartsstödet. I år borde detta gå
            upp till 49 000 kr. i stället för 38 000 kr.
          </note>
          <note>
            Inledningsvis nämnde jag herr talman, att en av sjöfartens stora
            fördelar som transportmedel är att den är miljövänlig och energisnål.
            Låt mig ta ett litet exempel. Om man skall frakta en last oljeprodukter
            i en 22 000-tonnare från Göteborg till Örnsköldsvik tar det fem
            dygn, och bränsleförbrukningen blir ett ton i timmen. Om motsvarande
            transport i stället skulle utföras med tankbilar på landsväg --
            om man utgår ifrån att man utnyttjar det största tillåtna tankbilsekipaget
            --
          </note>
          <note>
            skulle det krävas 630 turer fram och tillbaka mellan
          </note>
          <note>
            Göteborg och Örnsköldsvik. Körsträckan skulle sammanlagt bli
            113 000 mil, och 450 ton dieselolja skulle förbrännas. Detta tycker
            jag är ett mycket talande bevis på sjöfartens miljömässiga och
            energimässiga fördelar. Naturligtvis förhåller det sig med sjöfarten
            som med det mesta, att den inte är så bra att den inte kan göras
            bättre. Just på miljöområdet finns det mycket som kan förbättras.
          </note>
          <note>
            Det handlar inte minst om att på olika sätt förebygga olyckor
            med tankbåtar. Då rör det sig i första hand om olika former av
            tekniska lösningar, t.ex. dubbla bottnar och dubbla skrov. Det
            finns lösningar med vakuumventiler och annat som gör att det även
            vid en grundstötning inte läcker ut någon olja.
          </note>
          <note>
            Centern menar att det är viktigt att vi sätter fart på den tekniska
            utvecklingen och får regler som innebär krav på det här området.
            Vi i Sverige kan inte göra så mycket ensamma, eftersom det rör
            sig om en internationell verksamhet.
          </note>
          <note>
            Men det går att göra vissa saker. Vi kan naturligtvis själva
            besluta om vad som skall gälla på svenskt vatten och i svenska
            hamnar. Det går att använda ekonomiska styrmedel med t.ex. differentierade
            avgifter, exempelvis lägre farledsavgifter vid miljövänliga lösningar.
            Det viktigaste är att Sverige blir aktivare i det internationella
            arbetet för att vi skall kunna få till stånd en skärpning av reglerna
            på det här området.
          </note>
          <note>
            Det finns också några åtgärder som är viktiga när det gäller
            att stimulera sjöfarten men som inte har behandlats i utskottet.
            Däremot har behandlingen skett i skatteutskottet. Det handlar
            bl.a. om de otillräckliga momsregler som man nu har fått.
          </note>
          <note>
            Vidare rör det sig om detta att fartygsfonderna måste återinföras.
            Det finns ytterligare några saker.
          </note>
          <note>
            Frågorna återkommer ju när skatteutskottet redovisar sina ståndpunkter.
          </note>
          <note>
            Herr talman, låt mig också i kort redogöra för den här oerhört
            glädjande utvecklingen i Östeuropa i dag, inte minst i länderna
            kring östersjön. En viktig sak för att stimulera utvecklingen
            på andra sidan östersjön, framför allt i de baltiska staterna,
            är naturligtvis svensk medverkan till en ökning av handelsutbytet.
            Då är det också nödvändigt med bra kommunikationer. Det behövs
            t.ex. nya färjeleder till de baltiska staterna. Här finns det
            ett problem med ekonomin. Länder som är aktuella för trafik har
            ofta inga pengar, ingen konvertibel valuta, för att klara det
            här. Centern menar att det är viktigt att Sverige på olika sätt
            stöder verksamheten. Man kan t.ex. inom ramen för det nuvarande
            stödet till Östeuropa lämna kreditgarantier när det gäller nystartade
            färjelinjer.
          </note>
          <note>
            Jag konstaterar också att kanalfrågorna den här gången i viss
            utsträckning berörs i trafikutskottets betänkande. Regeringen
            föreslår en minskning av anslaget till Trollhätte kanalverk med
            10 milj. kr.
          </note>
          <note>
            Jag har ju redan redovisat sjöfartens positiva betydelse från
            miljösynpunkt. Inte minst viktigt är det beträffande Västsverige,
            där det är en mycket hård belastning på miljön. Om Trollhätte
            kanalverk skall tvingas kompensera bortfallet av de 10
          </note>
          <note>
            miljonerna, innebär det att man måste lägga på en ganska kraftig
            passageavgift för Vänersjöfarten.
          </note>
          <note>
            Därmed får Vänersjöfarten sämre förutsättningar att konkurrera
            med t.ex. landsvägstrafiken.
          </note>
          <note>
            Nu säger statsrådet och utskottsmajoriteten att det skall tillsättas
            en utredningsman, som skall se över hela Vänerregionens trafiksystem.
            Det tycker jag är bra. Men jag tycker att den rimliga turordningen
            borde vara att man först utreder. Sedan kan man ta ställning till
            bidragen. Nu gör man tvärtom. Först bestämmer man att anslagen
            till Trollhätte kanalverk skall dras ned med 10 milj.kr., och
            sedan skall man i efterhand utreda vilka effekter detta får.
          </note>
          <note>
            Det är naturligvis helt fel att göra på det sättet. Låt oss därför
            behålla detta anslag oförändrat under det kommande budgetåret
            och under tiden utreda, så får vi ta ställning till detta när
            utredningsmannen är klar med sina överväganden.
          </note>
          <note>
            Herr talman! Låt mig avslutningsvis också konstatera att Gotlandstrafiken
            tas upp i detta betänkande. Det brukar man göra. Gunhild
          </note>
          <note>
            Bolander kommer senare i debatten att närmare gå in på den problematiken.
            Jag avstår därför från att göra det. Men jag konstaterar med viss
            glädje att utskottet nu har enats om krav i bl.a. en centermotion
            om en förutsättningslös utredning kring hela Gotlandstrafiken.
          </note>
          <note>
            Herr talman! Vi i centern står naturligtvis bakom samtliga av
            våra reservationer i utskottet, men jag yrkar bifall till reservationerna
            9, 12 och 17.
          </note>
          <note type="speaker">
            Anf. 68 VIOLA CLAESSON (v):
          </note>
          <note>
            Herr talman! Jag skall verkligen anstränga mig för att inte använda
            alla de minuter som jag har anmält. Jag tror inte att det kommer
            att behövas, och det har varit många och långa trafikpolitiska
            debatter i dag.
          </note>
          <note>
            Den fråga som jag skulle vilja lyfta fram allra först, trots
            att vänsterpartiet inte har skrivit någon reservation om den i
            år, handlar naturligtvis om internationella fartygsregister.
          </note>
          <note>
            De borgerliga partierna kommer tillbaka med papegojors envishet,
            skulle jag vilja säga, fullständigt övertygade om att det allra
            bästa för redarna i Sverige är ett svenskt internationellt register.
            Men det finns andra komplikationer. Det har också regeringen insett,
            och socialdemokraterna har därför i den majoritetstext som vi
            är överens om talat om att det är oacceptabelt med ett sådant
            internationellt register, därför att det kan innebära att man
            på svenska fartyg underlåter att tillämpa svenska lagregler på
            väsentliga områden, inte minst det arbetsrättsliga.
          </note>
          <note>
            Detta har varit vår käpphäst i denna viktiga fråga varje gång
            som vi har behandlat den i kammaren.
          </note>
          <note>
            Men med denna skrivning står regeringen, och socialdemokraterna,
            fast vid de löften som man har gett bl.a. sjöfolket i Sverige,
            som inte för allt i världen vill hamna i samma situation som det
            norska sjöfolket har gjort. Och där har man som bekant inte så
            mycket så sjöfolk kvar.
          </note>
          <note>
            I detta sammanhang finns vissa propåer i betänkandet som jag
            borde ha gjort mer åt än vad jag har gjort. Men det har varit
            ett intensivt trafikpolitiskt arbete. Apropå att ett eller flera
            borgerliga partier tar upp frågan om EGs behandling av frågorna
            om samordnad sjöfartspolitik, ett eventuellt register, osv., tas
            i utskottsbetänkandet frågan om vad som förekommer mellan EG och
            EFTA och ett eventuellt EES-avtal i dessa frågor upp. Det som
            sägs där tycker jag är litet oroväckande, eftersom det inte går
            i samma riktning som det kategoriska avfärdandet i övrigt när
            det gäller ett svenskt internationellt sjöfartsregister. Tvärtom
            talas det om att man går motionärerna till mötes. Även om det
            inte handlar om exakt samma uppläggning om det skulle bli ett
            EG-samarbete, vill jag här ändå avisera att jag kommer att återkomma
            till denna fråga, och jag, tillsammans med många andra, kommer
            att försöka vara på alterten för att se att man inte bakvägen
            på något sätt smyger in åtgärder som socialdemokrater och vänsterpartister
            har varit överens om att stoppa.
          </note>
          <note>
            Det sägs också att det inte finns något färdigt resultat av överläggningarna.
            Såvitt jag förstår måste regeringen ändå återkomma, och då finns
            det också möjligheter för vänsterpartiet att diskutera frågorna
            om register och liknande åtgärder.
          </note>
          <note>
            Det finns en salig blandning av olika slags motioner om vitt
            skilda områden som behandlas i detta sjöfartspolitiska betänkande.
            Det är kanske litet synd. Men förutom frågor om ett internationellt
            register finns det många motioner och initiativ som handlar om
            sjöfarten som ett miljövänligt transportmedel. Det är också en
            mycket viktig fråga. Vi är övertygade om att man i en framsynt
            och miljöinriktad transportstruktur också måste ge ett större
            utrymme än i dag åt sjöfarten, både kustsjöfarten och de övriga
            sjötransporterna. Vi tror inte heller att man måste behandla järnvägen
            och sjöfarten som konkurrenter. Jag tror inte att det är nödvändigt.
            Framför allt bör båda dessa trafikslag ta över transporter från
            landsvägen. Det är naturligtvis det som är det viktigaste och
            avgörande om man vill förbättra miljön.
          </note>
          <note>
            Hamnarna längs Sveriges kuster har stor kapacitet.
          </note>
          <note>
            De är utbyggda så att de kan ta emot betydligt större godsmängder
            än i dag. Om man jämför med järnvägen och vägtrafiken, finns det
            redan farleder på sjön. Det är alltså hamnarna som det kommer
            att handla om när man diskuterar ytterligare satsningar på sjöfarten.
          </note>
          <note>
            När det gäller hamnarna och deras kapacitet behövs det, förutom
            satsningar på lasthanteringen, över huvud taget inte några stora
            investeringar.
          </note>
          <note>
            Infrastrukturen finns ju, som jag sade tidigare.
          </note>
          <note>
            Därför är det mycket intressant att det finns planer på en ostkustpendel,
            alltså en sjöpendel, som ingår i ett forskningsprojekt som kallas
            kust- och närsjöfart. Detta har inte tagits upp särskilt mycket
            i massmedia på senare tid. Men när denna fråga behandlades för
            något halvår sedan skrev man faktiskt i tidningarna att detta
            kunde vara inledningen till en svensk sjöfartsrevolution. Det
            tycker jag låter mycket glädjande. Jag vet att även sjöfolk över
            lag har stora förhoppningar när det gäller dessa möjligheter.
          </note>
          <note>
            Vi anser emellertid att det behövs en skärpning av lotstvånget.
            Vi säger att det måste ställas krav på samtliga fartyg oavsett
            storlek att ha lots ombord under gång i svenska farledsområden
            när de är lastade med farligt gods. Vi tar upp detta i en motion
            och i en reservation.
          </note>
          <note>
            På tal om miljövänlighet så ger de modernaste färjorna som byggs
            i dag belägg för att fartygen verkligen kan åstadkomma en mycket
            långtgående rening om den rena och mest lågsvavliga oljan som
            finns används. Då kan utsläppen minska drastiskt.
          </note>
          <note>
            Det krävs då att man verkligen ställer krav på och tvingar fram
            användning av sådana renare oljeprodukter.
          </note>
          <note>
            Vi har också i motion och reservation tagit upp frågan om att
            man borde använda det trafikinformationssystem som redan finns
            till sjöss.
          </note>
          <note>
            Ett sådan trafikinformationssystem finns inom sjötrafikområdena
            Stockholm, Mälaren, Bråviken och Göteborg. Vad vi har lärt oss
            är att det finns stora möjligheter att utveckla detta system,
            så att man skulle kunna använda det även för ett bättre miljö-
            och naturskydd. Med nuvarande omfattning av systemet är fartygen
            skyldiga att rapportera passage av i lag fastställda punkter i
            farlederna, som det heter på litet byråkratspråk. Informationen
            om de aktuella fartygsrörelserna i farlederna går sedan tillbaka.
            Det är på det sättet informationen används. Vi anser att detta
            system borde utvecklas.
          </note>
          <note>
            Tyvärr har vi inte fått med oss trafikutskottets majoritet på
            detta förslag. Vi har skrivit en reservation om detta.
          </note>
          <note>
            Till sist, herr talman, har vi tagit upp frågan om handelsflottans
            kultur- och fritidsråd. Som ledamöter i trafikutskottet får vi
            deras tidskrift. Vi kan också konstatera att sjöfolk och den här
            typen av organisation eller organ som det handlar om kanske är
            de mest kulturinriktade i det här landet.
          </note>
          <note>
            De har bett att få ett bättre stöd än det regeringen har föreslagit
            i budgetpropositionen. Detta handlar också en del av den motion
            som vi har lagt fram om.
          </note>
          <note>
            Det finns också en reservation om detta. Jag tycker att trafikutskottets
            ledamöter och riksdagsledamöterna borde kunna ställa upp på detta.
            Det handlar om en mycket blygsam summa i dessa sammanhang, nämligen
            2,5 milj. kr.
          </note>
          <note>
            Naturligtvis stöder jag och ställer mig bakom alla de reservationer
            till trafikutskottets hemställan som vänsterpartiet har skrivit
            under eller deltagit i. Men jag ber särskilt att få yrka bifall
            till reservationerna nr 1, 2, 9, 22 och 33. Jag vill också säga
            att vi stöder miljöpartiets reservation nr 24 om miljökonsekvensanalyser.
            Det har jag missat att tala om tidigare.
          </note>
          <note type="speaker">
            Anf. 69 GÖSTA LYNGÅ (mp):
          </note>
          <note>
            Herr talman! Sedan urminnestider har havet givit den bästa resvägen.
            Vårt -- talmannens och mitt --
          </note>
          <note>
            Skåneland var en gång naturligen förenat med
          </note>
          <note>
            Danmark, när sjöfarten var snabbare, enklare, säkrare och billigare
            än landtransporten till
          </note>
          <note>
            Sveariket. Under de senaste seklerna har landtransporterna blivit
            allt snabbare, och tidsvinsten har blivit allt viktigare. Fortfarande
            ger dock sjöfarten det billigaste och det minst energikrävande
            alternativet när stora laster skall transporteras. Vattenytan
            är gratis. Den behöver inte underhåll som vägen eller järnvägen
            behöver.
          </note>
          <note>
            Flexibiliteten i transportvägen är stor. Behovet av mänsklig
            bemanning är ganska litet i förhållande till tonnaget. Sjöfarten
            är viktig i ett framtida globalt trafiksystem. Den är också viktig
            för kortare transporter. Särskilt viktig kommer den att bli i
            den snara framtid, när vi kan räkna med ökande samarbete med de
            nyfödda demokratierna i
          </note>
          <note>
            Baltikum.
          </note>
          <note>
            Finns då inga problem, herr talman? Jo, visst finns det problem.
            Som alltid när skalan blir alltför stor och när de ekonomiska
            hänsynen dominerar, kommer miljön att sitta i kläm. Dagens debatt
            handlar om ett antal av dessa problem, som måste behandlas på
            ett seriöst sätt om inte viktiga värden skall förstöras. Det gäller
            risken för stora oljekatastrofer, speciellt i Östersjön. Det gäller
            hur jättebåtar far fram i känsliga skärgårdsområden och det gäller
            hur miljöfarligt gods skall kunna transporteras på säkrast möjliga
            sätt.
          </note>
          <note>
            I fråga om risken för stora oljekatastrofer har
          </note>
          <note>
            Exxon Waldes-katastrofen och ett antal andra stora katastrofer
            öppnat våra ögon för hur stor förstörelsen kan bli i stora havsområden.
          </note>
          <note>
            Oljetankrar av den storleken kan som väl är inte komma in i Östersjön.
            Men hundratusentonnare kan göra det, och olyckor med sådana fartyg
            i
          </note>
          <note>
            Östersjön är allvarliga nog. Vårt innanhav är känsligt och det
            är redan hårt drabbat av andra föroreningar. Det måste vara särskilt
            viktigt att skydda detta område. Självklart fordras samarbete
            mellan alla länder runt kusten, men lika självklart är att Sverige
            bör ta initiativet till detta och föregå med gott exempel. Vår
            önskan om dubbla bottnar på tankfartyg och begränsning av deras
            storlek skall ses mot bakgrund av detta. Att Sverige självt vidtar
            åtgärder skall givetvis stärka och inte ersätta våra internationella
            ansträngningar.
          </note>
          <note>
            Så har vi leden vid Rödkobben, åter ett exempel på de fall när
            man gradvis låter naturens intressen vika för kortsiktigt ekonomiska
            intressen. I det aktuella fallet bör man givetvis inte öka antalet
            leder i skärgården. Här har jag en illustration. Skall
          </note>
          <note>
            ''Minnet av ett landskap'' endast finnas kvar som
          </note>
          <note>
            Elisabet Hasselberg-Olssons fondväv i riksdagens kammare? Skall
            vi inte ha råd att ha sådan natur i verkligheten, Birger Rosqvist?
            I den långsiktiga lösning av sådana här frågor ser jag en grön
            nationalbudget i vilken förändringar av alla de naturvärden som
            vi har beaktas. Exploaterandet av skärgård, förstörandet av en
            sjö, en ö, en å, en skog skall betraktas som en förlust -- inte
            bara som en förutsättning för en ekonomisk vinst. Då kan vi få
            en sundare bedömning av planer som den som gäller den här leden.
          </note>
          <note>
            Det tredje miljöproblemet jag tänkte ta upp gäller transport
            av miljöfarligt gods. Det torde kunna hävdas att miljöfarliga
            varor inte alls skulle användas och alltså inte heller behöva
            transporteras. I väntan på så goda tider bör riksdagen och dess
            trafikutskott ta sitt ansvar och besluta om skärpt lotstvång vid
            transport av sådant gods. Olyckor med sådana laster måste undvikas,
            och det är vår uppgift att åtminstone tillskapa principer som
            gör dem mindre sannolika.
          </note>
          <note>
            Herr talman! Inte endast nyttotrafiken ingår i dagens debatt.
            Havet är också en välkommen tummelplats för fritidsaktiviteter.
            På fritiden glider man fram i kanot eller roddbåt mellan öar i
            vår vackra skärgård, och man gör längre turer med segelbåtar eller
            motorbåtar. Allt detta är värdefullt och positivt. Det ger naturupplevelser
            som vår kust kan erbjuda. Men visst finns det faror.
          </note>
          <note>
            Drunkningsolyckor, särskilt i samband med alkoholförtäring, hänsynslös
            framfart av oskickliga förare i stora motorbåtar ger problem som
            vi måste försöka förebygga. Miljöpartiet de gröna har föreslagit
            förändringar i registret över fritidsbåtar.
          </note>
          <note>
            Vi vill ha bättre kontroll av de stora båtar som verkligen är
            riskmoment. Mindre båtar och segelbåtar är däremot snarast en
            belastning för byråkratin och vi tycker inte att de behöver registreras.
            Gränserna som vi föreslår, sju meters längd och sju knops hastighet,
            har valts för att överensstämma med internationella regler vad
            gäller lanternor m.m.
          </note>
          <note>
            Miljöpartiet de gröna har också synpunkter på hur mycket en del
            människor skall få lov att störa andra. Givetvis vill vi att alla
            människor skall ha frihet att utnyttja sin fritid på ett tillfredsställande
            sätt. Men vi tycker också att människor skall ha möjlighet att
            ostört kunna njuta av naturen.
          </note>
          <note>
            Motsättningen blir aktuell när det gäller båtfyllerister, när
            det gäller bullrande motorbåtar och när det gäller motorskoters,
            s.k. Jet-Ski.
          </note>
          <note>
            Tråkigt nog måste det tydligen till regler på dessa områden,
            och det har vi föreslagit i vår reservation
          </note>
          <note>
            32.
          </note>
          <note>
            Herr talman! Man skulle vänta sig att dessa förslag skulle vinna
            trafikutskottets bifall, eller i alla fall förtjäna att bemötas
            med sakargument. Allt vad utskottet säger om registerfrågan är
            att nuvarande regler är bra och att yrkandet därför avstyrks.
            I
          </note>
          <note>
            fråga om buller och miljöeffekter har man litet mer att komma
            med. Där hänvisar man i varje fall till en proposition, som numera
            har kommit, om en god livsmiljö. Jag väntar mig att Birger Rosqvist
            har tänkt igenom dessa saker något mer i detalj än som kommer
            till uttryck i betänkandet och låter kammaren få del av sina tankar
            om ett reformerat register över fritidsbåtar. Jag väntar mig också
            att
          </note>
          <note>
            Birger Rosqvist talar om var i miljöpropositionen det står något
            om det nämnda problemet med Jet-
          </note>
          <note>
            Ski. Jag har inte hittat det. Jag kan inte gärna föreställa mig
            att trafikutskottet har gripit den ursäkten direkt ur luften.
          </note>
          <note>
            Herr talman! Miljöpartiet de gröna står bakom de reservationer
            som undertecknats av Roy Ottosson, men speciellt vill jag yrka
            bifall till reservation 16 i mom. 28, reservation 17 i mom. 32
            och reservation
          </note>
          <note>
            32 i mom. 56.
          </note>
          <note type="speaker">
            Anf. 70 BIRGER ROSQVIST (s):
          </note>
          <note>
            Fru talman! Det gäller alltså trafikutskottets betänkande om
            sjöfarten. Bakgrunden till detta är budgetpropositionen och den
            avdelning däri, bilaga
          </note>
          <note>
            8, som handlar om sjöfartsverket och sjöfarten.
          </note>
          <note>
            Sjöfartsverket har ju fått en allmän inriktning för sin verksamhet.
            Det är uppgifter som tillsyn i farleder, skärgård, insjövatten
            och öppet hav.
          </note>
          <note>
            Sjöfartsverket är det verk som är ansvarigt för att isen bryts
            på vintrarna så att fartygen kan ta sig fram även i isbelagda
            vatten. Sjöfartsverket har ansvaret för att fyrar -- både optiska
            och radiofyrar, i den mån det finns sådana kvar -- fungerar och
            att man kan lita på dem. Det är också sjöfartsverket som är huvudman
            för lotsningen vid våra kuster och för tillsynen av fartygens
            beskaffenhet m.m.
          </note>
          <note>
            Med anledning av motioner tas i det här betänkandet också upp
            en rad andra frågor som mer eller mindre, stundtals mycket mindre,
            har med sjöfart och sjöfartsverkets affärsverksamhet att göra.
            Samtliga dessa frågor kommer igen här varje år; en hel del av
            dem skall jag gå förbi mycket snabbt.
          </note>
          <note>
            Vi har ett fritidsbåtsregister, Gösta Lyngå. Jag vill bara säga
            att det blir kvar i den omfattning vi i dag har vad gäller båtars
            storlek, antal hästkrafter osv.
          </note>
          <note>
            Jag tror för min del att man gjorde en ganska bra avvägning när
            man tog beslutet om 5 meter och 14
          </note>
          <note>
            hästkrafter. Jag ser ingen anledning att ändra på detta bara
            för att ni anser att det borde vara 7 meter och 7 knop etc.
          </note>
          <note>
            Sjöfartsverket skall också se till att kraven på miljösäkra fartygstransporter
            har rätt utformning och att de regler som finns efterföljs. Man
            har också ansvaret för tillsynen av fartygens utrustning samt
            säkerheten i farleder. Det gäller också tillsynen av fartygs konstruktion;
            om de skall ha dubbla skott på tvären, längden eller bredden,
            och vad som nu föreslås i olika motioner.
          </note>
          <note>
            Den lotsning och farledsservice som sjöfartsverket ansvarar för
            skall man ge, och man ger den också, till alla hamnar och kustavsnitt
            där vi har sjöfart av betydelse. Lotsningen är en säkerhetsåtgärd
            för fartygen, deras besättningar och för omkringliggande miljö.
            Det kan sammanfattas som sjösäkerhet och praktiskt tillämpad sjösäkerhet.
          </note>
          <note>
            Utskottets uppfattning är väl att sjöfartsverket utan anmärkning
            sköter det här uppdraget, och man sköter det i stort sett bra.
            Det förekommer egentligen ingen kritik utan kanske mer beröm,
            vilket sjöfartsverket också är värt.
          </note>
          <note>
            När det gäller det övergripande ekonomiska målet har sjöfartsverket
            det åläggandet att man skall arbeta med full kostnadstäckning
            för den del av verksamheten som omfattas av handelssjöfartens
            betalningsansvar. Det ekonomiska resultatet skall också tillgodose
            statsmakternas krav på avkastning.
          </note>
          <note>
            När det gäller prissättningen på verkets tjänster är målet att
            höjningarna av de allmänna sjöfartsavgifterna skall hållas inom
            inflationsramen. Verket och regeringen anger att den målsättningen
            bör gälla även under den kommande treårsperioden. Verket presenterar
            även investeringsplaner; man redogör också för soliditeten i verket.
            Detta har inte givit någon som helst anledning till anmärkning
            eller uttalande från utskottets sida. Hälsan tiger still.
          </note>
          <note>
            I anslutning till detta har det väckts en rad motioner av olika
            omfattning. Jag vill först ta upp frågan om sjösäkerheten. Det
            är ett ämne som har tagits upp i en reservation där miljöpartiet
            och vänsterpartiet är reservanter. Motionerna kommer från olika
            partier; de kommer från moderat håll men även från andra. Med
            min över 30-åriga erfarenhet av praktisk sjösäkerhetstjänst --
            jag är lots till professionen och håller fortfarande på med det
            på julhelger och somrar -- vill jag gärna kommentera frågan om
            Rödkobbsleden. Det gäller den led in till
          </note>
          <note>
            Stockholm som föreslås för att möjliggöra en trafikomläggning
            varigenom både Furusundsleden och Sandhamnsleden skulle avlastas.
          </note>
          <note>
            Sjöfartsverket har gjort den bedömningen att
          </note>
          <note>
            Rödkobbsleden med hänsyn till färjorna och
          </note>
          <note>
            Finlandstrafikens utveckling är ett från sjösäkerhetssynpunkt
            bättre alternativ än de alternativ som finns i dag. Jag delar
            helt den uppfattningen.
          </note>
          <note>
            När man talar om sjösäkerhetssynpunkter är det inte minst miljösynpunkter
            som kommer in i resonemanget. Om leden inte inrättas kommer trafiken
            sannolikt att drivas på samma sätt som i dag. Det innebär att
            Furusundsleden inte kommer att avlastas. Det måste ju uppfattas
            som negativt ur miljösynpunkt. När man kommer in till Stockholm
            från det hållet befinner man sig i en skärgård som är mycket mer
            erosionskänslig. Man gör mer skada om man använder den leden än
            om den andra leden -- raka spåret norr om Sandhamn, som det här
            är tal om -- kommer till stånd. I anslutning till den har vi branta
            stränder med berg, och där är erosionrisken betydligt mindre.
          </note>
          <note>
            Utskottet har sagt att man för sin del av sjösäkerhetsskäl skulle
            förorda att den leden kommer till stånd. Nu har ju å andra sidan
            det förträffliga kommunala vetot, som vi har inrättat genom beslut
            i riksdagen, tillämpats. På somliga håll tolkar man det som att
            detta har omöjliggjort att den här leden kommer till stånd. Jag
            tycker att det är synd för sjöfarten och säkerheten när det gäller
            en så stor och betydelsefull hamn som
          </note>
          <note>
            Stockholm. I det längre perspektivet kan man undra vad det kommer
            att innebära för fortsatta leder inte bara på vatten utan även
            på land, på vägar och järnvägar, om någon kommun får för sig att
            man blir störd av att få en trafikled genom kommunen. Då lägger
            man in sitt veto och på så sätt kanske en bra trafik- eller järnvägslösning
            eller lösning för sjöfartens del inte blir av.
          </note>
          <note>
            Vid sidan av protokollet skulle jag vilja säga att det kanske
            finns anledning att fundera litet på om det inte vore skäl att
            ändra på denna bestämmelse som numera gäller.
          </note>
          <note>
            Det finns ju ytterligare många tjänster inom sjöfartsverkets
            område. Inom verkets område finns numera också att förvalta Gotlandstrafiken.
            Den frågan kommer in i sjöfartsverkets del av budgetpropositionen.
            Gotlandstrafiken drivs på det sättet att man har ett avtal med
            ett rederi; det är ett tioårigt avtal -- det är sju år kvar. Det
            behövs koncession för att driva Gotlandstrafiken.
          </note>
          <note>
            Koncessionen medger ju inte bara trafikeringsrätt, den konstituerar
            också trafikeringsplikt. Även under de dagar av året då trafiken
            är av mindre omfattning skall turlistor osv. hållas på en rimlig
            nivå. Prissättningen skall också vara i paritet med vad vi i övrigt
            tillämpar i vårt land.
          </note>
          <note>
            Jag har konstaterat att Gotlandstrafiken i år får anslaget höjt
            med närmare 20 milj. kr. Men delvis beroende på tidigare uttalanden
            i riksdagen -- och av nödvändiga skäl -- kommer trafiken att få
            ytterligare ett fartyg. Det skall i första hand användas för transport
            av s.k. farliga laster, men det skall även kunna sättas in under
            toppsäsong för passagerartrafik. Detta har bidragit till att anslaget
            har behövt ökas. Men även priserna har fått höjas --
          </note>
          <note>
            och mycket kraftigt. Det är kanske en olycklig situation som
            man har hamnat i.
          </note>
          <note>
            Vi har observerat detta från utskottets sida. Att det har blivit
            moms på resor har bidragit till att prishöjningen blivit kraftig,
            men även andra skäl har bidragit. Den prishöjning som nu har genomförts
            ligger i närheten av 35 %, och det är mycket. Gotland skall ju
            ändå i viss mån konkurrera som semesterort med Bornholm,
          </note>
          <note>
            Åland och andra ställen där det bl.a. finns skattefri försäljning
            och där det är en helt annan prissättning.
          </note>
          <note>
            Vi har i utskottet inte velat gå in och röra i prislistor.
          </note>
          <note>
            Men efter kontakter med kommunikationsdepartementet kan jag här
            i dag säga att jag har fått en ganska klar indikation på att man
            nu skall kunna presentera ett förslag som innebär att man kommer
            att införa vissa rabatter för att minska de höga kostnaderna,
            framför allt för familjer och barn. Jag väntar mig att under de
            närmaste dagarna få mera exakt besked om vad detta innebär. Barn
            under 16 år som reser i sällskap med föräldrar skulle exempelvis
            åka fritt. Det skulle även bli vissa rabatter på hytter och annat.
          </note>
          <note>
            Det är faktiskt nödvändigt att de här besluten om lägre priser
            kan presenteras så snart som möjligt.
          </note>
          <note>
            Folk planerar sina semestrar, man tittar i plånböckerna och på
            vad det kostar. Det behövs alltså ganska snart en redogörelse
            för dessa prissänkningar, så att folk kanske blir mer benägna
            att välja Gotland för en semesterresa under sommaren.
          </note>
          <note>
            Det har väckts många andra motioner om
          </note>
          <note>
            Gotlandstrafiken -- med mängder av krav, som egentligen går kors
            och tvärs. Vänsterpartiet vill förstatliga trafiken, moderaterna
            vill privatisera den. Några vill tillåta skattefri försäljning
            av en sorts varor, i en annan motion vill man medge skattefri
            försäljning av annan sort. Man vill ha fler hamnar på fastlandet
            som skall trafikeras, man vill ha en annan modell för prissättning,
            och mycket annat.
          </note>
          <note>
            Detta var mycket svårt att sy ihop i utskottet, och utskottet
            enades om att skicka över ärendet till regeringen, som får göra
            en översyn av hur alla dessa frågor skall kunna lösas. En del
            av förslagen är kanske kraftigt berättigade, andra kan man kanske
            se genom fingrarna med. Hur som helst får regeringen titta på
            det här, och så får vi återkomma och se vad det kan bli för resultat.
          </note>
          <note>
            I botten ligger ju ändå att det avtal som är tecknat med Nordström
            &amp; Thulin gäller i sju år till. Det innebär att det avtalet inte
            torde gå att säga upp.
          </note>
          <note>
            Men det går ju att göra andra ändringar i trafiken som kan medföra
            en förbättring för resenärerna och kanske kan bidra till att priserna
            kan hållas på en mer acceptabel nivå än i dag.
          </note>
          <note>
            Viola Claesson nämnde också för sjöfartens del anslaget till
            handelsflottans kultur- och fritidsråd.
          </note>
          <note>
            De pengarna betalar sjöfarten själv för sina anställda på så
            sätt att anslaget belastar sjöfartsavgifterna. Lägger man på sådana
            avgifter som det här är fråga om och höjer dem -- och vi gjorde
            det häromåret -- betyder det att sjöfartsavgifterna får höjas
            i viss mån. Vi lever i ett konkurrenssamhälle; man skall konkurrera
            med järnväg, lastbilar och sjöfart. Av den anledningen har vi
            från majoritetens sida sagt nej till denna ytterligare höjning.
            Vi tror att det med rationell drift och god eftertanke kan bli
            utrymme för litteratur och kulturella aktiviteter för sjöfolket
            med de anslag som finns i dag.
          </note>
          <note>
            Vänersjöfarten kom i kläm i samband med besparingspropositionen
            i höstas. Vissa anslag som har hjälpt till att hålla taxorna nere
            på
          </note>
          <note>
            Vänertrafiken har minskat radikalt. Det innebär att om det inte
            sker någon ändring tillbaka igen, så får priserna höjas kraftigt.
            Det skulle kanske medföra att man för en del gods väljer landtransport
            i stället för sjötransport; det kan gälla oljor och andra tyngre
            produkter. Vi tycker att det är bättre om sådana produkter även
            i fortsättningen transporteras på sjön.
          </note>
          <note>
            En utredningsman har nu tillsatts. Förre moderatledaren Ulf Adelsohn
            har fått uppdraget.
          </note>
          <note>
            Han skall arbeta snabbt och avlämna sitt förslag under sensommaren.
            Därigenom blir det kanske möjligt att ändra villkoren på ett för
            sjöfarten mer fördelaktigt sätt under hösten. Det arbetas med
            ett försöksanslag, och det blir eventuellt möjligt att anslaget
            under hösten -- så att säga under resans gång -- får överskridas.
            Vi har nöjt oss med detta och väntar på det resultat som utredningsmannen
            kan komma fram till.
          </note>
          <note>
            Herr talman! Sjöfartspolitik finns också med i detta betänkande
            -- ett internationellt register, anslag till sjöfarten för att
            hålla kostnaderna för sjöfart under svensk flagg nere. Det finns
            också ett kapitel som heter Flagglagen.
          </note>
          <note>
            Ett svenskt internationellt fartygsregister är ett krav som återkommer
            varje år från de tre borgerliga partierna. Det är något olika
            förpackat i resp. motioner, men i grund och botten går samtliga
            ut på att man genom detta internationella register behåller svensk
            flagg men att man skall få tillstånd att anställa besättningar
            med avtal där villkoren ligger långt under det som normalt tillämpas
            i
          </note>
          <note>
            Sverige. Det är s.k. lågkostnadsbesättningar som man vill ha.
            Därmed menas att man vill ha folk från
          </note>
          <note>
            Fjärran Östern och andra håll, varvid tre man jobbar för en lön,
            osv. Det skulle alltså vara någonting som man ville ha för svensk
            sjöfart. Det har för all del praktiserats av en rad länder, t.ex.
          </note>
          <note>
            Norge.
          </note>
          <note>
            Majoriteten i utskottet säger nej till den här formen av registrering
            och till införande av ett sådant här register. Vi anser att det
            skulle innebära att man på svenska fartyg skulle underlåta att
            tillämpa svenska lagregler på väsentliga områden, inte minst det
            arbetsrättsliga -- jag vill därvidlag upprepa vad som redan har
            sagts -- i en utsträckning som är oförenlig med svensk rättsuppfattning.
          </note>
          <note>
            Men vad gör vi då från svensk sida för att kunna möta konkurrensen
            från dem som tillämpar den här formen av registrering och som
            då också kan ha låga lönekostnader?
          </note>
          <note>
            Vi inrättade för några år sedan ett system som innebär att redarna
            via en byråkratisk manöver i
          </note>
          <note>
            Sverige -- men inte så krånglig i och för sig -- får tillbaka
            den skatt som sjöfolket betalar. De får också, som har nämnts
            här, ett bidrag på 38 000 kr.
          </note>
          <note>
            för varje anställd. Detta gör att lönekostnaderna har kunnat
            minska med 40 %. Besättningarna har kvar sina ursprungliga löner.
            De får sin ATP-poäng och sin sjukersättning -- alltsammans beräknat
            på en bruttolön. Lösningen har fungerat ganska bra.
          </note>
          <note>
            Det förekom kritik när den infördes. Det var som att spotta i
            lovart, sade en del -- det hjälpte inte alls.
          </note>
          <note>
            Men nog har det hjälpt, för den svenska handelsflottan har sedan
            dess inte minskat utan ökat i omfattning. Vi har i dag en större
            handelsflotta -- mer sjöfolk anställda -- än vi hade för tre fyra
            år sedan.
          </note>
          <note>
            Med andra ord: Vi säger från socialdemokratiskt håll blankt nej
            till den form av registrering som har tillämpats i Norge och som
            flera av de borgerliga talarna här har förespråkat, eller också
            nämnt i sina motioner som vi har behandlat i det här sammanhanget.
          </note>
          <note>
            Herr talman! Det är många krav i motionerna. Vi har avstyrkt
            de flesta av dem. Vi brukar göra så.
          </note>
          <note>
            När det gäller bottnar och sidor på fartygen, lotsningsfrågor
            och annat, finns det ett sjöfartsverk med en administration som
            hanterar dessa frågor.
          </note>
          <note>
            Jag vill ge verket det erkännandet. Jag tror att arbetet med
            regleringar, förordningar osv. har knopats ihop i Sverige på ett
            bra sätt, som tillfredsställer de krav som ställs för att sjöfarten
            skall löpa säkert och tryggt.
          </note>
          <note>
            Det finns några frågor som är nya för året i betänkandet. Jag
            skall som hastigast gå igenom dem. Det gäller synpunkter på hamnarna
            i Sverige och hur de sköts.
          </note>
          <note>
            Det finns krav på att hamnarna i Sverige skall privatiseras.
            Det finns också krav på att vissa regler för hamnverksamheten
            i Sverige skall upphöra. Till folkpartiets representant vill jag
            säga att det tjänar ingenting till för hamnens service att privatisera.
          </note>
          <note>
            Hamnen blir inte bättre eller sämre med hänsyn till om det är
            en kommun eller en privatperson som äger den. På många håll har
            praktiserats att en kommun kanske har gått in som delägare i ett
            bolag som har överlåtit hela hamnverksamheten på ett annat bolag,
            som sköter stuveri, underhåll av kajer, kraninköp och hela den
            service som behövs i hamnen. Det är en modell som har börjat tillämpas
            alltmer i Sverige. Det är ett steg för att hamnverksamheten skall
            bli ännu mera effektiv och bättre konkurrensmässigt visavi landtransporterna.
          </note>
          <note>
            I folkpartimotionerna talas det om att det borde bli mer konkurrens
            för hamnarna. Det finns ungefär
          </note>
          <note>
            50 handelshamnar i Sverige. De lever i stor konkurrens sinsemellan.
            Men här och var är de kommunala instanserna med och subventionerar
            hamnverksamheten med skattepengar och annat.
          </note>
          <note>
            Det finns en status i att ha en hamn. Vi har tidigare sagt i
            riksdagen att om en kommun vill ha en hamn, och man vill lägga
            skattebetalarnas pengar på det, får de kommunala förtroendemännen
            stå för det.
          </note>
          <note>
            Vi skall inte stå här i riksdagen och ge pekpinnar och tala om
            att den hamnen skall bort och den andra skall vara kvar osv. Det
            får hamnägarna själva i landet avgöra, som i de flesta fall består
            av kommuner.
          </note>
          <note>
            Jag instämmer i att det är angeläget att bron över
          </note>
          <note>
            Södertälje kanal, som drabbats av ett handikapp när den rasade
            för ett och ett halvt år sedan skall återställas i det skick den
            var tidigare. De större fartygen skall inte bromsas på grund av
            att brohöjden sänks. Det skulle vara mycket olämpligt för sjöfarten
            att begränsa för visst tonnage att komma in i Mälaren. Frågan
            ligger för närvarande hos regeringen för avgörande. Jag tillhör
            dem som tycker att man bör kunna acceptera att det skall vara
            samma brohöjd även i fortsättningen för att komma in i och ut
            ur Mälaren.
          </note>
          <note>
            Till sist ännu en, i och för sig inte så liten, detalj --
          </note>
          <note>
            den sista punkten i det långa betänkandet. Det gäller bostäder
            för sjöfolk i fartygen. Trots att det har skett mycket på området
            under senare år, finns det fortfarande i färjor och i en del andra
            farkoster en boendemiljö för de anställda som är mindre tillfredsställande.
          </note>
          <note>
            I en motion krävs att förordningen skall skärpas och att bostadsutrymmen
            i fartyg inte skall tillåtas vara under däck så att det inte finns
            en ventil för dagsljus att komma in i hytten. Frågan bearbetas
            och utreds.
          </note>
          <note>
            Nya regler håller på att utarbetas av sjöfartsverket.
          </note>
          <note>
            Jag utgår från att synpunkterna som har kommit fram från sjöfolk
            och andra om boendemiljön skall vinna gehör. Nya bestämmelser
            skall bli tillämpliga så att man slipper den osunda miljö som
            en del sjömän måste vistas i.
          </note>
          <note>
            Jag yrkar bifall till trafikutskottets hemställan på alla punkter.
          </note>
          <note type="speaker">
            Anf. 71 GÖSTA LYNGÅ (mp) replik:
          </note>
          <note>
            Fru talman! Jag fick det distinkta intrycket att
          </note>
          <note>
            Birger Rosqvist är nöjd med sitt betänkande och att han är nöjd
            med sitt beslut när det gäller fritidsbåtsregistret. På en punkt
            måste jag säga att det är bra att det finns kvar. Det har faktiskt
            funnits önskemål åt andra hållet.
          </note>
          <note>
            Vi har väsentligen två förslag, dels att stora båtar skall kontrolleras
            mer, dels att små båtar avregistreras. Vi hade satt upp den exakta
            gränsen
          </note>
          <note>
            7 meter och 7 knop. Men det är inte det som är det viktigaste.
            Det viktigaste är principerna.
          </note>
          <note>
            Jag fick också svar angående Rödkobbsleden. Men ordet ''avlastas''
            är inte helt klart. Det hade varit en annan diskussion om det
            hade gällt att en led byts ut mot en annan, dvs. den gamla leden
            lämnas då för naturen att återhämta sig. Avlastningen betyder
            nu att en ny led öppnas. Så småningom blir nog båda lederna väl
            trafikerade. Det är så det går till när man gradvis utnyttjar
            mer och mer av skärgården. Till att börja med kallas det för avlastning.
            Avlastning är ett knepigt ord i sammanhanget.
          </note>
          <note>
            Birger Rosqvist nämnde en del om stödet till sjöfarten. Det har
            inte uppräknats enligt index. Det finns en del diffusa löften
            i betänkandet. Men det är inte klart för mig vad som skall ske.
            Jag vet inte om Birger Rosqvist vet mer om det som kallas för
            regeringens avsikt angående systemets särskilda sjöarbetsinkomstavdrag.
            Ja, fru talman, det står sjöarbetsinkomstavdrag. Det är ett långt
            ord, som skall ha något med skatter att göra. Som ledamot av skatteutskottet
            har jag ännu inte hört något om innebörden av det ordet. Vet Birger
            Rosqvist vad det gäller? Det är det som är grunden till det avstyrkande
            vilket vi har reserverat oss mot.
          </note>
          <note type="speaker">
            Anf. 72 TOM HEYMAN (m) replik:
          </note>
          <note>
            Fru talman! Jag vill säga något helt kort till Birger
          </note>
          <note>
            Rosqvist om det internationella registret.
          </note>
          <note>
            Problemet är att svenska lagar inte gäller för större delen av
            den svenska handelsflottan. Den seglar i dag inte under svensk
            flagg. Under Singapore- och
          </note>
          <note>
            Cypernflagg gäller inga svenska lagar. Idén är att få hem dessa
            båtar. Det är inte fråga om att de skall exporteras. Det är alltså
            fråga om att få hem den svenska handelsflottan under svensk flagg.
          </note>
          <note>
            Det låter så dramatiskt med lågkostnadsbesättning.
          </note>
          <note>
            Jag tycker att det finns anledning att poängtera att den besättning
            som rekryteras från Fjärran Östern ofta i sina hemländer lever
            på en mycket hög standard, ofta mycket högre än andra yrkesgrupper
            som vi är vana att betrakta som höginkomsttagare, som läkare,
            akademiker osv. Det är faktiskt inga dåliga arbeten som erbjuds
            dem. De betalar inte heller svenska skatter. Det är det som vrider
            hela det svenska näringslivet snett, dvs. att vi betalar två tredjedelar
            av allt i skatt, stöd och bidrag. Denna eviga karusell tar aldrig
            slut utan är självgenererande.
          </note>
          <note>
            Birger Rosqvist skall ha ett tack för sina vänliga ord om Södertälje
            kanalbro. Jag finner det inte helt uteslutet att Birger Rosqvist
            har det litet lättare att övertyga regeringen än vad jag har i
            den frågan.
          </note>
          <note type="speaker">
            Anf. 73 ELVING ANDERSSON (c) replik:
          </note>
          <note>
            Fru talman! Det var en ganska långmäld ton i
          </note>
          <note>
            Birger Rosqvists anförande, och jag skall inte gå i svaromål
            på särskilt många punkter. Det är bara ett par saker som jag ytterligare
            vill peka på.
          </note>
          <note>
            Först handlar det om Trollhätte kanal och det minskade anslaget
            till kanalverket. Jag uppskattar
          </note>
          <note>
            Birger Rosqvists uttalande där han framhåller betydelsen av att
            kanaltrafiken kan fortsätta och att den kan vara konkurrenskraftig
            gentemot framför allt lastbilstrafiken. Men då måste det väl ändå,
          </note>
          <note>
            Birger Rosqvist, vara rimligt att man utreder först och sedan
            tar ställning till eventuella anslag och inte gör som man gör
            nu, först minskar anslaget och sedan säger att man skall utreda.
            Jag tycker att den linje som centern har i den här reservationen
            är den riktiga, och det borde naturligtvis vara den som skall
            gälla.
          </note>
          <note>
            När det gäller den internationella konkurrenskraften hänvisar
            centern, och jag beskrev det i mitt inledningsanförande, till
            vad som är på gång inom Europa i övrigt, inom EG. Jag vill fråga
            Birger Rosqvist om han allvarligt tror att
          </note>
          <note>
            Sverige kan stå utanför om det blir en gemensam europeisk lösning
            på registerfrågan. Om resten av
          </note>
          <note>
            Europa har en lösning, kan vi då ändå ha en särlösning för Sverige?
            Det är min övertygelse att det kan vi inte. Det vore intressant
            att få höra vad
          </note>
          <note>
            Birger Rosqvist har för uppfattning på den här punkten.
          </note>
          <note>
            När det gäller sjöfartsstödet medverkar ju centern tillsammans
            med socialdemokraterna i utskottet till att införa detta. Jag
            håller med om att det är positivt och att det är ett bra system.
            Det har lett till att vi har fått fler fartyg inflaggade till
            Sverige. Men om sjöfartsstödet skall vara verkningsfullt krävs
            det att det inte urholkas kontinuerligt. Det som år 1988 var värt
            38 000 kr. skulle i dag vara värt 49 000 kr. om det bara värdesäkrades.
            Om vi låter detta gå år efter år utan att göra någon form av värdesäkring
            har det snart inte särskilt stor betydelse, och det är därför
            som centern hela tiden sedan det här stödet infördes har krävt
            att det måste värdesäkras. Det måste ha en positiv betydelse även
            fortsättningsvis.
          </note>
          <note>
            Det var vi överens om när det infördes, och det har det också
            fått. Det skulle vara intressant att få en liten kommentar även
            på den punkten från Birger
          </note>
          <note>
            Rosqvist.
          </note>
          <note type="speaker">
            Anf. 74 HUGO BERGDAHL (fp) replik:
          </note>
          <note>
            Fru talman! Jag tycker att debatten när det gäller sjöfarten
            blir alltmer lågmäld. Jag har förståelse för detta. Jag och de
            flesta andra som deltar i den här debatten har suttit här i kammaren
            och aktivt deltagit i olika debatter under snart sju timmar.
          </note>
          <note>
            Jag vill börja min första replik till Birger Rosqvist med att
            ge en eloge till ordföranden för att han tar upp det här med Södertäljebron.
            Vi som bor här i
          </note>
          <note>
            Mälardalsområdet upplever det som ett stort hot mot en fri sjöfart
            i Mälaren. Man kan bara tänka sig vad det kan innebära för sådana
            hamnar som
          </note>
          <note>
            Västerås och Köping och för hela näringslivet i
          </note>
          <note>
            Mälardalsområdet, icke minst för Västmanland och
          </note>
          <note>
            Bergslagen. Därför vill jag uppmana trafikutskottets ordförande,
            med den välvilja och fina inställning som han har visat i den
            här frågan, att tala med kommunikationsministern. Vi skulle vara
            djupt tacksamma om ordföranden lyckades med att sprida ljus i
            den här frågan.
          </note>
          <note>
            När det gäller flagglagen innebär den en hel del nackdelar. Det
            vet vi sedan tidigare. Det vet säkert
          </note>
          <note>
            Birger Rosqvist också. Den begränsar handlingsfriheten för sjöfartens
            näring på ett ganska omfattande sätt.
          </note>
          <note>
            Hur skall vi handla när det gäller ett internationellt sjöfartsregister?
            Hur skall vi i Sverige göra på det här området den dagen vi går
            in i EG? Hur skall vi umgås med våra nordiska grannländer som
            har ett internationellt register? Vi kan helt enkelt inte för
            evig tid stå emot den här utvecklingen. Vi måste tala i klara
            termer oavsett om det bär emot för
          </note>
          <note>
            Birger Rosqvist.
          </note>
          <note>
            När det gäller hamnarnas framtid tror jag att det skulle gagna
            icke minst svensk sjöfart att utreda och titta litet närmare på
            vilka problem som finns på det här området.
          </note>
          <note type="speaker">
            Anf. 75 BIRGER ROSQVIST (s) replik:
          </note>
          <note>
            Fru talman! Elving Andersson ställde en fråga om min inställning
            till ett Europaregister för svenska fartyg. Vi socialdemokrater
            har klart uttalat vad vi tycker om de internationella registren
            som de fungerar i dag. Om vi kommer i den situationen att det
            blir någon form av gemensamt register i Europa vet vi i dag inte
            alls hur det kommer att se ut och vad det kommer att innebära.
            Det är för tidigt att i dag ta ställning till ett sådant. Jag
            tror inte att vår inställning till de internationella register
            som finns i dag kommer att ändras nästa år eller så långt man
            kan överblicka. Vi kan självfallet inte gå våra egna vägar i ett
            Europa där alla andra arbetar tillsammans, men vår ambition bör
            våra att hålla svenska arbetsplatser på ett sådant sätt att svenska
            lagar, svenska löner och svenska avtal skall prioriteras. Det
            borde vara en utgångspunkt i de förhandlingar som kan väntas.
          </note>
          <note>
            Flagglagarna och de andra frågorna har vi diskuterat många gånger
            tidigare, och jag vet att vi vet olika uppfattning om dem. Jag
            tror inte det tjänar så mycket till att vi fortsätter den debatten.
          </note>
          <note>
            Jag vill dock kort säga att vi har ändå några passusar i vår
            sjöfartspolitik i Sverige om att vi skall ha en svensk handelsflotta
            av rimlig omfattning. Det är vi överens om. Flagglagen hjälper
            till att kontrollera hur båtar säljs och hur de passerar in och
            ut i det svenska fartygsregistret. Av den anledningen har vi ansett
            att fartygslagen skulle permanentas, och den permanentades också
            för ett par år sedan. Den är en spärr för att handelsfartygen
            inte helt plötsligt skall säljas ut. Den tillämpas också i normalfallet
            på det sättet att om en redare vill sälja ett fartyg eller föra
            ut det brukar den frågan kunna lösas. Jag har inte upplevt att
            den här nya lagen som permanentades för några år sedan vållat
            några stora problem för rederinäringen.
          </note>
          <note>
            Anf. 76 INGRID HASSELSTRÖM NYVALL
          </note>
          <note>
            (fp):
          </note>
          <note>
            Fru talman! Jag vill gärna börja med att ta upp några upp några
            allmänna synpunkter på Gotland.
          </note>
          <note>
            Vi talar ofta om problemen kring trafiken och glömmer att det
            också finns en positiv utveckling för Gotland. Man har t.ex. under
            de senaste åren haft en god befolkningsutveckling, en hög andel
            sysselsatta, en betydande nyetablering av företag och ett successivt
            ökat antal studerande i högskoleutbildning.
          </note>
          <note>
            Samtidigt med denna positiva bild finns emellertid en stor ovisshet
            om hur den framtida utvecklingen kommer att gestalta sig. Detta
            gäller t.ex. beslutet om en ny regionalpolitik för 1990-
          </note>
          <note>
            talet, där Gotland placerats utanför de områden som ges regionalpolitiskt
            företagsstöd. Folkpartiet liberalerna motsatte sig detta belsut
            och anser att
          </note>
          <note>
            Gotland fortfarande bör tillhöra stödområdet.
          </note>
          <note>
            Ovissheten gäller också sockerodlingen och övrigt jordbruk.
          </note>
          <note>
            Även inom turistnäringen, som är en av Gotlands viktigaste, finns
            det frågetecken. I en nedåtgående konjunktur är turistintäkterna
            mer osäkra, och det redovisades vissa negativa siffror redan under
            1990.
          </note>
          <note>
            Dett kan givetvis komma att påverka resandefrekvensen, men med
            fler hamnar och mer differientierad prissättning kan en nedgång
            säkerligen motverkas. Jag har därför föreslagit att transportstödet
            koncentreras till färjetrafiken och att det höjs med 10 milj.kr.
          </note>
          <note>
            För att nu gå över till betänkandets direkta förslag har man
            på klassiskt svenskt vis dämpat debatten om Gotlandstrafiken i
            år genom att utskottet enhälligt föreslagit att en översyn, dvs.
            en utredning, kommer till stånd. Eftersom jag är en av motionärerna
            för en sådan utredning är jag naturligtvis inte missbelåten med
            utskottets beslut.
          </note>
          <note>
            Debatten dämpas ytterligare av att ordföranden i år, liksom förra
            året, tar de repliker som eventuellt finns mot oss som har inlägg
            i Gotlandsfrågan först.
          </note>
          <note>
            Vi kommer ju litet grand som jästen efter brödet in i ugnen.
            I år har vi dock inte några yrkanden från folkpartiet liberalerna.
            Vi har ingen reservation här i år, och därför gör det ju mindre.
          </note>
          <note>
            Den utredning som utskottet har enats om välkomnas, men jag är
            tveksam till vissa av de argument som har framförts i olika sammanhang,
            dock inte i betänkandet. ''Skattefri försäljning kan vara lösningen
            för att hålla priserna nere på
          </note>
          <note>
            Gotlandsfärjorna'', har utskottets ordförande uttalat. Det kan
            ligga något i detta, men den stora frågan är om en sådan försäljning
            ger de intäkter som förväntas och därmed möjlighet att sänka priserna.
            Tanken har nämligen förts fram att utesluta alkohol från den skattefria
            försäljningen, något som jag välkomnar. Detta vore särskilt lämpligt
            med tanke på de många värnpliktiga som reser till och från Gotland.
            Dessa och andra väsentliga frågor för Gotlandstrafikens framtid
            skall en utredning alltså nu se över.
          </note>
          <note>
            Tyvärr kan inte detta hjälpa sommarens trafik. I
          </note>
          <note>
            motion T636 har jag föreslagit att anslaget till trafiken skall
            höjas med 10 milj.kr., som jag nyss nämnde. Jag beklagar att utskottet
            inte kunde gå med på detta förslag.
          </note>
          <note>
            Ökningen var främst avsedd att användas för att främja trafiken
            under turistsäsongen, t.ex. genom ytterligare familjerabatter.
            En annan möjlighet vore att sätta in den tredje färjan, som nu
            finns hos rederiet, på linjen Västervik--Visby. Denna färja är
            egentligen en fraktfärja, men kan ta bilar och passagerare. Eftersom
            den inte har hytter skulle den passa utmärkt för att ombesörja
            veckoslutstrafik på den korta rutten Västervik--
          </note>
          <note>
            Visby till turistvänliga priser. Detta skulle ske inom koncessionens
            ram.
          </note>
          <note>
            Fru talman! Vi här i riksdagen skall egentligen inte lägga oss
            i Gotlandslinjens marknadsföring, men som departementschefen själv
            framhållit ställer en minskad trafik ökade krav på statsbidrag.
            Det vore därför välkommet om de överläggningar som enligt statsrådet
            förs med koncessionshavaren ledde fram till några konstruktiva
            förslag. Ordföranden har ju också här antytt att någonting är
            på väg. Ett sådant förslag är att utnyttja just den kortaste vägen
            till
          </note>
          <note>
            Gotland från det stora sydsvenska upptagningsrådet Göteborg--Jönköping--
          </note>
          <note>
            Linköping, nämligen den från Västervik.
          </note>
          <note>
            Turistnäringen är, som nämnts, en av Gotlands viktigaste, liksom
            den är för Öland. En turisttrafik utanför koncessionen mellan
            de både öarna under den intensiva högsäsongen är inget hot mot
            den reguljära färjetrafiken, utan kan i stället bidra till ökade
            turistintäkter. Ta bort hindren för våra gäster på Öland och Gotland
            att göra en tur över
          </note>
          <note>
            Östersjön och upptäcka en annan lika fin semesterö!
          </note>
          <note>
            Innan jag slutar vill jag ta upp en annan fråga som berör Gotlandstrafiken.
            I budgetpropositionen har föreslagits att administrationen av
            stödet till färjetrafiken skall överföras till sjöfartsverket
            när transportrådet avvecklas. Detta förslag behandlas inte i det
            nu aktuella betänkandet. Jag vill ändå ta tillfället i akt att
            även här upprepa förslaget i min
          </note>
          <note>
            Gotlandsmotion T636 att stödet skall administreras av länsstyrelsen
            i Gotlands län. Detta är helt i linje med hur tranportstödet administreras
            i andra delar av landet. Jag hade hoppats att utskottet skulle
            stödja denna linje, men så är tyvärr inte fallet. Den debatten
            får vi ta när det aktuella betänkandet kommer upp i kammaren.
          </note>
          <note>
            Till sist yrkar jag bifall till utskottets förslag om en översyn,
            med förhoppning om att denna beaktar för det första gotlänningarnas
            berättigade krav på en trafik med en bra tidtabell till rimliga
            priser, för det andra turistnäringens behov av en attraktiv trafik
            och för det tredje den sociala och ekonomiska aspekten av skattefri
            försäljning.
          </note>
          <note type="speaker">
            Anf. 77 GUNHILD BOLANDER (c):
          </note>
          <note>
            Herr talman! Så var det då dags för den varje år återkommande
            prövningen av anslaget till
          </note>
          <note>
            Gotlandstrafiken. Ett större antal motioner än vad som brukat
            vara vanligt har lagts på riksdagens bord i detta ämne i år och
            det har säkerligen en speciell anledning.
          </note>
          <note>
            När den av socialdemokrater och folkpartister beslutade persontrafikmomsen
            mycket kallsinnigt tilläts att slå igenom fullt ut på färjebiljetten
            från den 1 januari i år, då var det många som reagerade, på Gotland
            och utanför Gotland. En helig vrede gentemot statsmaktens förtryck
            av en del av
          </note>
          <note>
            Sverige går inte längre att nonchalera. Otaliga insändare på
            tidningssidorna såväl i kvällspress som övriga dagliga tidningar
            både på fastlandet och
          </note>
          <note>
            Gotland har givit uttryck för att gränsen är nådd, att tålamodet
            är slut. Regeringen kan inte få fortsätta med sin styvmoderliga
            behandling av
          </note>
          <note>
            Gotland.
          </note>
          <note>
            I min motion T645 har jag ställt frågan ''Vad vill regeringen
            med Gotland?'', och jag kan ställa den på nytt i kammaren i dag.
            Vad vill regeringen med den stora ön i Östersjön? Det går an att
            semestra några korta veckor på sommaren och sedan inte bry sig
            något mer. Men det är en orimlig situation som transportrådet
            har skapat i färjetrafiken, rederibytet inte att förglömma.
          </note>
          <note>
            För den turistande familjen som vill besöka
          </note>
          <note>
            Gotland har det i år blivit väsentligt dyrare än förra året.
            Sommaren 1990 betalade en tvåbarnsfamilj med bil 1 850 kr. för
            en tur- och returresa i högtrafik. Samma resa kostar i år 2 540
            kr. och det är en ökning med drygt 37 %. Kostnaden per mil blir
            85 kr. Sker resan mitt i veckan är det något billigare, eftersom
            en viss prisdifferentiering tillämpas. Så det är att hälsa med
            tillfredsställelse om, som utskottet redovisar, överläggningar
            mellan transportrådet och rederiet kan resultera i någon form
            av rabattsystem så att inte hela vår turistnäring slås ut på grund
            av att det kostar för mycket att ta sig över vattnet. Jag noterar
            i dag en viss ödmjukhet från Birger Rosqvists sida när det gäller
            kostnadsökningen. Hans inlägg i dag inger måhända någon förhoppning
            på det området.
          </note>
          <note>
            Gotland är sedan länge den utpräglad turistregion och turismen
            en allt viktigare näringsgren i takt med att huvudnäringen jordbruk
            med livsmedelsindustri har tvingats till nedskärningar och minskar
            i betydelse med anledning av den förda jordbrukspolitiken. Det
            borde då vara ett intresse från statens sida att möjliggöra för
            människor att förlägga sin rekreation inom landet, men i stället
            gör man tvärtom. Man belägger färjetrafiken med moms men låter
            utrikes resor var befriade från moms, och nu får vi då uppleva
            att människor kringgår systemet så till den milda grad att den
            som skall åka från Arlanda till Sturup beställer biljett till
          </note>
          <note>
            Köpenhamn och tjänar åtskilliga hundralappar på detta.
          </note>
          <note>
            Vad regeringen vill med Gotland vet vi inte.
          </note>
          <note>
            Däremot vet vi vad den vill med Öresundsbron.
          </note>
          <note>
            Den får kosta ett antal miljarder, hur många vet väl ingen, kanske
            20--25 eller så. Ja, om vi fick lika mycket pengar som kostnaderna
            för att reparera
          </note>
          <note>
            Ölandsbron, som nu är aktuellt, skulle biljettpriset kunna reduceras
            väsentligt. Kammarens ledamöter måste faktiskt förstå att vi efterlyser
            en rättvis behandling när det gäller vår färjetrafik.
          </note>
          <note>
            Och så kom då för några veckor sedan den s.k.
          </note>
          <note>
            tillväxtpropositionen, där Gotland fanns med i ett enda sammanhang,
            nämligen nedläggningen av
          </note>
          <note>
            Roma sockerbruk. Så särskilt mycket tillväxt blev det inte för
            vår del. Men i propositionen satsar regeringen kraftigt på infrastrukturinvesteringar
            till järnvägar, vägar, kollektivtrafik i storleksordningen 100
            miljarder under 90-talet.
          </note>
          <note>
            Gotlandsfärjan, som är vår väg och järnväg, får ingen del av
            denna satsning. Fastlandet med storstäderna är värt att satsa
            på, inte Gotland.
          </note>
          <note>
            Det känns bittert att socialdemokrater och folkpartister så med
            berått mod vill isolera Gotland med att låta införandet av persontrafikmoms
            få sådan effekt som det fått. Jag varnade för den här utvecklingen
            i skattedebatten i juni förra året -- nu har vi facit i hand och
            kan konstatera att Gotland är den stora förloraren.
          </note>
          <note>
            Detta var skälet till mitt krav i motionen om en objektiv utredning.
            Jag noterar att utskottet talar om en översyn, och jag vill med
            skärpa påtala att det inte kan handla om någon enkel översyn.
            Vad som krävs är ett grundligt utredningsarbete, fritt från intressenter,
            som kan bearbeta alla de frågor som uppmärksammats i olika motioner
            och som från Gotlands län och kommun har framförts till departement
            och statliga myndigheter. Frågan om ansvaret för tonnaget måste
            ingå som en väsentlig del i det utredningsarbetet.
          </note>
          <note>
            Utskottet har dock slagit fast följande: ''Gotland bör självklart
            ha en tillfredsställande trafikförsörjning för sina egna innevånare
            men också beredas möjlighet att genom rimliga priser i färjetrafiken
            stimulera turister att besöka ön till främjande av dess ekonomiska
            utveckling.'' Detta är sannerligen ingen självklarhet i dag, och
            det är därför det ställs stora förhoppningar på det kommande utredningsarbetet.
          </note>
          <note>
            I årets budgetproposition väljer då regeringen att bl.a. slopa
            stödet till godstrafiken med 6 milj.kr.
          </note>
          <note>
            och stödet till flygtrafiken med 14,5 miljoner av budgetbesparingsskäl.
            Det är också ganska okänsligt, och utskottets majoritet tycker
            att det är riktigt. Riksrevisionsverket skall dock utreda konsekvenserna.
            Jag tycker att man skall göra tvärtom, ungefär som Elving Andersson
            har sagt tidigare, utreda först och besluta sedan. Men det är
            ju ett vanligt system på senare tid att besluta om nedläggningar
            och neddragningar först, och sedan tar man reda på om det eventuellt
            blir några negativa konsekvenser. Jag har i min motion T645
          </note>
          <note>
            krävt en uppräkning av transportstödet med 6
          </note>
          <note>
            miljoner till 75 milj.kr. Det är samma krav som i centerns kommittémotion
            T215, och det återfinns i reservationerna 6 och 7.
          </note>
          <note>
            Andra motionärer har tagit upp frågan om utökad trafik i den
            omfattning som fanns på
          </note>
          <note>
            Gotlandsbolagets tid. Ingrid Hasselström Nyvall var inne på det
            alldeles nyss. Jag vill gärna instämma i dessa krav. Då hade vi
            fyra färjor och trafik på fyra fastlandshamnar. I dag har vi två
            färjor och två hamnar och löfte om en tredje färja för godstransporter
            till sommaren i år.
          </note>
          <note>
            Jag har i många år krävt att Gotlandstrafiken skulle befrias
            från transportrådets handläggning -- eller handbojor -- och på
            den punkten har jag nu blivit bönhörd, eftersom transportrådet
            skall upphöra.
          </note>
          <note>
            Detta noteras med tacksamhet. Transportrådets insatser på färjetrafikens
            område har varit av mycket negativ art. De många tvivelaktiga
            turerna kring bytet av färjerederi 1988 kommer gotlänningarna
            och övriga berörda sent eller aldrig att glömma.
          </note>
          <note>
            Jag räknar nu med att kommande utredning finner en lösning också
            i fråga om handläggningen och då gärna i ett särskilt trafikråd,
            underställt regeringen men med ett reellt gotländskt inflytande.
          </note>
          <note>
            I motion T641 har Sven-Olof Petersson och jag tagit upp en del
            säkerhetsfrågor vad gäller tanktransporter i Östersjön. Jag tycker
            inte att utskottet har lagt tillräcklig vikt vid de olycksrisker
            som den trafikföringen medför. Därför vill jag yrka bifall till
            reservation 17.
          </note>
          <note>
            Fru talman! Gotlandstrafiken kräver sin lösning.
          </note>
          <note>
            Regeringen har det yttersta ansvaret för detta.
          </note>
          <note>
            Bifall till reservationerna 6 och 7!.
          </note>
          <note>
            Anf. 78 INGRID HASSELSTRÖM NYVALL
          </note>
          <note>
            (fp) replik:
          </note>
          <note>
            Fru talman! Jag vill informera Gunhild Bolander om att vår representant
            i transportrådets styrelse reserverade sig mot den stora taxehöjningen,
            för den går långt utöver vad som föranleds av den breddade momsen.
          </note>
          <note type="speaker">
            Anf. 79 GUNHILD BOLANDER (c) replik:
          </note>
          <note>
            Fru talman! Det var ju intressant att veta. Jag har inte haft
            tillgång till transportrådets handlingar, så den uppgiften var
            en nyhet för mig. Tack för den!
          </note>
          <note type="speaker">
            Anf. 80 ULLA PETTERSSON (s):
          </note>
          <note>
            Fru talman! Det är också min avsikt att tala om
          </note>
          <note>
            Gotlandstrafiken, inte helt oväntat kanske. Det är ingen annan
            fråga som jag har ägnat så mycket tid i denna talarstol, och jag
            har ibland uttryckt besvikelse och frustration över att jag tyckt
            mig få så dåligt gehör. Därför vill jag gärna säga att jag nu
            tycker mig möta en viss förståelse från utskott och departement
            för våra bekymmer, trots att det i dagens betänkande handlar om
            indragningar.
          </note>
          <note>
            De indragningarna kan jag däremot inte acceptera.
          </note>
          <note>
            Det handlar för dagen om statsbidraget till vissa lastbilsföretag.
            Flygtrafiken återkommer vi till i samband med ett annat betänkande.
            Jag kan hålla med om att bidraget kanske inte till alla delar
            är så väl utformat, rättvisan är inte hundraprocentig och grunderna
            är, som det heter, ''osäkra''. Men, fru talman, enligt min mening
            är det inte ett tillräckligt, ja inte ens ett godtagbart skäl
            att bara dra in stödet.
          </note>
          <note>
            Det borde ha varit möjligt att låta lastbilsstödet ingå i den
            översyn som nu aviseras.
          </note>
          <note>
            Det är bl.a. i ställningstagandet för denna översyn som jag tycker
            mig se en förståelse hos utskottet för att något måste göras åt
            Gotlandstrafiken. Vi har ju också hört ordföranden beskriva situationen
            som oroande och värd ytterligare prövning.
          </note>
          <note>
            Utskottet skriver enhälligt, dock utan att göra något tillkännagivande,
            att man ''förutsätter'' att en översyn skall ske. Jag litar naturligtvis
            på att utskottets ledamöter som sakkunniga i frågan har sådana
            informationer att jag kan ta för gott att det verkligen blir en
            genomlysning av de problem och möjligheter som det pekas på i
            många motioner, alltså inte bara den som jag står som första namn
            under.
          </note>
          <note>
            Låt mig bara, fru talman, få skicka med några upplysningar, åsikter
            och funderingar inför denna översyn.
          </note>
          <note>
            För det första: Det diskuteras mycket om trafiken till och från
            Gotland, och en önskelista på vad som borde göras kunde bli mycket
            lång. Men först på listan står enligt en enig och stark opinion
            och företrädare för samtliga fullmäktigepartier i
          </note>
          <note>
            Gotlands kommun en sak: Det är för dyrt att resa till Gotland.
            Jag upprepar: Det är för dyrt att resa till Gotland.
          </note>
          <note>
            För det andra: För socialdemokraterna på Gotland har det länge
            stått klart att staten måste ta det fulla ansvaret för vår väg
            över vattnet. Det har glädjande nog blivit en allt bredare insikt
            om detta, och nu är vi ganska eniga när vi säger att staten bör
            stå som ägare av tonnaget, på samma sätt som staten äger vägar
            och järnvägar i övrigt i landet, för att uppnå en rättvis behandling.
          </note>
          <note>
            För det tredje: När det nu diskuteras skattefri försäljning inom
            Gotlandstrafiken, vill jag påpeka att gotlänningarna aldrig kommer
            att acceptera att
          </note>
          <note>
            ''supa ihop till biljetten''. Jag vill inte se en situation där
            klirrande kassar över landgången är den enda garantin för en vettig
            trafik mellan Gotland och övriga landet.
          </note>
          <note>
            Men, fru talman, jag har inga betänkligheter mot annan typ av
            försäljning med reducerad skattesats.
          </note>
          <note>
            Jag kan heller inte tänka mig att det skulle vara något fel i
            att man i restaurangerna ombord får äta och för den delen också
            dricka till ett pris som framstår som attraktivt. Finlandstrafiken
            har nämnts, och det är självklart att det är den jämförelsen vi
            osökt hamnar i.
          </note>
          <note>
            Om sedan den aviserade översynen skall ske helt fri från intressenter,
            som Gunhild Bolander menar, är jag inte så säker på. Jag tror
            nog att gotlänningarna gärna vill vara med och åtminstone få framföra
            våra synpunkter och ideér inför en sådan översyn.
          </note>
          <note>
            Jag vill slutligen, fru talman, uttrycka min mycket ivriga förhoppning
            att det rabattsystem inför sommarens turistsäsong som enligt vad
            utskottets ordförande nu sagt är under utarbetande, visar sig
            i sinnevärlden med det allra snaraste. Det behövs, och det behövs
            snabbt. Sommarens turistresor säljs, eller borde säljas, i dag.
          </note>
          <note>
            Gunhild Bolander som stod före mig i talarstolen citerade en
            för oss gotlänningar mycket vacker mening i utskottets betänkande.
            Jag skall inte upprepa den. Jag skall bara säga att vi som bor
            på
          </note>
          <note>
            Gotland och vi som i övrigt har intressen i frågan kommer att
            gömma och begrunda de orden i våra hjärtan. Låt se att de orden
            blir verklighet som ett resultat av den översyn som vi nu väntar
            oss.
          </note>
          <note type="speaker">
            Anf. 81 MARIANNE JÖNSSON (c):
          </note>
          <note>
            Fru talman! Det är ett säkert vårtecken när vi här i riksdagen
            debatterar Gotlandstrafiken -- i år en vecka tidigare än i fjol.
            I år känner jag en mer positiv stämning här i plenisalen. Den
            översyn som är aviserad inger åtminstone förhoppningar att den
            här för gotlänningarna och för alla i Sverige över huvud taget
            mycket väsentliga frågan kanske är på väg att få en bättre lösning
            än för närvarande.
          </note>
          <note>
            I fjol stod fyra partier bakom en reservation att reguljär sommartrafik
            borde komma till stånd sommartid mellan Öland och Gotland och
            mellan
          </note>
          <note>
            Västervik och Visby.
          </note>
          <note>
            I ett antal motioner från allmänna motionstiden i år upprepas
            kravet på att trafik skall förekomma sommartid som för några år
            sedan. Nu förutsätter utskottet att regeringen ser till att färjetrafiken
            blir föremål för en grundlig översyn, varvid man skall beakta
            de frågor som tas upp i motionerna. Det är bra. Det är bra för
            Gotland, som jag sade tidigare.
          </note>
          <note>
            Agne Hansson och jag har i en motion, nr 602, utvecklat hur betydelsefull
            en färjeförbindelse sommartid är såväl för Öland och Västervik
            som för hela Kalmar län. Turismen har stor betydelse, och den
            behöver stimuleras och vidareutvecklas. En färjeförbindelse till
            Gotland är en synnerligen viktig faktor i ett breddat turistutbud.
            Borgholms och Västerviks kommuner, som ju betecknas som turistkommuner,
            har under senare tid investerat väsentligt och gjort sig beredda
            att ta emot ytterligare turister från när och fjärran. Öland totalt
            och Västervik har tillsammans 1,6 miljoner gästnätter per säsong.
            Till det kommer privat uthyrning.
          </note>
          <note>
            På Öland finns tidvis under turistsäsongen 200 000
          </note>
          <note>
            turister. Det finns alltså en synnerligen stor marknad som kan
            erbjudas som alternativet att åka närmaste vägen till Gotland.
            Det är en resa på två och en halv timme. Linjen Västervik--Visby
            är med bred marginal det kortaste avståndet mellan fastlandet
            och Visby. Det tar en timme och fyrtiofem minuter kortare tid
            än att åka linjen
          </note>
          <note>
            Oskarshamn--Visby.
          </note>
          <note>
            Till sommaren är det fyra år sedan Öland och tre år sedan Västervik
            hade färjeförbindelse med
          </note>
          <note>
            Gotland. Vi saknar den tiden. Sedan regeringen och det statliga
            transportrådet utsåg ett nytt färjebolag att sköta Gotlandstrafiken
            har det blivit sämre för vårt läns vidkommande. Uteslutande
          </note>
          <note>
            Oskarshamn får trafikeras, och sommartrafiken har sågats av.
          </note>
          <note>
            Den motivering vi har fått höra ett antal gånger från regeringen
            och socialdemokraterna är att man har velat säkra trafikunderlaget
            -- ingen skulle få plocka russinen ur kakan -- och därmed säkra
            en trygg trafikförsörjning till Gotland.
          </note>
          <note>
            Men ingen har med någon grad av trovärdighet kunnat visa att
            förutsättningarna för
          </note>
          <note>
            Oskarshamnstrafiken skulle försämras om det fanns kompletterande
            sommarlinjer på Öland och
          </note>
          <note>
            Västervik. Det finns inte ett en gång för alla givet trafikunderlag,
            om man inte driver planhushållningens teorier in absurdum. Tvärtom
            visar alla erfarenheter att ju fler färjelinjer det finns, ju
            större utbudet är, desto fler resande blir det. Sista året som
            det fanns färjeförbindelser mellan Öland och Gotland reste 36
            000 personer mellan öarna. I en undersökning som högskolan i
          </note>
          <note>
            Kalmar gjorde visade det sig att det till tre fjärdedelar var
            spontanresande.
          </note>
          <note>
            När inte Nordström &amp; Thulin velat uppfylla den del av principavtalet
            med staten som innebär kompletterande trafik under högsäsong har
            vi krävt att koncessionen skall upphöra. Vi tycker att det är
            felaktigt att ett enda företag, utan risk för konkurrens, skall
            få styra och ställa på ett så viktigt trafikområde som Östersjön.
            Andra rederier som velat bedriva trafiken har fått avslag. Senast
            1988
          </note>
          <note>
            avslog regeringen en ansökan från ett rederi i
          </note>
          <note>
            Kalmar.
          </note>
          <note>
            När regleringar avskaffas på alla andra områden måste den reglering
            som koncessionen utgör också försvinna. Det skulle betyda ett
            kraftigt uppsving för turismen i Kalmar län. Det behöver vi nu,
            efter turistmomsens svåra konsekvenser för den näringen, som är
            så betydelsefull för våra öar.
          </note>
          <note>
            Detta hoppas jag skall ingå som en viktig del i den översyn som
            nu skall företas.
          </note>
          <note type="speaker">
            Anf. 82 MARTIN OLSSON (c):
          </note>
          <note>
            Fru talman! Det borde vara självklart för alla att några isbrytare
            borde lokaliseras till
          </note>
          <note>
            Norrlandskusten, där de största isbrytarinsatserna av naturliga
            skäl måste ske. Men tyvärr finns det inte en majoritet inom trafikutskottet
            som vill verka för en sådan lokalisering.
          </note>
          <note>
            I slutskedet av denna debatt vill jag därför, som en av de många
            motionärerna och som norrlänning, yttra mig om kravet på lokalisering
            av några isbrytare till Norrlandskusten.
          </note>
          <note>
            Motioner om lokalisering av några isbrytare till
          </note>
          <note>
            Härnösand har avslagits år efter år, eftersom det i denna fråga
            liksom i alla andra omlokaliseringsfrågor har funnits starka krafter
            som har kämpat emot.
          </note>
          <note>
            Västernorrland är det län som drabbats hårdast av negativ befolkningsutveckling
            under 80-talet. För att vända den utvecklingen behövs dels förbättrade
            förutsättningar för näringslivet genom utbyggnad av infrastrukturen
            och andra åtgärder, dels lokalisering av statlig verksamhet. Lokalisering
            av några isbrytare till Härnösand skulle både förbättra förutsättningarna
            för bl.a. de stora industriernas sjötransporter och bli ett välkommet
            tillskott för länet från sysselsättningssynpunkt.
          </note>
          <note>
            För att få ett ordentligt underlag för bedömning av förutsättningarna
            för en överflyttning av några av isbrytarna till Härnösand har
            länsstyrelsen i
          </note>
          <note>
            Västernorrland låtit utreda denna fråga med hjälp av både egen
            personal och en utomstående, mycket erfaren konsult med regionalpolitik
            som specialitet.
          </note>
          <note>
            Denna utredning kom fram till att mycket starka skäl talar för
            lokalisering till Härnösand av Atleklassens tre isbrytare.
          </note>
          <note>
            I reservation 25 av Elving Andersson från centern m.fl. har sammanfattningsvis
            angetts de fördelar en sådan lokalisering skulle få. Jag skall
            nämna några:
          </note>
          <note>
            -- Centralt läge i operationsområdet får man tveklöst i Härnösand,
            eftersom huvuddelen av isbrytarinsatserna sker i Bottenhavet och
          </note>
          <note>
            Bottenviken.
          </note>
          <note>
            -- Förnämliga inseglingsförhållanden är utmärkande för Härnösands
            hamn.
          </note>
          <note>
            -- Isbrytarna får i Härnösand en egen kaj i närheten av kustbevakningens
            regionbas och i mellersta
          </note>
          <note>
            Norrlands marinkommandos hamn.
          </note>
          <note>
            -- Två mil norr om Härnösands hamn ligger Lunde varv med gammal
            marin anknytning. Man avser att restaurera och bygga ut befintlig
            torrdocka till en kapacitet fullt tillräcklig för torrsättning
            av Atleklassens isbrytare.
          </note>
          <note>
            -- Det bör komma att finnas god och säker tillgång till kvalificerad
            arbetskraft. Att bo och leva i
          </note>
          <note>
            Härnösand bör vara önskvärt för många.
          </note>
          <note>
            Förutsättningarna att få bostad, barnomsorg, utbildning och arbete
            åt medflyttande är goda.
          </note>
          <note>
            Som reservanterna anför är länsstyrelsens förslag om lokalisering
            av de tre isbrytarna till Härnösand välgrundat och bör därför
            genomföras. Men det är endast centerns, vänsterpartiets och miljöpartiets
            ledamöter i trafikutskottet som kommit till denna slutsats. Majoriteten
            har däremot lyssnat på sjöfartsverket och avstyrkt motionerna
            i stället för att se det positiva i denna omlokalisering.
          </note>
          <note>
            Fru talman! Skulle vi alltid låtit oss vägledas av berörd myndighets
            synpunkter skulle inga utlokaliseringar från Stockholm ha kunnat
            genomföras. Varje decentralisering har mötts och möts av invändningar.
            Detta ligger kanske i sakens natur. Men erfarenheterna visar entydigt
            att omställningar och omlokaliseringar ofta medfört påtagliga
            fördelar, ibland fördelar som inte till fullo kunnat förutses
            i beslutssituationen.
          </note>
          <note>
            Vi som var med i riksdagen under 70-talet minns de mycket starka
            krafter som då motarbetade regionalpolitiskt och samhällsekonomiskt
            motiverade omlokaliseringar.
          </note>
          <note>
            Länsstyrelsens utredning om omlokalisering av tre isbrytare resulterade
            i motioner från representanter för samtliga sex riksdagspartier.
            Att lokala riksdagsledamöter ställer krav betyder inte något för
            beslutet om man inte får stöd inom sitt parti för åtgärden.
          </note>
          <note>
            Min besvikelse när jag läste det nu aktuella betänkandet var
            att de tre största partierna inte lyssnat på sina kollegor i Västernorrland
            i denna viktiga lokaliseringsfråga. För jag förutsätter att alla
            vi alla riksdagsledamöter från Västernorrland som har motionerat
            i frågan, liksom övriga motionärer har försökt få stöd i våra
            resp.
          </note>
          <note>
            partigrupper för motionskraven om isbrytarna.
          </note>
          <note>
            Trafikutskottets folkpartister har inte lyssnat till sitt partis
            regionalpolitiske expert Sigge Godin.
          </note>
          <note>
            Moderaterna i utskottet har inte stött Eva Björnes arbete för
            sitt län, och socialdemokraterna -- med två utskottsledamöter
            boende vid
          </note>
          <note>
            Norrlandskusten -- har inte följt upp Bo Holmbergs m.fl. socialdemokraters
            motion.
          </note>
          <note>
            Det är illavarslande att socialdemokrater, folkpartister och
            moderater inte vill ställa upp för denna för Västernorrlands län
            och för
          </note>
          <note>
            Norrlandskusten över huvud taget viktiga lokaliseringsfråga.
          </note>
          <note>
            Först efter voteringen vet vi om det blir nederlag eller ej för
            decentralisering och regionalpolitik.
          </note>
          <note>
            Fru talman! Jag yrkar bifall till reservation 25 som gäller isbrytarflottans
            lokalisering.
          </note>
          <note type="speaker">
            Anf. 83 CARL FRICK (mp):
          </note>
          <note>
            Fru talman! För ett par år sedan bedrevs det en stor kampanj
            som hette Hela Sveriges skall leva.
          </note>
          <note>
            Tanken var att hela Sverige skulle leva, men sedan dess har riksdagen
            fattat långa rader av beslut som faktiskt gör det väldigt svårt
            för människor som bor på en ö som Gotland.
          </note>
          <note>
            Vi har fått en skattepolitik som innebär moms på transporter.
            Vi har fått en jordbrukspolitik som kommer att innebära att stora
            delar av jordbruket hotas av nedläggning. Vi fick nyligen tillväxtpropositionen
            där det talas om att lägga ned sockerbruket i Roma.
          </note>
          <note>
            Man kan inte uppfatta detta på annat sätt än som en klar isoleringspolitik
            mot Gotland, trots att det är vår största ö som vetter mot Baltikum.
            Det är ganska fantastiskt!
          </note>
          <note>
            Riksdagen har faktiskt fattat mycket stolliga beslut, bl.a. om
            att lägga moms på kollektivtrafiken. Vi vet att det leder till
            ökade utsläpp av koldioxid och kväveoxid, vilket står i strid
            med fattade beslut av
          </note>
          <note>
            Sveriges riksdag och undertecknade konventioner.
          </note>
          <note>
            Vi här i riksdagen ger fullständigt katten i fattade beslut och
            går vidare mot en ökad miljöförstöring.
          </note>
          <note>
            Kostnaderna för att komma till och från Gotland har ökat med
            35 %. Sammantaget med att man har höjt restaurangmomsen slår man
            ett hårt slag mot turism och näringsliv på Gotland. Vi kan räkna
            med att antalet transporter kommer att minska och att det blir
            mycket mycket dyrare för näringslivet att transportera varor fram
            och tillbaka. Det är alltså ett hårt slag mot en långsiktig regionalpolitik
            i en viktig del av Sverige.
          </note>
          <note>
            Det finns ingen riksväg mellan Gotland och fastlandet. Därför
            måste vi faktiskt betrakta sjövägen mellan Gotland och fastlandet
            som riksväg, och då måste det också bli så att kostnaderna för
            att komma till och från Gotland måste likställas med motsvarande
            för vägfordon på fastlandet. Annars kan man över huvud taget inte
            tala om likställighet och rättvisa.
          </note>
          <note>
            Med utgångspunkt i det statliga avdraget för resor i tjänst på
            12 kr. milen skulle man kunna komma ner till en rimlig kostnad
            för att ta sig till och från
          </note>
          <note>
            Gotland för 200 kr. Då skulle man kunna fördela kostnaderna så
            att man tar 100 kr. för bilen och 50
          </note>
          <note>
            kr. för varje vuxen över tolv år.
          </note>
          <note>
            Dessa 12 kr. kontrasterar ju våldsamt mot det belopp på 85 kr.
            per mil som Gunhild Bolander redovisade för en stund sedan. Det
            är verkligen att skinna de människor som vill komma till och från
          </note>
          <note>
            Gotland?
          </note>
          <note>
            Kommer man ned till den kostnadsnivå som jag föreslår med motsvarande
            kostnadssänkningar för lasttrafiken, kan ju faktiskt näringslivet
            börja blomstra. Det gäller särskilt om man ser till att sänka
            restaurangmomsen och reducera arbetsgivaravgiften, vilket vi har
            föreslagit i vår ekonomiska motion med anledning av statsverkspropositionen.
          </note>
          <note>
            Situationen i dag är inte särskilt uppmuntrande för dem som vill
            ta sig till och från Gotland -- i synnerhet inte på sommaren under
            den hårt trafikbelastade tiden. Det är trångt, bökigt och fruktansvärt
            besvärligt! Hela trafiksituationen måste ses över trots koncessionsavtalet.
          </note>
          <note>
            Det är litet glädjande att trafikutskottet nu har kommit till
            insikt om detta och uppmanar regeringen att se till att bl.a.
            lösa resekostnadsfrågan. Det gäller att se till att det går snabbt
            och att inte bara titta på resekostnaderna.
          </note>
          <note>
            Man måste se på hela situationen. Det är ett stort och viktigt
            arbete som måste göras grundligt.
          </note>
          <note>
            Det är helt klart att de gotländska intressena måste få förtur.
            Det är gotlänningarna som är specialister på sina trafikproblem
            -- inte människor som sitter på alla möjliga olika ställen på
            fastlandet och tror att de vet någonting.
          </note>
          <note>
            Det grundläggande är att de som har sakkunskap också skall ha
            huvudinflytandet över utredningen.
          </note>
          <note>
            Dessutom bör också på sikt själva ägandet vara gotländskt och
            huvudkontor m.m. ligga på
          </note>
          <note>
            Gotland, så att gotlänningarna har koll på vad som händer, och
            huvudkontoret inte skall ligga i
          </note>
          <note>
            Stockholm eller någon annanstans.
          </note>
          <note>
            Det är helt enkelt som Ulla Pettersson säger. Det är för dyrt!
            Priserna på resan måste sänkas. Att komma med rabatter, som nu
            föreslås, är säkert bra för att underlätta för familjer med barn,
            men det är långt ifrån tillräckligt. Det är bara som en liten
            krusning på havet, kan man säga.
          </note>
          <note>
            Trots allt är det en liten ljusning i det gotländska trafikmörkret.
            Det är faktiskt ett resultat av ett träget opinionsarbete både
            på Gotland och här i riksdagen. Det visar sig att det är mer än
            viktigt att vara ihärdig i sådant här arbete.
          </note>
          <note>
            Nu gäller det att inte slå sig till ro med vaga löften om rabatter
            och utredning. Det gäller faktiskt att mana på regeringen om och
            om igen och utsätta den för en ständig press. Man får inte tro
            att det är färdigt, för det kommer det inte att vara förrän utredningen
            är klar och man har fattat beslut i riksdagen.
          </note>
          <note>
            Kampen är viktig och måste fortsätta.
          </note>
          <note>
            Gotlandstrafiken måste fungera och bli mycket billigare. Det
            är faktiskt bråttom!
          </note>
          <note>
            Hela Gotlandstrafiken måste ges en chans i de regionalpolitiska
            sammanhanget. Det finns anledning att se över det som har sagts
            i tilläggspropositionen. Det gäller att se över jordbruks- och
            skattepolitiken totalt sett för att ön skall kunna klara sig.
            Det är viktigt att se till att sjövägarna är riksväg mellan Gotland
            och fastlandet. Därmed stöder jag speciellt reservationerna 6
            och 7.
          </note>
          <note type="speaker">
            Anf. 84 GÖREL BOHLIN (m):
          </note>
          <note>
            Fru talman! Det var Birger Rosqvists anförande för en stund sedan
            som fick mig att begära ordet i debatten.
          </note>
          <note>
            Trafikutskottet behandlar i detta betänkande bl.a.
          </note>
          <note>
            sjöfartsverkets mål och riktlinjer och ett antal motioner, bl.a.
            om allmän farled över
          </note>
          <note>
            Rödkobbsleden. Utskottet tar ställning för föreslagna mål och
            riktlinjer och säger med anledning av den s.k. Rödkobbsleden att
            den ur sjösäkerhetssynpunkt kan ha fördelar. Sedan hänvisar man
            till miljöprövning hos regeringen.
          </note>
          <note>
            Den formuleringen, fru talman, är undertecknad även av Birger
            Rosqvist. Därför förvånar det mig att trafikutskottets ordförande
            nu helt frankt tar ställning för Rödkobbsleden även ur miljösynpunkt.
            Om den inställningen hade trängt igenom vid behandlingen i utskottet
            hade jag reserverat mig. Jag tycker nämligen att det är klart
            olämpligt att på så sätt ta ställning innan miljöexperter har
            provat och synat alla aspekter enligt naturresurslagen.
          </note>
          <note>
            Hur blir det med yrkesfisket och det rörliga friluftslivet? Det
            är många instanser som är klart negativa till den nya leden. Jag
            har i ett särskilt yttrande deklarerat att jag förutsätter att
            den beredning av frågan som pågår fyller alla de anspråk på klargörande
            och allsidighet som man kan förvänta sig när det gäller en så
            seriös fråga.
          </note>
          <note>
            Jag har inget yrkande, fru talman.
          </note>
          <note type="speaker">
            Anf. 85 BIRGER ROSQVIST (s) replik:
          </note>
          <note>
            Fru talman! När jag tog till orda om
          </note>
          <note>
            Rödkobbsleden i ett tidigare anförande berodde det på att en
            annan talare i kammaren hade ställt frågor till mig om den. Om
            sjösäkerheten kan främjas så ligger det självklart också miljöaspekter
            i det. Utan att vara tillfrågad tillåter jag mig ha synpunkter
            på sådant som jag tycker främjar miljön. Jag anser att en säker
            och rak sjöfartsled in till Stockholm är positiv ur miljösynpunkt.
          </note>
          <note>
            Anmärkningar i övrigt har riktats mot denna led, men jag undrar
            hur underbyggda de är.
          </note>
          <note>
            En tidigare talare redogjorde för hur det gick till att spränga
            berg. Den sprängning som behövs för att få till stånd Rödkobbsleden
            kommer att ske 8--10
          </note>
          <note>
            meter under vattenytan. De oersättliga naturvärden som kan finnas
            där nere har ännu ingen människa sett, möjligen förutom de objudna
            gäster österifrån som simmar utefter botten. Jag vet inte om någon
            här har talat med en sådan gäst. Det som finns där nere kommer
            att ligga ännu djupare efter sprängningen. Under överskådlig tid
            kommer inget mänskligt öga att se dessa värden, såvida han eller
            hon inte sätter på sig grodmansutrustning och dyker ned. Jag är
            inte så övertygad om att det blir fulare efter en sprängning än
            det är nu.
          </note>
          <note>
            Att vi har tagit upp frågan om denna led i utskottsbetänkandet
            är därför att vi anser att leden främjar sjösäkerheten. Den ger
            möjlighet att separera viss trafik in till Stockholm. Den gamla
          </note>
          <note>
            Sandholmsleden kan då utnyttjas av mindre tonnage. Den raka,
            breda och djupa
          </note>
          <note>
            Rödkobbsleden kommer att främja sjösäkerheten och verksamt bidra
            till att olyckor -- oljeutsläpp och annat -- kan motverkas. På
            det sättet går sjösäkerheten, miljömedvetandet och värnet om den
            yttre miljön hand i hand. Jag anser att det vore mycket positivt
            om denna led kunde komma till stånd. Jag har noga studerat saken.
          </note>
          <note type="speaker">
            Anf. 86 GÖREL BOHLIN (m) replik:
          </note>
          <note>
            Fru talman! I sjösäkerhetsfrågor har vi sjöfartsverkets expertis
            att lita till. Men jag får medge att jag också tror Birger Rosqvist
            om att kunna en del om sjösäkerhet. Däremot är jag tveksam till
            om han kan tillräckligt mycket om miljöfrågor. Jag tycker det
            är fel av honom att gå händelserna i förväg och uttala sig för
            en
          </note>
          <note>
            Rödkobbsled utan att avvakta den miljöprövning som är aviserad
            och som vi själva talar om i betänkandet.
          </note>
          <note>
            Jag tycker faktiskt att Birger Rosqvists senaste inlägg också
            betydde en axelryckning när det gäller miljöproblemen. Man skall
            ta dem på djupaste allvar och överlåta åt den expertis vi har
            att lägga fram både för- och nackdelar med exempelvis
          </note>
          <note>
            Rödkobbsleden.
          </note>
          <note type="speaker">
            Anf. 87 BIRGER ROSQVIST (s) replik:
          </note>
          <note>
            Fru talman! Jag tar miljöproblemen på djupaste allvar. Jag var
            ju ända nere på tio meters djup när jag talade om dem!
          </note>
          <note>
            I förmiddags talade vi länge om inlandsbanan.
          </note>
          <note>
            Nu har vi i stället spårat in på Finlandsbanan. Jag vidhåller,
            Görel Bohlin, att sjösäkerhet och främjande av god miljö i våra
            skärgårdar och längs våra kuster går hand i hand. Därför är jag
            positiv till denna led. Jag vet att somliga i Stockholm inte tycker
            om den. De vill ha dessa ytor att segla på, med segelbrädor och
            annat. Men nyttosjöfarten har både behov och glädje av att få
            en rakare och bättre led intill Stockholm. Det är också positivt
            för miljön. Jag tycker det är viktigare att slå vakt om nyttotrafiken
            än att använda utrymme till att segla med småbåtar. Det finns
            gott om plats för båda. De små båtarna har stora ytor att röra
            sig på och behöver inget större vattendjup. De stora färjorna
            och fartygen som skall in till Stockholm går däremot säkrare och
            bättre och kommer med säkerhet fram om de har tillräckligt med
            vatten under kölen.
          </note>
          <note type="speaker">
            Anf. 88 GÖREL BOHLIN (m) replik:
          </note>
          <note>
            Fru talman! Detta senaste inlägg var också ett bevis för hur
            lätt Birger Rosqvist tar på den här frågan.
          </note>
          <note>
            Hemskt roligt! Djupaste allvar, det är tio meter det.
          </note>
          <note>
            Jag tycker också att vi fick ett ganska bra prov på urspårning.
          </note>
          <note>
            Jag tror att Birger Rosqvist känner till ganska mycket om sjösäkerhet.
            Men inom miljöproblematiken finns frågor som inte direkt har med
            sjösäkerhet att göra. Det kan uppstå bieffekter genom tillkomsten
            av denna led. Men min främsta invändning mot Birger Rosqvists
            inlägg är att han inte avvaktar miljöprövningen utan tar ställning
            i förväg, dvs. innan han har lyssnat på expertisen.
          </note>
          <note>
            Anf. 89 MARIANNE SAMUELSSON
          </note>
          <note>
            (mp):
          </note>
          <note>
            Fru talman! Utskottsordföranden sade för en stund sedan att han
            hade synpunkter på miljön och tog den på djupaste allvar. Menar
            utskottsordföranden att regeringens förslag att minska bidraget
            till transporter är ett led i denna riktning?
          </note>
          <note>
            Sjötransporter är mycket energisnålare än lastbilstransporter.
            Eftersom en minskning av användningen av fossila bränslen är nödvändig
            är det också viktigt att sjöfarten väl kan hävda sig gentemot
            landsvägstrafiken. Sjötransporterna får inte minska i omfattning
            utan bör tvärtom tillåtas öka på landsvägstrafikens bekostnad.
          </note>
          <note>
            Det är faktiskt med ganska stor besvikelse som jag konstaterar
            att utskottsmajoriteten har valt att inte biträda hela min motion.
            I stället har man följt regeringens förslag. Visserligen är skrivningen
            bättre än man kunde ana när man läste regeringens förslag. Men
            det finns fortfarande inga pengar med i bilden. Löftet om en snabbutredning
            är dock positivt. Vi får se vad den utredningen leder fram till.
            Det är dock rimligt att ha kvar samma anslag att röra sig med
            tills utredningen är klar.
          </note>
          <note>
            Västra Sverige är minsann inte problemfritt i miljöhänseende.
            Snarare är det ett av de hårdast miljöbelastade områdena. Vi har
            sett att det skall avsättas pengar till kringfartsleder i
          </note>
          <note>
            Göteborgsområdet. Här hade trafikutskottet en verkligt bra möjlighet
            att kraftfullt uttala sig för att lägga över sådana transporter
            på kanaltrafiken som är möjliga att lägga över på den. Genom att
            frakta gods sjövägen i stället för landvägen minskar man också
            trafiktrycket. Man kunde ge klara signaler till industrierna i
            området om att man skulle satsa resurser på ett betydligt bättre
            alternativ än på landsvägstransporter.
          </note>
          <note>
            Det är på många vis angeläget att den här frågan får en bra lösning.
            Jag hoppas verkligen att utskottsordföranden har möjlighet att
            trycka på så att utredningen inte leder till ett felaktigt resultat.
          </note>
          <note>
            Vi måste ha en fungerande transportkanal upp mot
          </note>
          <note>
            Vänern samt öka sjötransporterna för att minska trycket på vägarna.
            Det är mycket viktigt.
          </note>
          <note>
            Fru talman! Med detta yrkar jag bifall till reservation 9.
          </note>
          <note type="speaker">
            Anf. 90 SÖREN NORRBY (fp):
          </note>
          <note>
            Fru talman! En farled över Rödkobbsfjärden i
          </note>
          <note>
            Stockholms skärgård har fördelar från sjösäkerhetssynpunkt, säger
            utskottets majoritet.
          </note>
          <note>
            Ja visst, det kan alla sakliga iakttagare hålla med om. Men utskottet
            tar här bara ett sektorsansvar, alltså sjöfartsansvaret, och inte
            det helhetsansvar från miljösynpunkt som vi bl.a. med hänsyn till
            kommande generationer i dag måste ta.
          </note>
          <note>
            Gör man en helhetsbedömning i den här frågan, exempelvis på det
            sätt jag har föreslagit i min motion T638, blir slutsatsen en
            annan. Då blir slutsatsen att vi bör säga nej till en ny farled
            över
          </note>
          <note>
            Rödkobbsleden, och detta framför allt av hänsyn till kommande
            generationer.
          </note>
          <note>
            Om fartygen nu har blivit så stora att de inte får plats i den
            känsliga skärgårdsnaturen är det faktiskt inte naturen det är
            fel på, utan det är fel på fartygen och det är fel på de redare
            som har beställt så stora fartyg att de inte får plats. Vi måste
            hålla oss inom gränsen för vad naturen tål, säger vi alla i våra
            miljöpolitiska deklarationer. Om fartygen är så stora att de inte
            får plats i naturen, då är de större än vad naturen tål.
          </note>
          <note>
            Att ta ett tidigare orört skärgårdsområde i anspråk för sjöfart
            är en form av exploatering. Exploatören behöver bara vinna kampen
            om ett visst område en gång, medan miljövårdsintressena måste
            vinna varje gång exploateringsintressena är framme.
          </note>
          <note>
            Vi måste alltså, fru talman, överlämna en handlingsfrihet till
            kommande generationer. Jag ansluter mig till reservation nr 2
            till utskottets betänkande.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Företogs till avgörande trafikutskottets betänkanden 1990/91:TU14,
            TU15 och TU16.
          </note>
          <note>
            Trafikutskottets betänkande TU14
          </note>
          <note>
            Mom. 1
          </note>
          <note>
            Utskottets hemställan bifölls.
          </note>
          <note>
            Mom. 2 (underhållsverkstäder)
          </note>
          <note>
            Utskottets hemställan -- som ställdes mot reservationen av Viola
            Claesson -- bifölls med acklamation.
          </note>
          <note>
            Trafikutskottets betänkande TU15
          </note>
          <note>
            Mom. 1--5
          </note>
          <note>
            Utskottets hemställan bifölls.
          </note>
          <note>
            Mom. 6 (statligt stöd till forskning och utveckling typ Prometheus)
          </note>
          <note>
            Utskottets hemställan bifölls med 286 röster mot
          </note>
          <note>
            18 för reservation 1 av Viola Claesson. 3 ledamöter avstod från
            att rösta.
          </note>
          <note>
            Mom. 7 (utvecklingen av ett spårbilssystem)
          </note>
          <note>
            Först biträddes reservation 2 av Elving
          </note>
          <note>
            Andersson m.fl. med 51 röster mot 16 för reservation 3 av Viola
            Claesson. 239 ledamöter avstod från att rösta.
          </note>
          <note>
            Härefter bifölls utskottets hemställan med 243
          </note>
          <note>
            röster mot 66 för reservation 2 av Elving Andersson m.fl.
          </note>
          <note>
            Trafikutskottets betänkande TU16
          </note>
          <note>
            Mom. 1 (sjöfartsverkets bemanning av Stockholms skärgård)
          </note>
          <note>
            Utskottets hemställan bifölls med 290 röster mot
          </note>
          <note>
            17 för reservation 1 av Viola Claesson.
          </note>
          <note>
            Mom. 2 (allmän farled över Rödkobbsfjärden)
          </note>
          <note>
            Utskottets hemställan bifölls med 265 röster mot
          </note>
          <note>
            37 för reservation 2 av Viola Claesson och Roy
          </note>
          <note>
            Ottosson. 3 ledamöter avstod från att rösta.
          </note>
          <note>
            Mom. 9 (fritidsbåtsregister)
          </note>
          <note>
            Utskottets hemställan bifölls med 202 röster mot
          </note>
          <note>
            100 för reservation 4 av Görel Bohlin m.fl. 3
          </note>
          <note>
            ledamöter avstod från att rösta.
          </note>
          <note>
            Mom. 12 (statsbidrag till vissa lastbilsföretag)
          </note>
          <note>
            Utskottets hemställan bifölls med 235 röster mot
          </note>
          <note>
            69 för reservation 6 av Elving Andersson m.fl.
          </note>
          <note>
            Mom. 19 (införande av en passageavgift för
          </note>
          <note>
            Vänersjöfart)
          </note>
          <note>
            Utskottets hemställan bifölls med 242 röster mot
          </note>
          <note>
            66 för reservation 9 av Elving Andersson m.fl.
          </note>
          <note>
            Mom. 20 (ett svenskt internationellt fartygsregister)
          </note>
          <note>
            Utskottets hemställan bifölls med 210 röster mot
          </note>
          <note>
            96 för reservation 10 av Görel Bohlin m.fl.
          </note>
          <note>
            Mom. 22 (svensk medverkan i ett gemensamt europeiskt kvalitetsregister)
          </note>
          <note>
            Utskottets hemställan bifölls med 275 röster mot
          </note>
          <note>
            34 för reservation 12 av Elving Andersson och
          </note>
          <note>
            Rune Thorén. 1 ledamot avstod från att rösta.
          </note>
          <note>
            Mom. 25 (flagglagen)
          </note>
          <note>
            Utskottets hemställan bifölls med 176 röster mot
          </note>
          <note>
            132 för reservation 13 av Elving Andersson m.fl.
          </note>
          <note>
            Mom. 28 (värdeförsäkring av sjöfartsstödet)
          </note>
          <note>
            Utskottets hemställan bifölls med 253 röster mot
          </note>
          <note>
            49 för reservation 16 av Elving Andersson m.fl.
          </note>
          <note>
            Mom. 32 (dubbla bottnar på tankfartyg m.m.)
          </note>
          <note>
            Utskottets hemställan bifölls med 241 röster mot
          </note>
          <note>
            66 för reservation 17 av Elving Andersson m.fl. 2
          </note>
          <note>
            ledamöter avstod från att rösta.
          </note>
          <note>
            Mom. 41 (lotsningsfrågor)
          </note>
          <note>
            Utskottets hemställan -- som ställdes mot reservation 22 av Viola
            Claesson -- bifölls med acklamation.
          </note>
          <note>
            Mom. 48 (isbrytarflottans lokalisering)
          </note>
          <note>
            Utskottets hemställan bifölls med 234 röster mot
          </note>
          <note>
            71 för reservation 25 av Elving Andersson m.fl. 1
          </note>
          <note>
            ledamot avstod från att rösta.
          </note>
          <note>
            Mom. 56 (störningar från fritidsbåtar)
          </note>
          <note>
            Utskottets hemställan bifölls med 274 röster mot
          </note>
          <note>
            32 för reservation 32 av Viola Claesson och Roy
          </note>
          <note>
            Ottosson. 2 ledamöter avstod från att rösta.
          </note>
          <note>
            Mom. 57 (lyxskatt för ''muskelbåtar'')
          </note>
          <note>
            Utskottets hemställan bifölls med 289 röster mot
          </note>
          <note>
            20 för reservation 33 av Viola Claesson.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            13 § Djurförsök m.m.
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1990/91:JoU20 Djurförsök m.m.
          </note>
          <note type="speaker">
            Anf. 91 LENNART BRUNANDER (c):
          </note>
          <note>
            Fru talman! I det betänkande från jordbruksutskottet som vi nu
            har att behandla har ett antal motioner tagits upp som rör djurförsök
            och satsningar på alternativa metoder för att onödiggöra djurförsök.
            Utskottsmajoriteten säger att vi är ganska duktiga på att skapa
            förutsättningar för andra metoder, dvs. för sådant som inte gäller
            försök med djur. Men om vi hade varit så duktiga, skulle det ju
            inte ha varit nödvändigt att väcka de motioner som nu finns och
            som har behandlats i utskottet. Vi reservanter har en något avvikande
            uppfattning.
          </note>
          <note>
            Det är nog gott och väl att det sägs att vi skall satsa på alternativa
            metoder och att det är bra med sådana. Men vi måste ha en klar
            målsättning, som leder till att antalet djurförsök radikalt minskar
            --
          </note>
          <note>
            ja, egentligen till att djurförsöken upphör. Om vi verkligen
            menar något med talet om andra metoder än användningen av djur
            vid tester och försök, måste vi mycket kraftfullt arbeta dels
            på att utveckla de olika metoderna, dels på att få en forskning
            kring dessa saker. Dessutom måste vi ha ett system för testning
            av de olika metoderna, så att vi vet att de verkligen håller måttet.
            Om vi skulle gå ifrån djurförsöken och börja med alternativ utan
            att ha klarat ut funktionen tillräckligt väl, skulle vi kunna
            hamna i ett mycket besvärligt läge. Det är därför som vi i våra
            reservationer kräver större resurser och en mera helhjärtad satsning
            på alternativen. Det är alltså vad våra reservationer nr
          </note>
          <note>
            3 och nr 6 i det aktuella betänkandet handlar om.
          </note>
          <note>
            I och med den nya djurskyddslagen ändrades det sätt på vilket
            djurförsöken behandlats. Tidigare bestämde ju de etiska nämnderna
            om huruvida ett djurförsök skulle få komma till stånd eller inte.
          </note>
          <note>
            Men hälsoskyddsnämnderna hade att avgöra om det förelåg risk
            ett för lidande för djuren som inte var acceptabelt. När den nya
            djurskyddslagen antogs skrevs det in i denna att det i de etiska
            nämndernas bedömning av försökens relevans --
          </note>
          <note>
            det handlade också om huruvida dessa försök skulle få komma till
            stånd -- skulle ingå en text om att plåga av djuren som var oacceptabel
            inte fick förekomma. Redan i det läget motsatte vi oss en sådan
            förändring. Vi ansåg då, och vi anser fortfarande, att det är
            riktigt att de myndigheter som har att se till djurhälsan också
            får ett ord med i laget.
          </note>
          <note>
            Vi återkommer alltså till årets riksmöte med motioner om den
            saken. Vi har också en reservation i detta betänkande. Vi säger
            att vi anser att den gamla ordningen skall återställas i detta
            avseende, så att hälsovårdsnämnderna har en möjlighet att vara
            med vid bedömningen.
          </note>
          <note>
            Herr talman! Med det sagda yrkar jag bifall till reservation
            nr 8. Övriga reservationer yrkar jag inte bifall till just nu.
            Det innebär dock inte att vi inte stödjer dem. Vi kommer tvärtom
            att fortsätta att slåss för bättre möjligheter när det gäller
            alternativen och satsningen på ett framtagande av alternativ till
            djurförsök samt för att ett program för detta kommer till stånd.
          </note>
          <note type="speaker">
            Anf. 92 ANNIKA ÅHNBERG (v):
          </note>
          <note>
            Herr talman! För ungefär en vecka sedan hade vi tillfälle att
            här i kammaren diskutera ett annat betänkande från jordbruksutskottet,
            som handlade om djurskydd. Även om det rådde delade meningar om
            hur pass stora effekter den nya djurskyddslagen i verkligheten
            har, noterades en stor enighet om att den nya djurskyddslagen
            var mycket bra. Det är bra att den har kommit till, och det är
            bra att den har det uttalade syftet att våra husdjur skall beredas
            tillfälle att leva i enlighet med sina naturliga livsbetingelser
            i så hög grad som möjligt.
          </note>
          <note>
            Men när vi i dag skall diskutera en annan typ av djurhållning,
            ett annat sätt på vilket människan förhåller sig till djur --
            det handlar då om djurförsök -- blir det ganska uppenbart att
            det inte är så helt och fullt med den ambition som kommer till
            uttryck i den nya djurskyddslagstiftningen.
          </note>
          <note>
            När det gäller djurförsök är det ju mycket tydligt att vad människan
            gör är att hon tar andra levande varelser i anspråk i syfte att
            på dem testa kemikalier av olika slag för att se om kemikalierna
            kan vara farliga för människor. Jag tror att man kan förhålla
            sig till principen beträffande djurförsök på två sätt.
          </note>
          <note>
            Enligt en uppfattning är det en självklar rättighet för människan,
            därför att människan är den högst utvecklade varelsen. Människan
            står över alla andra levande varelser, och hon har den självklara
            rätten att använda andra levande varelser i sin tjänst -- oavsett
            effekterna för de andra levande varelserna. Jag tror att det är
            det traditionella sätt på vilket vi har förhållit oss till djurförsök.
            Det är på det sättet som vi har kommit att över huvud taget använda
            djur för att testa mediciner och kemikalier.
          </note>
          <note>
            Men en annan syn utvecklas också, som jag tror är mera fruktbar.
            Vi måste säga: Ja, vi har hamnat i en viss situation. Tidigare
            använde vi oss av djurförsök. Vi ställer höga krav t.ex. på kemikalier
            -- på hur dessa skall vara för att kunna användas med tanke på
            arbetsmiljön etc. Vi har fått ett samhälle, där vi på grund av
            tradition eller därför att det inte har funnits några andra användbara
            metoder har använt djur på detta sätt.
          </note>
          <note>
            Men detta är i grunden inte moraliskt godtagbart.
          </note>
          <note>
            Vi borde sträva efter att komma ifrån detta och efter att i så
            låg grad som möjligt över huvud taget använda oss av djurförsök.
            Det tycker vi i vänsterpartiet är en rimlig inställning till just
            djurförsöken.
          </note>
          <note>
            Jag kan ju inte stå här och säga att jag tycker att det är fel
            att djurförsök förekommer och att vi omedelbart borde upphöra
            med dessa. Det kan jag inte påstå, med tanke på konsekvenserna
            för arbetsmiljön inom läkemedelsområdet, ja, på medicinområdet
            över huvud taget.
          </note>
          <note>
            Däremot kan jag med kraft hävda att det görs för litet i vårt
            samhälle när det gäller att bringa ned antalet djurförsök. Det
            görs för litet för att de djur som används får en dräglig tillvaro.
            Dessutom använder vi oss slentrianmässigt av djurförsök.
          </note>
          <note>
            Detta är någonting som vi måste komma ifrån. Vi måste se detta
            i det i och för sig mycket långsiktiga perspektivet, men det är
            dock ett perspektiv, att djurförsök är någonting som vi över huvud
            taget inte borde använda oss av.
          </note>
          <note>
            Jag tror att vi också närmar oss en situation, där det blir möjligt
            för människan att använda sig av andra metoder. Man kan ju i dag
            med avancerad bioteknik och genteknik göra saker som för bara
            något decennium sedan kanske skulle ha ansetts vara en omöjlighet.
            Det kommer också att vara möjligt att utveckla testmetoder som
            har mycket större träffsäkerhet än vad djurförsöken har. När djurförsöken
            skall ersättas är det mycket viktigt att detta görs med metoder
            som garanterar tillförlitlighet. Vi skall alltså ställa högra
            krav på metoder som är alternativ till djurförsöken.
          </note>
          <note>
            I det sammanhanget vill jag peka på att det är mycket konstigt
            att vi inte ställer lika höga krav på djurförsöken. Sedan lång
            till tillbaka är det belyst --
          </note>
          <note>
            det finns nämligen tio år gamla undersökningar --
          </note>
          <note>
            att de toxikologiska effekterna vid testning av kemikalier på
            djur bara till 25 % överensstämmer med vad som gäller för människan.
            Man kan alltså med 25 % säkerhet vänta sig samma bieffekter hos
            människan. En del av reaktionerna hos försöksdjuren är unika för
            dessa. Men ibland noteras reaktioner hos människan som inte har
            noterats vad gäller försöksdjuren.
          </note>
          <note>
            Mot den bakgrunden tror jag alltså att det är viktigt att vi
            inser att vi slentrianmässigt använder oss av djurförsök. Vi tror
            att vi, när vi har testat ett ämne på djur, har bevisat ämnets
            ofarlighet. Men ofta visar det sig att så inte är fallet.
          </note>
          <note>
            Jag yrkar således bifall till reservation nr 1, som handlar om
            vikten av vi utvärdar djurförsöken.
          </note>
          <note>
            När man läser betänkandetexten inser man att utskottsmajoriteten
            inte riktigt har förstått vad som ligger bakom yrkande i reservationen.
            Det handlar alltså inte om att man skall gå igenom varje enskilt
            djurförsök, precis som man gör innan man tillåter försöken. Det
            handlar om att göra en övergripande utvärdering av hur stor träffsäkerhet
            djurförsöken har och hur tillförlitliga de egentligen är. Vi skall
            göra en undersökning i stora drag om hur pass användbara djurförsöken
            är. Det finns stora risker med att vi inbillar oss att de ger
            oss säkrare resultat än vad de gör.
          </note>
          <note>
            Jag vill inte yrka bifall till men ändå säga att vi från vänsterpartiets
            sida står bakom de andra yrkanden som finns i reservationer och
            som går ut på att det är nödvändigt med en översyn av verksamheterna
            vid de djuretiska nämnderna. Det visar sig ofta att man trots
            denna prövning ändå i alltför många fall slentrianmässigt beviljar
            tillstånd för djurförsök.
          </note>
          <note>
            Jag vill också säga att vi står bakom de övriga reservationer
            som går ut på att man måste satsa mer ekonomiska resurser på att
            utveckla de alternativa metoderna. Vi tycker att riksdagen borde
            ställa sig bakom att i det långa perspektivet medvetet avveckla
            djurförsöken.
          </note>
          <note>
            Härmed, herr talman, vill jag alltså särskilt yrka bifall till
            reservation 1. I övrigt står vi bakom våra andra reservationer.
          </note>
          <note>
            Anf. 93 MARIANNE SAMUELSSON
          </note>
          <note>
            (mp):
          </note>
          <note>
            Herr talman! Det här betänkandet handlar om djurförsök. Det är
            ett ämne som ofta väcker vissa känslor, eftersom alla djurförsök
            kanske inte alltid är berättigade. Djurförsöken är i mycket stor
            utsträckning både plågsamma och förnedrande för djuren. Målet
            måste vara att minska användningen av djurförsök och att när de
            utförs göra dem så förutsägbara som möjligt.
          </note>
          <note>
            I Sverige utnyttjas nära en halv miljon djur om året i djurförsök,
            ofta plågsamma. Det innebär ett djur i minuten. För att testa
            kemikalier, lösningsmedel, tobak, läkemedel, kosmetika osv. utsätts
            djur för försök som ett led i att legitimera allt fler kemikalier,
            skönhetsprodukter, läkemedel. Ofta handlar det om produkter som
            det inte finns något reellt behov av eller läkemedel som skall
            ersätta bristen på en vettig livsstil.
          </note>
          <note>
            Den kunskap som erhålls genom djurförsök är ofta tämligen intetsägande,
            eftersom bara ett ämne testas åt gången, medan människan exponeras
            för tiotusentals ämnen samtidigt i maten, luften, vatten osv.
            Kombinationseffekterna i det kemikaliserade samhället kommer man
            inte alls åt genom djurförsöken. Tvärtom kan ett ensidigt analyserane
            av enskilda ämnden bidra till en falsk trygghetskänsla. Djurförsöken
            sker ofta av slentrian. Det blir ett försäljningsargument att
            de nya produkterna har testats. Dessutom kan man aldrig med säkerhet
            överföra testresultaten från en djurart till en annan, t.ex. människan.
          </note>
          <note>
            De alternativa metoderna måste utvärderas om de skall kunna slå
            ut djurtesterna. Visserligen utvärderades inte djurförsöken innan
            de började användas, men det ställs andra krav på nya metoder
            i dag. För att de alternativa metoder som finns i dag skall kunna
            användas bör ekonomiska medel ställas till förfogande för ändamålet.
            Det bör ligga helt i linje med riksdagens tidigare hållning i
            frågan, nämligen att alternativ skall användas i stället för djurförsök
            när det är vetenskapligt möjligt.
          </note>
          <note>
            Vi har ett antal reservationer till betänkandet, bl.a.
          </note>
          <note>
            med anledning av ändringen i djurskyddslagen.
          </note>
          <note>
            Många av de djur som skall användas föds upp under väntetiden.
            Det är viktigt, anser jag, att djurskyddslagen är gällande även
            under den period då djuren väntar på att bli testade och när de
            testas.
          </note>
          <note>
            Vi var klart negativa när lagändringen infördes, och det är vi
            fortfarande. Vi anser att om man skall kunna få någon som helst
            kraft i djurskyddslagen måste den vara tillämplig även när djuren
            skall användas för djurförsök.
          </note>
          <note>
            Vi anser att det i dag satsas alldeles för litet på alternativ
            till djurförsök. De borde kunna stimuleras betydligt bättre via
            samhällets styrning än vad man gör i dag.
          </note>
          <note>
            Jag stöder naturligtvis våra reservationer, men jag tänker i
            det här fallet endast yrka bifall till reservation 1 om en utvärdering
            av djurförsöken, som jag tycker är en viktig och angelägen uppgift.
          </note>
          <note>
            Jag antar att de flesta håller med om att en utvärdering behöver
            göras. I övrigt stöder jag de andra reservationerna, men jag tänker
            inte begära votering.
          </note>
          <note type="speaker">
            Anf. 94 HÅKAN STRÖMBERG (s):
          </note>
          <note>
            Herr talman! Vi hade en omfattande debatt i förra veckan, då
            vi diskuterade och fattade beslut om djurskyddslagen som helhet.
            Utskottets motiv då var att vi hade behandlat ärendet för ett
            år sedan och att det egentligen i sak inte inträffat någonting
            som skulle ha gett utskottet eller kammaren någon ändrad uppfattning.
            Samma sak gäller här.
          </note>
          <note>
            De motioner som utskottet har behandlat har vi också behandlat
            för ett år sedan.
          </note>
          <note>
            Utskottsmajoriteten anser att det egentligen inte har hänt någonting
            som skulle föranleda oss att ändra uppfattning.
          </note>
          <note>
            När det gäller frågor om användande av djur i forskningsförsök
            och medicinsk prövning är
          </note>
          <note>
            Sverige förmodligen ett av de mest restriktiva länderna i världen.
            Att försöksdjuren skall växa upp under goda förhållanden, att
            försöken skall ske under minsta möjliga lidande för djuren och
            med minsta möjliga antal djur är för oss självklart. Lika självklart
            är det att vi inte skall använda djur där försöken kan ske på
            annat sätt än att levande djur tas i anspråk. Där kan jag se att
            det finns en stor samstämmighet i utskottet. Jag noterar också
            att tidigare talare har en syn som jag i långa stycken kan instämma
            i. Lennart Brunander sade att reservanterna hade en litet annan
            uppfattning. Det tar jag mera som att man vill markera oenigheten,
            att man vill gå litet längre men att det egentligen inte skiljer
            i sak mellan utskottsmajoriteten och reservanterna.
          </note>
          <note>
            Det har till betänkandet fogats en reservation, där det framförs
            krav på att vi skall utreda gjorda djurförsök för att se att de
            uppfyller vetenskapliga krav. Den reservationen har varit ständigt
            återkommande under de senaste tio åren. Något svar där, herr talman,
            får vi inte genom utredningar, utan det får vi enbart genom att
            forska vidare. Jag skulle kunna jämföra här med att vi skulle
            utreda om det finns levande varelser på andra planeter. Det kan
            vi knappast utreda, utan först måste vi forska för att få resultat.
            I grunden är alla levande varelser uppbyggda på celler. När det
            gäller människor och djur är de i det grövre perspektivet lika.
            Vad beträffar det förfinade cellsystemet skiljer det sig också
            mellan mänskliga individer. Det är här som problemet ligger. Annika
          </note>
          <note>
            Åhnberg sade att man tror att ett medel kan användas på människor
            bara därför att det har testats på djur. Det finns nog inte någon
            som är det minsta insatt i frågan som tror att det är så. Det
            skiljer ju också mellan människor. Vissa människor tål antibiotika
            och andra läkemedel, medan andra får mycket starka reaktioner
            av dessa ämnen.
          </note>
          <note>
            Sådant kan man inte undersöka, utan man måste forska vidare.
          </note>
          <note>
            För ca 30 år sedan var neurosedynmålet aktuellt.
          </note>
          <note>
            Hade man haft möjlighet att först testa på djur, hade man redan
            i det stadiet kunnat undvika de oerhöra skador som uppstod, enligt
            vad jag har hört från forskare, eftersom förändringarna kunde
            ses redan i det grövre cellsystemet. Självfallet kan man inte
            upptäcka förändringar i det förfinade systemet.
          </note>
          <note>
            Därför finns det i dag inga andra metoder än försök på levande
            material.
          </note>
          <note>
            Jag instämmer i det som Annika Åhnberg sade om att det pågår
            omfattande försök när det gäller genteknik och utveckling. Men
            man skall inte gå tillbaka i tiden, för det har skett väldigt
            mycket under de senaste tio åren.
          </note>
          <note>
            Det har framförts krav på att vi skall fastställa en avvecklingsplan
            när det gäller försök på levande djur. I och för sig kan man fastställa
            en avvecklingsplan, men sedan återstår ingenting annat än att
            göra försök på levande människor.
          </note>
          <note>
            Man bör nog vara litet försiktig i det här fallet.
          </note>
          <note>
            Det finns många svåra sjukdomar som forskarna ännu inte har funnit
            någon bot för. Det är angeläget att det finns möjligheter att
            kunna göra tester i samband med forskning.
          </note>
          <note>
            Jag håller helt med om att försöken skall minimeras så långt
            möjligt och att man i stället skall använda andra metoder. Det
            är ju inte på något sätt billigare att använda djur i forskning.
            Om det gick att använda cellforskning, skulle kostnaderna kunna
            elimieras. Det är kostsamt att uppföda djur och att utföra försök.
            Dessutom är det aldrig heller till fyllest, utan man måste gå
            vidare.
          </note>
          <note>
            När det gäller att satsa mer på alternativa försök, vill jag
            bara nämna att anslagen till den alternativa forskningen har ökat
            mer för varje år. I dagarna försöker man att få till stånd ett
            avtal mellan staten,
          </note>
          <note>
            Astra och Pharmacia om en gemensam finansiering av viss verksamhet
            beträffande forskning och för att främja utveckling och användning
            av alternativa och kompletterande metoder. Regeringen kommer också
            att begära riksdagens bemyndigande beträffande statens ekonomiska
            ansvar och förpliktelser i detta avtal.
          </note>
          <note>
            Herr talman! Jag yrkar bifall till utskottets hemställan och
            avslag på reservationerna.
          </note>
          <note type="speaker">
            Anf. 95 ANNIKA ÅHNBERG (v):
          </note>
          <note>
            Herr talman! Håkan Strömberg inledde med att säga att vi under
            förra veckans diskussion om djurskyddslagen var överens om att
            det inte hänt något nytt som föranledde en ändring av tidigare
            ställningstaganden, men dels var vi ju inte överens om att ingenting
            behövde ändras, dels är det inte sant att det inte har hänt någonting.
          </note>
          <note>
            När det gäller djurförsök händer det någonting varje dag. Tillstånd
            beviljas fortlöpande och slentrianmässigt för djurförsök som kanske
            aldrig hade behövt genomföras. Det genomförs många försök som
            är väldigt likartade. Det är kanske onödigt att göra i stort sett
            samma försök på olika håll i landet. Det förekommer mycket onödig
            användning av djur. Om vi verkligen är överens om att hanteringen
            skall minimeras så mycket som möjligt, borde större resurser sättas
            in på att effektivisera och samordna för att avveckla alla de
            djurförsök som vi är överens om är onödiga. Det handlar också
            om att se över hur försöksdjuren har det.
          </note>
          <note>
            Jag förstod inte det som Håkan Strömberg sade om att räkna människor
            på en annan planet -- ibland får jag en känsla av att vi befinner
            oss på helt olika planeter. Om vi vill att det skall forskas kring
            metoder som kan vara alternativ till djurförsök, måste det visas
            tydligare från samhällets sida. Då måste man satsa resurser för
            att få till stånd en forskning med den här inriktningen. Jag förstod
            inte Håkan Strömbergs resonemang.
          </note>
          <note>
            Om vi är överens om att alternativa metoder skall utvecklas,
            krävs det också att samhället starkare än i dag ger uttryck för
            detta.
          </note>
          <note>
            Anf. 96 MARIANNE SAMUELSSON
          </note>
          <note>
            (mp):
          </note>
          <note>
            Herr talman! Jag blev förvånad när Håkan
          </note>
          <note>
            Strömberg sade att det inte görs några onödiga djurförsök, att
            vi i Sverige är fantastiska och att det absolut inte finns några
            problem eller något annat som behöver utvärderas.
          </note>
          <note>
            I stort sett varenda ansökan om prövning i djurförsöksnämnden
            går igenom, trots att det finns reservationer. Är inte detta märkligt?
            Det vore bra om man kom så långt att man åtminstone undersökte
            hur många av djurförsöksansökningarna som det finns reservationer
            emot.
          </note>
          <note>
            Jag har tittat på några ansökningar, och jag blev förvånad över
            att man tillåter den här typen av forskning och att man har behov
            av den. En del djurförsök innebär t.ex. att man plockar bort ett
            öga för att se hur djuren reagerar när de är enögda.
          </note>
          <note>
            Det finns djur som binds fast och utsätts för cigarettrök för
            att man skall kunna se om de börjar hosta och blir irriterade
            av röken. Vi vet ju redan i dag att cigarettrök är skadligt. I
            stället borde man kämpa för att minska cigarettkonsumtionen. Det
            vore bättre om man forskade om hur man skulle få människor medvetna
            om riskerna och inte hur djuren reagerar på röken.
          </note>
          <note>
            Jag tycker definitivt inte att vi har kommit särskilt långt.
            Det finns väl en anledning till att djurskyddslagen ändrades,
            och det var ju inte att skyddet för djuren skulle bli bättre.
            Några miljöoch hälsoskyddsnämnder hade ifrågasatt hanteringen
            av djur avsatta för användning till djurförsök. Det var då man
            ändrade lagen, inte för att djuren skulle få det bättre utan för
            att man skulle behöva ha mindre kontroll.
          </note>
          <note type="speaker">
            Anf. 97 LENNART BRUNANDER (c):
          </note>
          <note>
            Herr talman! Håkan Strömberg sade att det inte har hänt någonting
            sedan frågan diskuterades förra gången och att det därför inte
            finns någon anledning att göra någonting. Å ena sidan delar jag
          </note>
          <note>
            Annika Åhnbergs uppfattning att det har hänt saker och ting.
            Det är ju därför som vi inte är riktigt överens. Å andra sidan
            är det sant att det inte har hänt så mycket, annars skulle det
            inte finnas några reservationer om alternativ och satsning på
            alternativa djurförsök. På den punkten har det hänt för litet,
            Håkan Strömberg.
          </note>
          <note>
            Våra krav i reservationerna går ut på att vi vill att det skall
            hända mer och att vi vill ha ett större engagemang. Däri ligger
            skillnaden mellan majoriteten och reservanterna. När vi talar
            om situationen och beskriver den märks skillnaden kanske inte
            så mycket -- majoriteten talar ju om att man vill ha alternativ.
            Skillnaden ligger i viljan att satsa, att få någonting att hända.
            Detta är anledningen till att vi har avgett reservationer.
          </note>
          <note>
            Håkan Strömberg hänvisade till att det skall tecknas ett avtal
            mellan staten, Astra och
          </note>
          <note>
            Pharmacia, vilket skulle utgöra ett bevis för att det händer
            saker. I betänkandet står emellertid att läsa:
          </note>
          <note>
            ''Avtalet innebär i princip fullföljande av tidigare avtal mellan
            staten och läkemedelsindustriföreningen (LIF) utom vad avser partsställning
            och belopp -- -- --.'' Man har alltså räknat upp beloppen, men
            det är ingenting nytt. Det är klart att beloppen med rådande inflation
            måste räknas upp. I annat fall skulle det ju bli en försämring.
          </note>
          <note type="speaker">
            Anf. 98 HÅKAN STRÖMBERG (s):
          </note>
          <note>
            Herr talman! Det har inte hänt någonting. Inte heller i motionerna
            tas det upp sådant som gör att det nu finns anledning att ha en
            annan uppfattning än den utskottet hade när det behandlade nära
            nog likalydande motioner förra året.
          </note>
          <note>
            Jag vet att det kanske är föga värt att föra en debatt med Marianne
            Samuelsson. Jag har aldrig sagt att det inte förekommer onödiga
            djurförsök. Ingen, inte ens forskarna, kan hävda att det förekommer
            bara nödvändiga försök. Man ser aldrig resultat, förrän efteråt.
            Jag tycker att man underkänner djurskyddsorganisationerna när
            man påstår att djur helt i onödan tas i anspråk för försök. Vi
            har mycket ideellt arbetande djurskyddsorganisationer. Vid varje
            försöksinstitution finns det en etisk nämnd som skall höras. I
            de etiska nämnderna är djurskyddsorganisationerna representerade.
            Man ser efter om det finns några andra alternativ, och man frågar
            sig om annan forskning kan tas i anspråk. Skulle man då upptäcka
            att det är någonting som inte är riktigt, kan man gå vidare till
            centrala försöksdjursnämnden och där göra påpekanden, så att nämnden
            kan stoppa försöken eller anvisa andra alternativ. Man gör inte
            -- och det vill jag också säga till Annika Åhnberg -- de här försöken
            slentrianmässigt. Varje försök skall prövas. Man skall se efter
            om det finns andra alternativ och om liknande forskning pågår
            på andra håll. Det är just beträffande forskningen som man måste
            gå vidare för att få fram den vetenskapliga relevansen. Det gäller
            inte utredningar.
          </note>
          <note>
            Det är helt klart, Annika Åhnberg, att vi inte kan konstatera
            att djurförsöken har gett så mycket att vi utan vidare kan säga
            att det inte blir några biverkningar med läkemedel som används
            på människor. Vi kan aldrig avgöra detta, eftersom det är skillnader
            mellan individerna, vilket jag också försökte säga i mitt förra
            anförande. Det finns också åkommor där man inte kan gå in och
            klara ut saker och ting genom cellforskning, dvs. att försöken
            görs på cellerna efter det att djuren har avlivats. Det räcker
            inte. Ibland måste man ha levande material vid försöken. Men jag
            är medveten om att de proven inte är till fyllest.
          </note>
          <note>
            Ibland kan de vara det, nämligen om det gäller det grövre cellsystemet
            där man kan upptäcka olika reaktioner. Men beträffande det förfinade
            systemet har vi inte kommit tillräckligt långt. Jag hoppas att
            man kan komma så långt, men det kan inte ske genom utredningar
            utan genom vidare forskning.
          </note>
          <note>
            Anf. 99 MARIANNE SAMUELSSON
          </note>
          <note>
            (mp):
          </note>
          <note>
            Herr talman! Håkan Strömberg vidhåller att det inte har hänt
            någonting sedan vi debatterade frågan senast. Jag håller helt
            med honom, men att det inte har hänt någonting är anledningen
            till att vi har varit tvungna att skriva nya motioner. Hade det
            hänt någonting som enligt vår åsikt är positivt, hade vi inte
            behövt väcka de här motionerna.
          </note>
          <note>
            Håkan Strömberg sade att jag underkänner djurskyddsorganisationerna,
            men det är ju tvärtom så att jag vill stödja dem.
          </note>
          <note>
            Djurskyddsorganisationerna utgör ju en minoritet och har oftast
            inte möjlighet att påverka så starkt som Håkan Strömberg tror.
            Därför har det framförts många klagomål, bl.a. från djurskyddsnämnder
            och andra djurskyddsorganisationer. Därför är också en utvärdering
            angelägen, som ju inte står i något motsatsförhållande till det
            som Håkan Strömberg önskar, dvs. att det skall forskas vidare.
            Det behövs en utvärdering av de nuvarande försöken för att vi
            över huvud taget skall veta hur man bör gå vidare, vilka metoder
            som är de effektivaste och i vilka fall man behöver fortsätta
            med djurförsöken. Jag är ju för min del av den uppfattningen att
            många djurförsök kan tas bort och ersättas med alternativa metoder.
            Vi tycker att det är viktigt att stimulera, så att det kommer
            nya metoder. Jag håller fast vid att det måste ha funnits en anledning
            till att man inte ville att djurskyddet skulle fungera enligt
            djurskyddslagen utan lade det hela utanför och gjorde ändringar.
          </note>
          <note type="speaker">
            Anf. 100 ANNIKA ÅHNBERG (v):
          </note>
          <note>
            Herr talman! Det måste vara så, att vi uttrycker oss mycket otydligt,
            eftersom jag hela tiden får känslan av att Håkan Strömberg missförstår
            vad som står i reservationerna och det som vi talar om. En sådan
            här utredning skulle alltså inte svara på frågan om vi i princip
            måste ha djurförsök eller ej. Vi är överens om att vi i vårt samhälle
            inte klarar oss utan djurförsök. En sådan här utredning skulle
            handla om att få bort allt det som vi kan vara överens om är onödig
            djurförsökshantering i dag. Det skrivs i reservationen t.ex. om
            hur virussjukdomar hos djuren påverkar resultaten.
          </note>
          <note>
            Det finns en lång rad andra saker som gör att man måste fundera
            över om alla de tusentals djurförsök som vi varje år gör verkligen
            är nödvändiga eller om vi inte kan minska hanteringen. När Håkan
          </note>
          <note>
            Strömberg går upp och svarar på frågorna får jag en känsla av
            att han menar att vi gjort allt och att allt är bra när det gäller
            djurförsökshanteringen i Sverige.
          </note>
          <note>
            Men jag delar inte den uppfattningen. Jag menar att om vi verkligen
            är överens om att minimera användningen av försöksdjur, som Håkan
          </note>
          <note>
            Strömberg sade, finns det mycket mer som borde göras och göras
            med större kraft. I alla reservationer finns det exempel på saker
            som borde göras.
          </note>
          <note type="speaker">
            Anf. 101 HÅKAN STRÖMBERG (s):
          </note>
          <note>
            Herr talman! Nej, jag hoppas att vi skall kunna göra mycket mera,
            men jag vill ändå försvara den organisation som vi har, de etiska
            nämnderna. Där ingår det personer från djurskyddsorganisationerna
            som har att från olika utgångspunkter pröva på vilket sätt försöken
            skall tillåtas. Är det från forskningssynpunkt viktigt att djurförsök
            görs, kan man använda andra metoder, finns det liknande resultat
            att tillgå på annat håll, är frågor som man ställer sig. Man hjälper
            inte organisationerna när man i detalj vill reglera vad de skall
            syssla med.
          </note>
          <note>
            Man skall ge dem ett förtroende och också ett ansvar, så att
            vi kan minimera antalet djurförsök, och det ingår också i de etiska
            nämndernas prövning att undersöka om det rör sig om rätt antal
            djur för försöken eller om försöken kan göras med ett mindre antal.
            Att avgöra sådant ingår alltså i deras arbetsuppgifter. Jag menar
            att vi skall låta de ideellt arbetande organisationerna, som verkligen
            känner för användning av djuren på rätt sätt, så att försöken
            inte sker i plågsamma former, arbeta med det här. Organisationerna
            arbetar mycket seriöst tillsammans med forskarna och strävar efter
            att på alla sätt minimera antalet försök. Låt dessa organisationer
            arbeta med det här och låt oss stödja dem. Låt oss också stödja
            de alternativ som finns och satsa på den forskning som kan vara
            nödvändig för att hitta alternativ. Vi har inte några i dag och
            därför måste vi avfärda motionerna om utredningar liksom också
            motionerna om att vi skall sätta en övre gräns för djurförsöken.
            Vidare kan vi avfärda de reservationer där man talar för satsning
            på alternativ, eftersom som sådana satsningar görs.
          </note>
          <note>
            Anf. 102 MARIANNE SAMUELSSON
          </note>
          <note>
            (mp):
          </note>
          <note>
            Herr talman! Håkan Strömberg säger att djurskyddsorganisationerna
            har en mycket viktig roll i den etiska nämnden, och det låter
            på honom som om antalet djurförsök skulle ha minskat mycket kraftigt.
            För min del har jag inget belägg för den uppfattningen. Enligt
            vad jag har hört är det endast i ett fåtal fall som ansökan om
            djurförsök inte har blivit beviljad, trots att det har funnits
            reservationer från enstaka medlemmar av den etiska nämnden. Det
            skulle vara intressant att höra om Håkan Strömberg har en helt
            annan uppfattning om att den etiska nämnden och djurförsöksorganisationerna
            som ingår där har haft så stor inverkan och möjligheter att påverka
            så mycket som det låter här.
          </note>
          <note type="speaker">
            Anf. 103 ANNIKA ÅHNBERG (v):
          </note>
          <note>
            Herr talman! Det gläder mig att höra att Håkan
          </note>
          <note>
            Strömberg har så höga tankar om de ideella organisationer som
            verkar för djurskydd i samband med djurförsök. Jag skulle vilja
            rekommendera honom att sätta sig litet grand in i hur och på vilka
            villkor organisationerna har att verka i dessa etiska nämnder.
            Såvitt jag kan förstå måste denna lovsång från herr Strömberg
            utmynna i att han återkommer till riksdagen med ett förslag om
            hur man ytterligare skall stärka dessa utmärkta organisationers
            möjligheter att verka för sin sak.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Mom. 1 (utvärdering av djurförsök m.m.)
          </note>
          <note>
            Utskottets hemställan bifölls med 262 röster mot
          </note>
          <note>
            35 för reservation 1 av Annika Åhnberg och
          </note>
          <note>
            Marianne Samuelsson.
          </note>
          <note>
            Mom. 9 (ändring i 2 § djurskyddslagen (1988:534))
          </note>
          <note>
            Utskottets hemställan bifölls med 228 röster mot
          </note>
          <note>
            66 för reservation 8 av Karl Erik Olsson m.fl.
          </note>
          <note>
            Övriga moment
          </note>
          <note>
            Utskottets hemställan bifölls.
          </note>
          <note>
            14 § Statsbudgeten för budgetåret 1990/91
          </note>
          <note>
            (miljödepartementet)
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1990/91:JoU23 Statsbudgeten för budgetåret
          </note>
          <note>
            1990/91 (miljödepartementet) (prop. 1990/91:100
          </note>
          <note>
            delvis).
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            Beslut
          </note>
          <note>
            Utskottets hemställan bifölls.
          </note>
          <note>
            Beslut om uppskjuten votering av kvällsärenden
          </note>
          <note>
            På förslag av andre vice talmannen medgav kammaren att de ärenden
            som hann debatteras färdigt under återstoden av dagens sammanträde
            skulle företas till avgörande i ett sammanhang i början av morgondagens
            arbetsplenum.
          </note>
          <note>
            Ajournering
          </note>
          <note>
            Kammarens beslut kl. 17.50 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            15 § Mineralförsörjning och minerallagstiftning
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1990/91:NU23 Mineralförsörjning och minerallagstiftning (prop.
            1990/91:100 delvis).
          </note>
          <note type="speaker">
            Anf. 104 KARIN FALKMER (m):
          </note>
          <note>
            Herr talman! I detta betänkande, som har beteckningen Mineralförsörjning
            och minerallagstiftning, belyses ett antal frågeställningar som
            är betydelsefulla för gruv- och mineralindustrins framtida utveckling
            i vårt land.
          </note>
          <note>
            Tillståndet inom den svenska gruv- och mineralnäringen är i dag
            bekymmersamt. Med nuvarande brytningstakt är den kända malmbasen
            till stor del uttömd mot slutet av 1900-talet. Detta gäller i
            synnerhet sulfidmalmer som innehåller koppar, zink, bly och guld.
            Nya malmer måste helt enkelt hittas, om betydelsefulla delar av
            den svenska gruvnäringen skall finnas kvar.
          </note>
          <note>
            Möjligheter till utveckling av en framgångsrik svensk gruvindustri
            finns, eftersom de malmgeologiska förutsättningarna i Sverige
            är mycket goda. Men för det krävs att de rätta förutsättningarna
            skapas.
          </note>
          <note>
            Många gruvföretag befinner sig i dag i en direkt krissituation.
            Gruv- och mineralnäringen har drabbats av samma problem som övrig
            svensk industri drabbats av genom strukturfelen i vår ekonomi.
            Det gäller följderna av det rekordhöga skattetrycket, det rekordhöga
            kostnadsläget, den kvardröjande osäkerheten kring kärnkraft och
            energipriser, den bedrivna näringspolitiken och mycket annat som
            den tredje vägens politik fört med sig.
          </note>
          <note>
            Trots kritik och varningar från opposition och ekonomer har högskattepolitiken
            fortsatt, och svensk industri har försatts i ett allt ofördelaktigare
            konkurrensläge. Just nu ser vi resultatet av denna hemmagjorda
            kris i en växande och alltmer omfattande arbetslöshet. Den misslyckade
            socialdemokratiska politiken drabbar nu även gruvnäringen med
            stor kraft. Varslen inom gruvindustrin står för dörren.
          </note>
          <note>
            I denna situation är det viktigare än någonsin, dels att rätta
            till strukturfelen i den ekonomiska politiken och förbättra de
            industriellt ekonomiska förutsättningarna, dels att genomföra
            förändringar inom gruv- och mineralpolitiken som stimulerar prospektörer
            och företag till nya engagemang.
          </note>
          <note>
            Ges bara de rätta förutsättningarna finns det utrymme för viss
            optimism, eftersom de geologiska förutsättningarna att finna brytvärda
            malm- och mineralfyndigheter är goda. Vårt land har en intressant
            geologi, men det räcker förvisso inte som motiv för prospekterings-
            och industrisatsningar.
          </note>
          <note>
            Det måste skapas incitament för svenska och utländska entreprenörer
            och prospektörer att investera och satsa i Sverige. Sammanfattningsvis
            är det åtgärder för att åstadkomma detta som flera reservationer
            från moderata samlingspartiet och folkpartiet i dagens betänkande
            handlar om.
          </note>
          <note>
            Dessutom tar vi upp en del viktiga frågor på geologins område
            som är betydelsefulla för att arbetet med att förbättra miljön
            och förebygga miljöskador skall kunna bedrivas framgångsrikt.
          </note>
          <note>
            Herr talman! Sverige har bra malmgeologiska förutsättningar.
            I vår omvärld är man förvånad över att det prospekteras så litet
            i Sverige trots de goda malmgeologiska möjligheterna.
          </note>
          <note>
            Avgörande för att stimulera till prospektering är att den geologiska
            basinformation som företagen behöver för att kunna fatta väl underbyggda
            beslut beträffande prospekteringsinsatser finns. De mest framgångsrika
            gruvföretagen i världen säger alla att de inte går in i ett nytt
            område om det inte finns ett fullständigt geologiskt underlag.
          </note>
          <note>
            Sverige har vid en internationell jämförelse mycket låg täckning
            med modern geologisk information.
          </note>
          <note>
            Sverige bedriver en vid internationell jämförelse liten geologisk
            undersökningsverksamhet.
          </note>
          <note>
            Samtidigt vet vi att utländska prospekteringsföretag investerar
            i Sverige endast om underlag i form av geologisk information och
            kartor finns tillgängligt.
          </note>
          <note>
            SGUs verksamhet spelar i detta sammanhang en avgörande roll,
            och det är viktigt att de mål för karteringsarbetet som nu fastställs
            får realistiska möjligheter att uppfyllas. Trots regeringens vackra
            ord om vikten av geologisk information kan vi i dag konstatera
            att SGU informerat de anställda om att ett stort antal måste sägas
            upp på grund av resursbrist. Verkligheten stämmer inte med den
            bild som regeringen gett avseende ökade resurser till SGU totalt
            sett.
          </note>
          <note>
            SGUs personal känner sig lurad. Det gäller SGU i allmänhet, men
            särskilt den del av SGU som riksdagen gång på gång markerat sitt
            intresse för, nämligen den maringeologiska verksamheten.
          </note>
          <note>
            Vad riksdagen beslutat är alldeles klart;
          </note>
          <note>
            kartläggningen skulle bli tre gånger snabbare. Vad det skulle
            kosta har tydligt framgått av det material som regeringen beställt
            av SGU och som sedan uttryckligen legat till grund för riksdagens
            beslut.
          </note>
          <note>
            Nu får maringeologin enligt regeringens förslag ett belopp som
            motsvarar bara en del av de kostnader riksdagen tidigare accepterat.
            Industriministern har uppenbarligen glömt bort en rad kostnader
            som är en realitet för maringeologin.
          </note>
          <note>
            Regeringen hoppas tydligen att SGU skall kunna trolla med knäna.
            Vi tycker att det är orealistiskt.
          </note>
          <note>
            Vi vill öka anslaget till maringeologin, eftersom riksdagens
            beslut om en snabbare maringeologisk kartering inte kan genomföras
            med de medel regeringen anslår. Regeringen säger sig stå bakom
            målet för karteringen men medverkar inte till möjligheten att
            nå målet.
          </note>
          <note>
            Det finns goda skäl för en förstärkning av resurserna till SGUs
            karteringsarbete. Som en åtgärd bör SGU få ökade möjligheter att
            ta betalt efter marknadsmässiga principer även för sådan geoinformation
            som anslagsfinansierats av staten.
          </note>
          <note>
            Marknadspriser bör kunna tas ut utan att eventuella överskott
            behöver inlevereras till staten.
          </note>
          <note>
            Vi föreslår också att SGUs funktion som geologiskt informationscenter
            stärks genom att geoinformation som i dag finns vid NSG, SGAB
          </note>
          <note>
            och andra intressenter samlas i en geologisk informationsbank
            vid SGU. All geoinformation som tagits fram med anslagsmedel skall
            tillföras den banken. För geoinformation som framställts med uppdragsmedel
            råder upphovs- och äganderätt.
          </note>
          <note>
            Det bör dock undersökas i vad mån uppdragsgivaren är villig att
            tillföra SGU även denna information.
          </note>
          <note>
            För prospektörer och andra intressenter innebär en förstärkt
            funktion som geologiskt informationscenter vid SGU en resurshöjning.
          </note>
          <note>
            Dessutom kan onödigt dubbelarbete förhindras, och karteringsarbet
            kan effektiviseras.
          </note>
          <note>
            Herr talman! Tillgång till geologisk information är således avgörande
            för att få till stånd nya prospekteringsinsatser. Behovet av geologisk
            information som underlag för beslut ökar starkt även på miljö-
            och naturresursområdena och för samhällsplanering.
          </note>
          <note>
            Det samnordiska projektet Mittnorden syftar till att ta fram
            ett modernt geovetenskapligt basmaterial som dels kan ge bättre
            underlag för prospektering, dels ge en samlad geologisk, geofysisk
            och geokemisk baskunskap och dokumentation, som är oumbärlig för
            miljövårdsarbetet.
          </note>
          <note>
            Mittnordenprojektet omfattar drygt en fjärdedel av
          </note>
          <note>
            Sveriges yta och sträcker sig från Jokkmokk i norr till strax
            nedanför Östersund i söder. Inom området finns några av Skandinaviens
            mest betydelsefulla malmprovinser. Möjligheterna att finna nya
            malmförekomster anses mycket goda inom
          </note>
          <note>
            Mittnordenområdet.
          </note>
          <note>
            Mittnordenprojektet riskerar nu på grund av regeringens ointresse
            att inte kunna genomföras.
          </note>
          <note>
            Västerbotten, Norrbotten, Jämtland och
          </note>
          <note>
            Västernorrlands län går i så fall miste om ett projekt av stor
            regional betydelse.
          </note>
          <note>
            Projektet måste, anser vi, ges förutsättningar att genomföras.
            Mittnorden syftar bl.a. till att på ett stort och malmgeologiskt
            instressant område ta fram den geoinformation som prospekteringsbetänkandet
            anger som angelägen för prospektering.
          </note>
          <note>
            Vi föreslår att statens medverkan i Mittnorden finansieras med
            NSGs prospekteringsanslag. Mot bakgrund av den omfattande kritik
            som bl.a.
          </note>
          <note>
            riksdagens revisorer riktat mot NSGs prospekteringsverksamhet
            och mot bakgrund av att omfattningen och inriktningen av den framtida
            prospekteringsverksamheten ligger i stöpsleven bör
          </note>
          <note>
            NSG inte utöka sin verksamhet.
          </note>
          <note>
            I råvarukommitténs betänkande
          </note>
          <note>
            Prospekteringspolitiken aktualiseras i två reservationer en lösning
            för att åstadkomma en mer effektiv och marknadsekonomisk inriktning
            av prospekteringsverksamheten. Vi föreslår i likhet med reservanterna
            i råvarukommittén att NSG och
          </note>
          <note>
            SGAB sammanförs till ett prospekteringsbolag,
          </note>
          <note>
            SPAB, som skall ha en marknadsmässig inriktning.
          </note>
          <note>
            Herr talman! När vi för drygt tre månader sedan debatterade mineralfrågor
            här i kammaren gällde det bl.a. införandet av den nya minerallagen.
            Med den lagen ordineras entreprenörer och prospektörer en dos
            illasmakande men lugnande medicin som får direkt passiviserande
            verkan.
          </note>
          <note>
            I den situation som svensk gruv- och mineralnäring nu befinner
            sig i är införandet av den nya lagstiftningen direkt skadligt.
          </note>
          <note>
            Bakom denna nya lag ligger ett planhushållningstänkande av öststatsmodell.
            I sann socialistisk anda vill man öka samhällets inflytande över
            gruvverksamheten i vårt land och det allmänna, dvs. staten, skall
            vid behov kunna styra mineralutvinningen.
          </note>
          <note>
            I nuvarande gruvlag finns en trygghet i inmutningssystemet som
            garanterar att den som finner brytvärd malm också får bryta den.
            Att ta bort den garantin försätter presumtiva prospektörer i en
            osäkerhetssituation om huruvida den som upptäcker en fyndighet
            får rätt att bearbeta den eller ej. Försämrade spelregler och
            oklarheter om bearbetnings- och utvinningsrätten kommer att verka
            avskräckande på nysatsningar inom prospekteringsområdet. Detta
            gagnar ingen, och särskilt inte dem som arbetar inom gruvnäringen.
          </note>
          <note>
            Om man vill få till stånd ökad verksamhet på gruvoch mineralindustrins
            område är det en helt annan strategi som behövs. För de stora
            gruvföretagen spelar förändringarna i den nya minerallagen liten
            roll. De är så etablerade på området att de kan känna sig säkra.
            Det är inte Boliden som riskerar att bli utsatt för eventuellt
            godtycke. I stället är det de nya aktörerna som kommer att skrämmas
            bort.
          </note>
          <note>
            Med den nya minerallagen riskerar vi att få en stagnering i stället
            för en nysatsning och utveckling.
          </note>
          <note>
            För att få fler svenska och utländska aktörer behövs inte ökad
            statlig styrning utan lagar och regler som ökar intresset för
            prospektering och gruvdrift.
          </note>
          <note>
            Genom lagstiftningen bör förutsättningarna för prospekteringsverksamhet
            förbättras, inte motverkas. Den nya minerallagen, som avses träda
            i kraft den 1 juli 1992, bör därför med det snaraste upphävas.
          </note>
          <note>
            En annan företeelse som motverkar prospekteringsinitiativ är
            systemet med kronoandelar. Att staten har rätt att utan ekonomiska
            åtaganden bli hälftenägare i ett gruvprojekt är en regel som naturligtvis
            verkar avkylande på investeringslusten. Inte minst måste ju en
            utländsk prospektör tänka sig för mer än en gång när han inser
            vilka rättigheter den svenska staten skaffat sig. Att avskaffa
            kronoandelssystemet skulle ge positiva signaler till marknaden
            att prospekterings- och gruvsatsningar i
          </note>
          <note>
            Sverige kan löna sig bättre i fortsättningen.
          </note>
          <note>
            För att öka prospekteringen är det också viktigt att markägaren
            får en motivation att söka efter fyndigheter på de egna ägorna.
            För att öka intresset att få i gång gruvbrytning på de egna markerna
            bör markägaren ges rätt till en viss del av avkastningen från
            gruvdriften. Förslag om hur ersättning i form av jordägaravgäld
            på lämpligaste sätt kan införas bör utarbetas och föreläggas riksdagen.
          </note>
          <note>
            Herr talman! Till sist: När det gäller skyddet för nationalparker,
            naturvårdsområden och obrutna fjällområden anser moderata samlingspartiet
            att prövningen gentemot naturresurslagen skall ske vid undersökningstillfället
            och att NRL beträffande nationalparker ändras så, att exploatering
            över huvud taget inte kan komma i fråga.
          </note>
          <note>
            Jag står självfallet bakom alla moderata reservationer i betänkandet.
            För att spara kammarens tid nöjer jag mig med att yrka bifall
            till reservationerna 2, 8 och 13.
          </note>
          <note>
            Jag vill göra kammarens ledamöter uppmärksamma på att reservation
            2 innehåller två olika sakfrågor, nämligen Mittnordernprojektet
            och Maringeologi. Beslutet i dessa frågor kommer att fattas var
            för sig, vilket innebär att ledamöterna i Mittnordenområdet i
            de fyra länen har möjlighet att stödja det viktiga Mittnordenprojektet.
          </note>
          <note type="speaker">
            Anf. 105 LARS DE GEER (fp):
          </note>
          <note>
            Herr talman! Karin Falkmer har i sitt anförande i viss detalj
            redovisat motiven bakom vår gemensamma motion N239 och de reservationer
            som bygger på yrkandena i denna. Det vore att i onödan uppta kammarens
            tid om jag skulle repetera vad hon sagt -- i synnerhet som riksdagen
            sent i höstas hade en debatt om precis samma ärende som det som
            i dag behandlas i NU23.
          </note>
          <note>
            Min infallsvinkel blir i stället mera övergripande.
          </note>
          <note>
            Inom den svenska gruvindustrin finns det delar, som tidsmässigt
            är om inte oberoende så dock ganska ointresserade av att nya malmer
            upptäcks i dag. Dit hör LKAB med mycket stora obrutna reserver
            av järnmalm, och dit hör även Bolidens gruva i Aitik nära Gällivare
            som likaledes har stora reserver.
          </note>
          <note>
            Precis motsatt förhållande gäller för sulfidmalmsgruvorna i Västerbotten
            och Dalarna.
          </note>
          <note>
            Flera gruvor har nyligen nedlagts för att malmen tagit slut,
            och de återstående obrutna malmreserverna räcker inte mer än 5--10
            år framåt.
          </note>
          <note>
            Skall gruvverksamheten inte upphöra i dessa områden måste prospekteringen
            leda till positiva resultat, annars upphör gruvdriften helt.
          </note>
          <note>
            Framgångsrik prospektering krävs vidare för att nya gruvor i
            nya landsdelar skall kunna öppnas --
          </note>
          <note>
            något som vi sett glädjande exempel på i Hanäs i
          </note>
          <note>
            Värmland, Lovisafyndigheten i Bergslagen och
          </note>
          <note>
            Enåsen i Gävleborg.
          </note>
          <note>
            Vill vi i Sverige ha sulfidmalmsgruvorna -- och den metallurgiska
            och bearbetningstekniska industri som bygger på dem kvar, är framgångsrik
            prospektering ett absolut livsvillkor. En enda, men mycket viktig,
            begränsning önskar vi i folkpartiet lägga på denna prospekteringsverksamhet.
            Den får inte bedrivas i nationalparker, naturreservat, obrutna
            fjällområden eller i andra hänsynsområden. Dessa hänsyn har vi
            samlat i reservation nr 14.
          </note>
          <note>
            Vi har nu i Sverige dels en gruvlag, dels en lag om vissa mineralfyndigheter.
            Bägge lagarna härstammar från år 1974, och har i våra grannländer
            Finland och Norge stått mönster för en i många stycken likartad
            lagstiftning.
          </note>
          <note>
            Den fråga som ligger bakom många av yrkandena i motion N239 är
            denna: Varför stifta en ny lag i fråga om prospekteringen som
            i viktiga stycken försvårar, fördyrar och gör det mera riskfyllt
            att prospektera?
          </note>
          <note>
            Herr talman! Ett i propositionen angett skäl härför är att staten
            måste skaffa sig mera kontroll över verksamheten: Anno 1991 är
            detta ett uselt skäl:
          </note>
          <note>
            Statlig kontroll och/eller ledning av prospekteringsverksamhet
            gör densamma sämre.
          </note>
          <note>
            Jämför resultatet av nämndens för statens gruvor prospektering
            i egen regi med vad andra prospektörer hittat. Verksamheten har
            gått mycket bättre i egen regi än i statlig, därom torde alla
            vara överens.
          </note>
          <note>
            Ett annat skäl har varit att ett antal nya mineraler bör sorteras
            in i prospekteringslagarna, och att dessa måste anpassas till
            naturresurslagens bestämmelser. Det finns inget som helst hinder
            för att komplettera gruvlagen och minerallagen med moderna bestämmelser
            i dessa båda avseenden.
          </note>
          <note>
            I dagens utskottsbetänkande förekommer ett intressant nytt argument
            för ny lagstiftning:
          </note>
          <note>
            ''industrins behov av fasta spelregler'' vilket står längst ned
            på s. 18. Industrin känner den nuvarande lagstiftningen sedan
            17 år tillbaka, och kan med visst fog betrakta den nuvarande lagstiftningen
            som fasta spelregler. Men att ta bort nya lagar, som nu avses
            träda i kraft den 1 juli 1992, kan ute i gruvhanteringen knappast
            anses vara att ställa till med någon påtaglig villervalla. Många
            vet i dag inte ens vad den nya lagen i detalj innehåller.
          </note>
          <note>
            Det som avskräcker svenska och -- i ännu högre grad -- utländska
            prospekteringsföretag i den nya lagen är tidsbestämmelserna. Enligt
            den nya lagen, liksom för övrigt i den gamla, beviljas undersökningstillstånd
            för perioder om två, tre och fyra år i taget. I den gamla lagen
            var de första två perioderna nära nog självklara, medan för den
            tredje krävdes viss redovisning av aktuella planer.
          </note>
          <note>
            I den nya lagen krävs sådan redovisning redan för period nr 2,
            och mycket noggrann sådan för nr 3.
          </note>
          <note>
            Än värre är de nya bestämmelserna efter en tioårsperiods utgång.
            Då får innehavaren av undersökningstillståndet inte ens söka nytt
            tillstånd under tre år, medan det är fritt fram för alla andra
            att söka och erhålla tillstånd under dessa tre år.
          </note>
          <note>
            För lekmannen förefaller säkert de ovan relaterade tidsgränserna
            som synnerligen väl tilltagna. Så är inte alls fallet för gruvföretagen,
            vilket bäst belyses med ett konkret exempel från verkligheten.
          </note>
          <note>
            I Rakkijaur finns en mycket stor mineralisering, som tyvärr ligger
            i en kemiskt mycket komplicerad bindning. Många miljoner har i
            dag lagts ned på att hitta en anrikningsteknik som skulle göra
          </note>
          <note>
            Rakkijaur brytvärd, eller på att utveckla en metallurgi som skulle
            kunna leda till samma resultat.
          </note>
          <note>
            Så småningom kommer man nog att lyckas, men när vet ingen. Om
            den nya lagen hade gällt i gången tid skulle ingen lagt ned ett
            korvöre på dyra experiment med Rakkijaurs svårbehandlade mineral.
            Chansen att tiden skulle ta slut innan någon ny metod kommit fram
            skulle vara alltför stor.
          </note>
          <note>
            Prisbildningen på metaller är tyvärr sådan att världsmarknadspriserna
            svänger våldsamt och oförutsägbart. I fallet Rakkijaur har brytning
            hindrats av tekniska skäl, men lika ofta kan brytning under mer
            eller mindre långa perioder hindras av att priserna på en viss
            metall är för låga för att medge brytning av viss fyndighet. Då
            kan flera år av ett undersökningstillstånd gå utan att något görs,
            men när priserna sedan svänger uppåt måste gruvföretaget veta
            att man har några år på sig för att över huvud taget satsa något
            alls.
          </note>
          <note>
            En viktig anledning till att motionärerna i reservation 13 begär
            att den nya minerallagen inte skall träda i kraft den 1 juli 1992
            är den avskräckande effekt som den kan förväntas få på utländska
            prospekterare, bl.a. från de nordiska länderna som i dag har ungefär
            samma lagar som vi i dag har i Sverige. Detta är också anledningen
            till att vi begär att kronoandelsinstitutet skall tas bort.
          </note>
          <note>
            Det är inte så stötande för oss svenskar som vet hur det handläggs,
            men det kan avskräcka utlänningar utan denna kunskap från att
            prospektera i Sverige.
          </note>
          <note>
            Herr talman! För att spara kammarens tid vill jag med det anförda
            yrka bifall bara till reservationerna
          </note>
          <note>
            8 och 14.
          </note>
          <note type="speaker">
            Anf. 106 PER-OLA ERIKSSON (c):
          </note>
          <note>
            Herr talman! Jag skall begränsa mig till att säga några ord om
            reservation 12, som gäller nämnden för statens gruvegendom.
          </note>
          <note>
            Merparten av NSGs verksamhet har beröring med de norra delarna
            av landet, där också huvudparten av svensk gruvnäring i dag finns.
            Vi vet också att en stor del av arbetskraften i Norrlandslänen
            har sin utkomst av gruvnäringen.
          </note>
          <note>
            Därför förefaller det mindre ändamålsenligt att den myndighet
            som svarar för statens prospektering är belägen i Stockholm. NSG
            är ju en mycket liten myndighet som utan större olägenhet, egentligen
            ingen olägenhet alls, skulle kunna utlokaliseras från Stockholm
            och placeras som vi har föreslagit i
          </note>
          <note>
            Malå. Flera skäl talar för det. Man kommer till ett område där
            gruvnäringen är betydelsefull.
          </note>
          <note>
            Dessutom är det nära till högskolan i Luleå liksom till universitetet
            i Umeå. Det finns också starka lokaliserings- och regionalpolitiska
            skäl för att lokalisera myndigheten till Malå. Det är en ort som
            under de senaste tio åren har fått vidkännas en minskad sysselsättning,
            bl.a. till följd av ett minskat antal statliga tjänster och nedlagd
            gruvverksamhet.
          </note>
          <note>
            Jag ber därför att få yrka bifall till reservation 12.
          </note>
          <note>
            Reservation 18 handlar om jordägaravgäld. När vi för några månader
            sedan behandlade minerallagstiftningen, näringsutskottets betänkande
            1990/91:NU7, anslöt sig centern, folkpartiet liberalerna och moderata
            samlingspartiet till linjen att ha jordägaravgälden kvar. Vi i
            centern står fortfarande fast vid den ståndpunkten. Tyvärr har
            det i betänkandet fallit bort att centern också ansluter sig till
            reservation
          </note>
          <note>
            18. Jag avser inte att yrka bifall till reservationen, men vill
            få detta antecknat till protokollet. Ingen av de tidigare talarna
            har heller yrkat bifall till den.
          </note>
          <note type="speaker">
            Anf. 107 BENGT HURTIG (v):
          </note>
          <note>
            Herr talman! Såväl anställda inom gruvnäringen som fackliga organisationer,
            kommuner och länspolitiker är i dag oroade över framtiden för
            svensk gruvnäring. Inom tio år kan all gruvbrytning, frånsett
            järnmalmsbrytning, ha upphört om inte brytvärda malmer tillkommer.
            För att vara en gammal gruvnation är vår import av metaller, industrimineraler
            och bergarter hög. Om gruvbrytningen, förutom järnmalmsbrytning,
            upphör kommer naturligtvis importbehovet att öka.
          </note>
          <note>
            Till gruvverksamheten är kopplad en rad andra verksamheter förutom
            metalltillverkning och förädling. Den svenska gruvverksamheten
            har gett möjlighet att ta fram en konkurrenskraftig export av
            gruvmateriel och gruvteknik. Det geologiska kunnandet stimuleras
            givetvis också av gruvindustrins behov.
          </note>
          <note>
            En avveckling av stora delar av gruvnäringen kan leda till att
            basen för utveckling av teknik och kunnande i vårt land blir för
            liten. Om utvinningen av metallförande malmer försvinner, minskar
            ju också skälen till att ha en del av metallindustrin kvar i vårt
            land. Vi menar att man måste se denna del av svensk industri som
            en del av ett nationellt produktionssystem med högteknologiska
            inslag.
          </note>
          <note>
            Detta produktionssystem hotar att på sikt utarmas, om inte prospekteringsverksamheten
            kommer i gång på allvar. Konsekvenserna blir större än att några
            enstaka gruvor läggs ned.
          </note>
          <note>
            Enligt mineralråvarukommitténs betänkande SoU
          </note>
          <note>
            1989:2 riskerar den nuvarande malmreserven av sulfidmalmer med
            innehåll av koppar, zink, bly och guld att bli uttömd under slutet
            av 1990-talet. Det privata intresset för prospektering är inte
            särskilt imponerande. Intressenterna gör givetvis sina bedömningar
            främst utifrån i framtiden förväntade metallpriser och satsar
            då i första hand på säkrast möjliga kort där risken är så liten
            som möjligt att förlora pengar. Hur det går med helheten för branschen
            bekymrar dem inte så mycket.
          </note>
          <note>
            Ungefär hälften av de totala prospekteringsinsatserna beräknas
            för kommande budgetår komma från den privata sidan. Med 57
          </note>
          <note>
            milj.kr. från NSG kan den totala prospekteringsinsatsen nästa
            budgetår få resurser motsvarande ca 120 milj.kr. Det är alltså
            betydligt mindre än vad mineralråvarukommittén påpekade som nödvändigt.
          </note>
          <note>
            Det skulle vara intressant att veta vad regeringen --
          </note>
          <note>
            liksom det statsbärande partiet -- menar när den i propositionen
            säger att den statliga prospekteringsverksamheten måste bli föremål
            för ytterligare överväganden. Industriministern lovar att återkomma
            till regeringen med förslag i denna fråga. Det börjar bli hög
            tid att de som oroar sig för gruvnäringens framtid får klara besked
            när det gäller prospektering, så att de kan dra nödvändiga slutsatser
            om näringens fortlevnad. Ett besked om en successiv avveckling
            av den statliga delen av prospekteringen måste åtföljas av en
            konsekvensanalys för såväl branschen som de teknikområden som
            hänger ihop med gruvnäringen och för regionalpolitiken.
          </note>
          <note>
            Områden där vi kan förvänta malmförekomster ligger till stor
            del i stödområdet eller i andra områden som präglas av stagnation.
            På kort sikt har troligen Norrbottens län de största möjligheterna
            till lönsamma nyfynd av malm. I Norrbottens län finns avsevärda
            arealer s.k. grönstenar som har goda möjligheter att föra koppar
            och guld.
          </note>
          <note>
            Guldbrytning pågår på elva ställen i norra Sverige varav tio
            ligger i de två nordligaste länen. Självfallet kan vi vänta oss
            en del privat prospektering i dessa områden, där även den kortsiktiga
            lönsamheten är god. För den mer långsiktiga och regionalpolitiskt
            viktiga prospekteringen behövs avsevärda statliga insatser. Denna
            inställning torde fortfarande ha ett brett stöd. På litet längre
            sikt borde en total malmprospektering inkl. djupprospektering
            genomföras för att ge en totalbild av var olika fyndigheter finns.
          </note>
          <note>
            En viktig förutsättning för ett sådant projekt är att
          </note>
          <note>
            SGU har goda resurser och kan bedriva sin verksamhet. SGU har
            ju också stor betydelse för en rad andra verksamhetsområden i
            samhället som berör miljö, hälsa, fysisk planering och markanvändning.
            Vi är emellertid inte beredda att i dag föra över resurser från
            NSG till SGU, som några motionärer föreslår. Nedragningen av SGUs
            karteringstakt är oroande.
          </note>
          <note>
            Det är inte bara metallförande malmer som vi behöver leta efter.
            En avsevärd del av våra industrimineraler och byggnadssten importeras.
          </note>
          <note>
            Visst kan vi t.ex. till norra Sverige importera italiensk marmor
            till en del av våra husbyggen. Men jag är övertygad om att vi
            skulle kunna finna vacker byggnadssten på betydligt närmare håll.
            Fin byggnads- och prydnadssten med nya typer av ytor och färger
            är också efterfrågade ute i Europa. Även ökad export kan faktiskt
            bli aktuell.
          </note>
          <note>
            Med tanke på de problem som Arjeplogs kommun drabbas av när Laisvallsgruvan
            avvecklas, tycker jag det är rimligt att man särskilt uppmärksammar
            vikten av intensifierad prospektering i detta område. Man kan
            tolka utskottsskrivningen så att en del av den 100 milj.kr. som
            ställts till förfogande för Arjeplogs kommun skall kunna användas
            av länsstyrelsen även till stöd för prospektering i området. Jag
            anser att det hade varit ett rakare besked att ge NSG mer pengar
            för att öka möjligheterna till framgångar i området. De 100
          </note>
          <note>
            miljonerna, som tillskrivits Arjeplog, kommer säkert att behövas
            för andra ändamål.
          </note>
          <note>
            Mineraljakten har under de senaste 20 åren visat sig vara en
            billig och ekonomiskt effektiv verksamhet.
          </note>
          <note>
            Värden för närmare 1,9 miljarder kronor har påvisats till en
            kostnad av 109 milj.kr. Dessutom har ett stort antal människor
            haft en meningsfull fritidssysselsättning och motionerat i skog
            och mark i samband med malmletning. Det vore verkligen sorgligt
            om denna folkrörelse som mineraljakten är skulle strypas på grund
            av att staten visade njugghet med småpengar. Det tillkännagivandet
            till regeringen om vikten av stöd till mineraljakten är tillfredsställande.
            För vår del kommer vi att fortsätta att bevaka stödet till mineraljakten
            såväl på regional nivå som här i riksdagen.
          </note>
          <note>
            Slutligen några ord om naturskyddet vid prospekteringen. Det
            är självfallet så att områden som skall ha ett långsiktigt naturskydd
            bör vara undantagna från utvinning av malmer. Därmed finns det
            heller ingen anledning att bedriva prospektering i sådana områden.
          </note>
          <note>
            Vi är öppna för en skärpning av NRL så att prövningen kommer
            in på ett tidigare stadium än som nu avsetts. Men vi ser ingen
            anledning att nu begära upphävande av den nya minerallag som stiftas
            på denna grund. Däremot kan denna lag förbättras i vissa avseenden,
            vilket påpekas i reservation 14.
          </note>
          <note>
            Vi står, herr talman, givetvis bakom våra reservationer, men
            jag nöjer mig med att yrka bifall till reservation 9, som berör
            behovet av ökad prospektering med inriktning mot stödområdet.
          </note>
          <note type="speaker">
            Anf. 108 LARS NORBERG (mp):
          </note>
          <note>
            Herr talman! Jag börjar med att yrka bifall till reservation
            19, men står naturligtvis bakom de övriga reservationer i betänkandet
            där mitt namn förekommer.
          </note>
          <note>
            Eftersom minerallagstiftningen så nyligen har varit föremål för
            beslut i riksdagen har miljöpartiet inte väckt några nya motioner
            på detta område. Vi har dock anslutit oss till några motionskrav
            från andra partier som vi funnit vettiga.
          </note>
          <note>
            Till att börja med vill vi liksom moderaterna och folkpartiet
            flytta 8 milj.kr. från anslaget till nämnden för statens gruvegendomar
            till statens geologiska undersökningar. Politik är som bekant
            att prioritera, och detta är ett uttryck för att vi vill prioritera
            SGUs verksamhet framför NSGs.
          </note>
          <note>
            Motiven för detta är, som Karin Falkmer redovisade, Mittnordenprojektet,
            som syftar till en övergripande och god geologisk kartläggning
            i berörda områden som bas för kommande arbeten.
          </note>
          <note>
            Vidare är det att påskynda den maringeologiska kartläggningen,
            som riksdagen gav sitt stöd åt i fjol genom att ge regeringen
            i uppdrag att skaffa fram ytterligare pengar för det fartyg som
            utnyttjas.
          </note>
          <note>
            Vi har dessutom anslutit oss till motionsyrkandet att NSG skall
            flytta till Malå. Det är enligt vår mening både en rationaliseringsåtgärd
            -- NSG
          </note>
          <note>
            kommer närmare sitt huvudsakliga intresseområde -- och en decentraliseringsåtgärd
            till stöd för glesbygden. Huruvida utskottsmajoriteten är ointresserad
            av rationalisering eller glesbygdssatsning, vet jag inte, men
            det kunde vara roligt att få höra. Majoriteten består i detta
            fall av socialdemokraterna, moderata samlingspartiet, folkpartiet
            liberalerna och vänterpartiet.
          </note>
          <note>
            Vi har med glädje anslutit oss till folkpartiet liberalernas
            förslag om att nationalparker och naturreservat skall vara helt
            fredade för både prospektering och utvinning av mineral. Det är
            en skam att inte denna motion fått anslutning från samtliga partier
            som säger sig värna om miljö och natur. Alla riksdagspartier påstår
            sig ju vara miljöpartier.
          </note>
          <note>
            Det viktigaste jag har att säga här är emellertid att försöka
            förklara miljöpartiets helhetssyn på utvinning av mineral. Denna
            vår syn borde vara lättbegriplig, men inget annat parti tycks
            ha förmått eller velat förstå den. Jag har tidigare redogjort
            för denna från talarstolen.
          </note>
          <note>
            Vi utgår från ett enkelt vetenskapligt grundfaktum, nämligen
            att mineral på jorden ej nybildas, i varje fall om vi inte intresserar
            oss för tidsrymder långt utanför människans existens som biologisk
            varelse.
          </note>
          <note>
            Det rör sig om hundratals miljoner år framåt i tiden.
          </note>
          <note>
            Karin Falkmer sade i sitt anförande att nya malmer måste finnas,
            men det är inte så. Naturen låter sig inte besvärjas. Det hjälper
            inte hur mycket Karin
          </note>
          <note>
            Falkmer än säger att nya malmer måste finnas. Det är inte alls
            säkert att sådana finns. Det är en ändlig resurs, och naturen
            låter sig som sagt var inte besvärjas. De bästa bitarna är redan
            tagna -- de mest lättfunna och de som är lättast att bryta. Lars
          </note>
          <note>
            De Geer yttrade något liknande, nämligen att prospektering måste
            leda till framgång. Det kan man naturligtvis önska, men det är
            inte alls säkert att det blir så. Det beror nämligen på den geologiska
            tillgången.
          </note>
          <note>
            Sedan några tusen år tillbaka har människan blivit alltmer beroende
            av mineraler, framför allt metallråvaror. Användningen av metaller
            har ökat våldsamt, och i takt med detta har mänskligheten lämnat
            efter sig allt fler tomma gruvhål. Man tvingas i dag allt längre
            ut till obebodda eller fjärran trakter på sin mineraljakt, samtidigt
            som man utnyttjar allt fattigare källor med allt större slagghögar
            per ton metall som följd. Visserligen har man genom tekniska förbättringar
            lyckats hålla energiförbrukningen per ton metall inom rimliga
            gränser, men den utvecklingen kan naturligtvis inte fortsätta
            hur länge som helst. När malmerna blir för fattiga, då kommer
            energiförbrukningen per ton metall att stiga.
          </note>
          <note>
            Ju snabbare man bryter och ju större kvantiteter som framställs,
            desto större blir tillskottet till BNP.
          </note>
          <note>
            Ju större varuflödet blir från gruvan till skrothögen, desto
            snabbare blir den ekonomiska tillväxten. Så registrerar SCB saken,
            och politiker och ekonomer gläds över tillväxten.
          </note>
          <note>
            Detta är typexempel på det slags ekonomiska tillväxt som vi miljöpartister
            menar för världen mot katastrof. I själva verket betyder det ju
            att vi alla blir fattigare. Hela världen blir fattigare för varje
            gruva som töms på mineral. Hela Sverige har blivit mycket fattigare
            sedan vi började bryta malm i Sala silvergruva och Falu koppargruva.
            Därtill kommer att mineralbrytning är en av mänsklighetens mest
            miljöförstörande processer.
          </note>
          <note>
            För miljöpartiet, som prioriterar solidaritet med kommande generationer,
            är det helt klart att målet för mänskligheten och för Sverige
            måste vara att minska förbrukningen av metaller genom en medveten
            politik inriktad på hushållning, återanvändning och ökad livslängd.
            En sådan politik leder också till minskad förbrukning av alla
            slags knappa resurser, bl.a. nyckelresursen energi.
          </note>
          <note>
            Därtill kommer miljöaspekten. Mineralbrytning är en av våra mest
            miljöförstörande processer. Den är också ur arbetsmiljösynpunkt
            en av de allra sämsta verksamheterna, även om vi inte längre behöver
            förbehålla den för straffångar, som man gjorde i gamla tider,
            eller för krigsfångar.
          </note>
          <note>
            Jag skulle önska att de som ständigt vill främja ekonomisk tillväxt
            på mineralområdet betänker detta. En lägre takt i dag gör att
            kommande generationer blir mindre fattiga.
          </note>
          <note>
            Detta är grunden för vårt krav att markägaren skall ha vetorätt
            när det gäller mineralutvinning. Ingen skall behöva utsättas för
            att andra människor bryter sönder hans eller hennes skog eller
            åkrar.
          </note>
          <note>
            Utvinning kan inte komma till stånd förrän markägaren är villig
            därtill, och då skall han också kunna ställa de ekonomiska villkoren.
            Normalt kommer han då att samarbeta med en exploatör på villkor
            som bara angår dem.
          </note>
          <note>
            Något som däremot inte bara angår dem, dvs.
          </note>
          <note>
            ägaren och exploatören, är effekten av verksamheten på miljö
            och omgivning i övrigt. Det skall man ta hänsyn till genom att
            prospektering och utvinning blir föremål för ett koncessionsförfarande
            på stränga villkor, där inte bara kommun och stat utan även närboende,
            miljöorganisationer och andra berörda skall kunna föra talan.
          </note>
          <note>
            Därtill kommer den grundregel i vår skattepolitik som ni säkert
            känner till, nämligen att man genom skatt skall fördyra det som
            mänskligheten har ont om, dvs. mineraler, energi, ren luft, jord
            och rent vatten. Däremot vill vi sänka skatten på det som det
            finns väldigt gott om, nämligen mänsklig arbetskraft. Traditionell
            politik i industrivärlden har gått i precis motsatt riktning.
            Det är denna grundinställning som ligger bakom våra reservationer
            17 och 19, som dock endast behandlar detaljfrågor i sammanhanget.
          </note>
          <note>
            Då kanske någon frågar sig: Om miljöpartiet bara vill ställa
            upp hinder efter hinder för exploatering av mineraltillgångar,
            hur går det då för gruvindustrin? Svaret är att vi inte vill ställa
            upp hinder för deras egen skull. Det är bara motiverade hinder
            vi vill ha. Vi tror emellertid att det är sunt att bromsa utvecklingen,
            minska användningen av jungfrumetall och öka återvinningen.
          </note>
          <note>
            När kravet på jobb i traditionell verksamhet kommer i konflikt
            med solidariteten med kommande generationer och med naturen måste
            å andra sidan hänsynen till jobben vika. Vi kan inte fortsätta
            att ansvarslöst förslösa landets tillgångar bara för att ge jobb.
            Människor måste acceptera att ställa om från miljöfientliga verksamheter
            till miljövänliga. Människor måste acceptera hushållning med knappa
            resurser, det är ekonomins första huvudsats. Naturligtvis skall
            stat och kommun göra vad de kan för att omställningen skall ske
            med all tänkbar social omsorg när det är nödvändigt att minska
            ner på verksamheten. Jag tror alltså att det är nödvändigt att
            minska ner på verksamheten inom vissa områden av gruvindustrin.
          </note>
          <note type="speaker">
            Anf. 109 KARIN FALKMER (m) replik:
          </note>
          <note>
            Herr talman! Om vi nu skall ägna oss åt ordklyveri skall jag
            försöka förklara för Lars Norberg vad jag menar. Möjligheten att
            finna malm i Sverige är god.
          </note>
          <note>
            Geovetare såväl från vårt eget land som från andra länder anser
            att de malmgeologiska förutsättningarna att finna malm i Sverige
            är goda.
          </note>
          <note>
            För att vi skall kunna få i gång mer gruvdrift i
          </note>
          <note>
            Sverige är det en nödvändighet att vi finner mer malm i nya malmförekomster.
          </note>
          <note type="speaker">
            Anf. 110 LARS DE GEER (fp) replik:
          </note>
          <note>
            Herr talman! Lars Norberg angriper Karin
          </note>
          <note>
            Falkmers och min motion och säger, att om det inte finns någon
            malm ute i den svenska terrängen, så kan man heller inte finna
            någon. Han bortser då från att definitionen på malm är ett mineral
            som är ekonomiskt brytningsvärd. Det som i dag bara är en mineralisering
            kan i morgon, genom ny anrikningsteknik och nya metallurgiska
            processer, mycket väl bli brytningsvärd malm. Att det är så bevisas
            av att man i många gamla gruvorter i vårt land med framgång har
            kunnat använda gamla varphögar en gång till. Därigenom har man
            fått fram värdefull metall ur varphögar som förut ansågs värdelösa.
          </note>
          <note type="speaker">
            Anf. 111 LARS NORBERG (mp) replik:
          </note>
          <note>
            Herr talman! Jag sade, Lars De Geer, faktiskt i mitt anförande
            att mänskligheten genom teknisk utveckling har blivit duktigare
            på att utvinna metall ur fattiga malmer. Men det finns naturligtvis
            en gräns för hur långt man kan gå på den punkten. Jag tror inte
            att det finns någon som helst oenighet mellan Lars De Geer och
            mig när det gäller denna tekniska fråga.
          </note>
          <note>
            Jag tror däremot att det är ganska nyttigt att betänka, att ju
            snabbare vi bryter ut malm ur våra berg, desto fattigare blir
            vi. Det är den sanningen som jag med viss kraft vill slå fast.
            Föreställningen att vi blir rikare kommer sig av att vi inte i
            våra nationalräkenskaper räknar in den minuspost som det innebär
            att vi gör av med en icke förnybar naturresurs.
          </note>
          <note>
            Det kan vara ett svar även till Karin Falkmer.
          </note>
          <note>
            Naturligtvis finns det mer mineral, det är jag medveten om. Men
            jag är också ganska medveten om att de bästa bitarna är tagna,
            att de lättast funna malmkropparna redan är utvunna. Jag vet också
            från internationell statistik, t.ex. US Bureau of
          </note>
          <note>
            Mines, att det är fullt klart att malmförekomsterna är begränsade.
            Med den höga utvinningstakt som världen ägnar sig åt i dag, är
            det fråga om ett antal årtionden innan det kommer att bli mycket
            knappt med vissa metaller, såsom tenn och koppar.
          </note>
          <note type="speaker">
            Anf. 112 LARS DE GEER (fp) replik:
          </note>
          <note>
            Herr talman! Lars Norberg och jag är i stort sett överens om
            anrikningsteknik och metallurgiska processer. Men han har ändå
            inte alldeles rätt.
          </note>
          <note>
            Under åren 1945--1970 fördes inom svensk järnhantering en intensiv
            diskussion, där man sade att det gäller att spara på de mellansvenska
            gruvorna så att vår järnhantering på längre sikt har några råvaror
            kvar. Man ville helt enkelt förbjuda export av mellansvensk järnmalm.
            Sedan visade det sig att den tekniska utvecklingen gjorde att
            dessa järnmalmer förlorade hela sitt brytningsvärde. Nu finns
            det sextio nedlagda gruvor i Mellansverige där malmen inte längre
            är malm, eftersom den inte går att utvinna ekonomiskt.
          </note>
          <note>
            Ibland gäller det alltså att passa på medan malmen är malm, eftersom
            den kan förlora sitt ekonomiska brytningsvärde.
          </note>
          <note type="speaker">
            Anf. 113 LARS NORBERG (mp) replik:
          </note>
          <note>
            Herr talman! Vi kan glädja oss åt att det i
          </note>
          <note>
            Bergslagen finns förekomster av mineraler som kanske i en framtid,
            när de lättbrutna kvantiteterna i Brasilien och Kiruna är slut,
            kan bli aktuella igen.
          </note>
          <note>
            Det är klart att den fysiska tillgången är begränsad.
          </note>
          <note>
            Det tror jag att Lars De Geer kan medge. När det gäller just
            järnmalm är tillgångarna i världen stora, men när det gäller de
            något ädlare metallerna är förekomsten betydligt mera begränsad.
            Kalkylerna visar att världens järnmalmstillgångar med nuvarande
            förbrukning räcker i flera hundra år framöver. Vi måste då komma
            ihåg att flera hundra år är en mycket kort tid från mänsklighetens
            synpunkt.
          </note>
          <note type="speaker">
            Anf. 114 MATS LINDBERG (s):
          </note>
          <note>
            Herr talman! I näringsutskottets betänkande nr 23
          </note>
          <note>
            Mineralförsörjning och minerallagstiftning behandlas regeringens
            proposition 1990/91:100
          </note>
          <note>
            bil. 14 om och dessutom ett antal motioner.
          </note>
          <note>
            Jag vill först kommentera något av vad Karin
          </note>
          <note>
            Falkmer tog upp i sitt anförande. Karin Falkmer talade först
            om satsningar på prospektering. Sedan ville hon ge SGU mera pengar.
            Dessa pengar skall tas ifrån NSG. Detta går inte ihop, Karin Falkmer.
          </note>
          <note>
            Detta är, som hon säger, att trolla med knäna. Jag känner inte
            igen den bild som Karin Falkmer målar upp när det gäller svensk
            gruvnäring.
          </note>
          <note>
            Det finns problem i svensk gruvnäring i dag, men vi bör komma
            ihåg att dessa problem inte är något som vare sig svensk gruvnäring
            eller den svenska regeringen kan göra något åt. Ingen av dessa
            parter kan nämligen styra de internationella priserna. Den öststatsmodell
            som Karin Falkmer vid ett antal tillfällen har tagit upp i denna
            talarstol, känner nog ingen igen. De som är aktiva inom gruvnäringen
            känner inte igen den. Det är förmodligen något,
          </note>
          <note>
            Karin Falkmer, som inte finns. Jag vill också tala om för Karin
            Falkmer att gruvnäringens folk inte är vidskepliga.
          </note>
          <note>
            Den svenska gruvnäringen befinner sig i dagsläget i en situation
            där stora rationaliseringar sker.
          </note>
          <note>
            Sysselsättningen minskar drastiskt. Det är därför viktigt att
            den svenska gruvnäringen gemensamt samlar sig för satsningar som
            kan ge de svenska gruvföretagen lönsamhetsnivåer som garanterar
            fortsatt utveckling och en tryggad sysselsättning.
          </note>
          <note>
            Ett övergripande mål för näringspolitiken är att skapa förutsättningar
            för utveckling och förnyelse inom industrin. Som en del av näringspolitiken
            syftar mineralpolitiken till att ta till vara utvecklingsmöjligheterna
            inom den svenska mineralråvaruindustrin. För att skapa förutsättningar
            för en god försörjning av mineralråvaror och för att kunna utnyttja
            landets mineraltillgångar måste detta ske på ett effektivt sätt
            samtidigt som kraven på en god miljö tillgodoses. Mineralpolitiken
            samverkar också med regionalpolitiken, eftersom den är av stor
            betydelse för sysselsättningen i regioner där det inte finns andra
            alternativ.
          </note>
          <note>
            Utskottsmajoriteten anser därför att propositionens skrivning
            om en koncentrering av prospekteringsverksamheten till områden
            med goda geologiska förutsättningar som ligger i eller intill
            regioner med en infrastruktur som kan tillgodose en gruvverksamhets
            behov är bra.
          </note>
          <note>
            Herr talman! Jag skall kortfattat ta upp några av reservationerna
            på detta område.
          </note>
          <note>
            I reservation nr 1 från moderaterna och folkpartiet angående
            riktlinjer för Sveriges geologiska undersökning och bergstaten
            anser man att SGU
          </note>
          <note>
            skall tillåtas att i större utsträckning ta betalt för sina tjänster.
            Utskottsmajoriteten anser att när det gäller basmaterial är det
            svårt att avgiftsfinansiera detta, medan däremot bearbetning av
            materialet i ökad omfattning bör kunna avgiftsbeläggas.
          </note>
          <note>
            I reservation nr 2 från moderaterna och folkpartiet gällande
            undersökningsverksamheten vid Sveriges geologiska undersökning
            tas Mittnordenprojektet upp tillsammans med ökade resurser för
            maringeologisk verksamhet. Man föreslår en omfördelning från NSGs
            anslag till
          </note>
          <note>
            Mittnordenprojektet med 7 milj.kr. samt att SGU
          </note>
          <note>
            bör tillföras 1 milj.kr.
          </note>
          <note>
            Utskottsmajoriteten anser, när det gäller
          </note>
          <note>
            Mittnorden, att det ställningstagande som riksdagen gjorde 1990
            inte har förändrats. Då inga nya skäl har framkommit finner inte
            utskottet anledning att ändra sitt tidigare ställningstagande.
            I
          </note>
          <note>
            frågan om ökade resurser till maringeologisk kartering ansluter
            sig utskottet till regeringens uppfattning, att i den mån ökade
            resurser skulle erfordras bör dessa erhållas genom omfördelning
            inom myndigheten.
          </note>
          <note>
            I ett antal reservationer tas frågan om prospektering upp. Utskottet
            anser att det nu inte finns anledning att göra stora förändringar,
            då regeringen avser att senare återkomma med förslag i frågan.
            När det däremot gäller mineraljakten utgår utskottet ifrån att
            regeringen prövar möjligheterna att bidra till finansieringen
            av
          </note>
          <note>
            Norrlands mineraljakt och Bergslagens mineraljakt med regionalpolitiska
            medel. Detta innebär också att de övriga finansiärerna tillskjuter
            medel av samma omfattning. Beslut om eventuella statliga medel
            för de kommande åren bör enligt utskottet fattas på regional nivå.
          </note>
          <note>
            I reservation nr 12 tar centern och miljöpartiet upp frågan om
            omlokalisering av nämnden för statens gruvegendom. Man vill där
            att NSG flyttas till
          </note>
          <note>
            Malå. En motion med liknande innehåll kommer också från folkpartiet.
          </note>
          <note>
            Utskottets majoritet vill dock påtala att frågan om
          </note>
          <note>
            NSG och prospekteringsverksamheten, som jag tidigare sade, bereds
            i regeringskansliet. Därför anser utskottet att regeringens kommande
            förslag inte bör föregripas.
          </note>
          <note>
            Herr talman! Med hänvisning till det anförda vill jag yrka bifall
            till näringsutskottets hemställan i betänkande nr 23 på samtliga
            punkter samt avslag på reservationerna.
          </note>
          <note type="speaker">
            Anf. 115 KARIN FALKMER (m):
          </note>
          <note>
            Herr talman! Jag skall ta upp frågorna i den ordning som Mats
            Lindberg gjorde i sitt anförande.
          </note>
          <note>
            Vi föreslår att medel omdisponeras från NSG. Det är en lysande
            metod för att få en bättre effektivitet på just prospekteringsverksamheten.
            Den förödande kritik som riksdagens revisorer har riktat mot NSGs
            prospektering grundar sig på det förhållandet att NSG vid sin
            prospektering inte har utgått från det grundläggande basmaterial
            som krävs för en effektiv och kvalitativ prospektering.
          </note>
          <note>
            NSG har i stället prospekterat där man hoppades kunna finna malm.
            Att resultaten har blivit så usla och så mycket pengar har gått
            upp i rök är inte att förundra sig över.
          </note>
          <note>
            Mittnordenprojektet är däremot ett kvalitativt fint projekt som
            ger det bakgrundsunderlag som näringen, prospektörer och entreprenörer
            behöver för att kunna prospektera.
          </note>
          <note>
            Mats Lindberg sade att varken gruvnäringen eller regeringen kan
            göra något åt problemen inom gruvnäringen. Visst skulle regeringen
            för länge sedan ha kunnat göra åtskilligt för att förbättra gruvnäringens
            villkor och gruvindustrins villkor i
          </note>
          <note>
            Sverige. Det är samma åtgärder som skulle ha behövt vidtas för
            övrig svensk industri för att denna skulle få ett bättre konkurrensläge
            gentemot utlandet.
          </note>
          <note>
            Högskattepolitiken och den tredje vägens politik har fört oss
            fram till en hemmagjord kris. Det är resultatet bl.a. härav som
            vi nu ser också i gruvnäringen.
          </note>
          <note>
            För att skapa förutsättningar för prospektering, något som är
            viktigt -- och Mats Lindberg håller säkert med mig om att detta
            är viktigt -- behövs dels det basunderlag som vi har talat om,
            dels bättre incitament för prospektörer. Det gäller då t.ex. att
            det skall vara mindre av statlig styrning. Jag tänker på öststatsmodellen.
            Det som är betecknande för öststatsmodellen är ju just att det
            är staten som styr all verksamhet. Detta är också betecknande
            när det gäller anledningen till att den nya minerallagstiftningen
            kom till. Det är den punkten som jämförelsen gäller, och den håller.
            Det behövs ingen ökad statlig styrning vare sig av prospektering
            eller av gruvnäring.
          </note>
          <note type="speaker">
            Anf. 116 LARS DE GEER (fp):
          </note>
          <note>
            Herr talman! Jag tackar Bengt Hurtig för den bild som han med
            inlevelse målade upp av vad som kommer att hända med vår ekonomi
            om gruvverksamheten, framför allt i fråga om sulfitmalmer, upphör.
            Sverige kan inte vare sig på kort eller på lång sikt leva enbart
            på elektronik, datateknik, läkemedel, genteknik och annan högteknologi.
          </note>
          <note>
            Under den gångna högkonjunkturen har det faktiskt varit våra
            moderna basindustrier som har lett utvecklingen i landet.
          </note>
          <note>
            Mats Lindberg säger att den nya lagen skapar bättre förutsättningar
            för prospektering. Men jag kan inte förstå att han kan säga det.
            Den nya lagen medför en mängd krångliga och för prospektören oförutsedda
            bestämmelser, som måste få vederbörande att tveka. Jag vågar påstå,
            och det är raka motsatsen till det som Mats Lindberg säger, att
            den nya lagen kommer att avskräcka människor från att prospektera.
            Den kommer alltså inte att medverka till att människor blir piggare
            på att göra det. Det var den första fråga där jag måste bemöta
          </note>
          <note>
            Mats Lindberg.
          </note>
          <note>
            Den andra frågan gäller hans kritik av Karin
          </note>
          <note>
            Falkmer med anledning av att vi har föreslagit att 7
          </note>
          <note>
            miljoner överförs från NSG till
          </note>
          <note>
            Mittnordenprojektet. Vi är nämligen övertygade om att det är
            ett riktigt förslag. NSG har, som Karin
          </note>
          <note>
            Falkmer nyss har påpekat, skändligen misslyckats med sitt prospekteringsarbete.
            Riksdagens revisorer har fastslagit detta. Och alla i hanteringen
            som har uttalat sig säger: Ja, NSG finns där, och man tar kol
            på en massa pengar. Men vad har man åstadkommit under de senaste
            15 åren? Inte särskilt mycket, ja, nästan ingenting.
          </note>
          <note>
            Att föra över pengar till Mittnordenprojektet tycker vi är väl
            motiverat.
          </note>
          <note>
            Så till nästa punkt där jag är osams med Mats
          </note>
          <note>
            Lindberg. Mats Lindberg tror inte att det går för
          </note>
          <note>
            SGU att ta betalt för geologiska upplysningar. Men det gör man
            i utlandet. Det förutsätter dock att det finns ett sådant centralt
            register som vi efterlyser i vår motion. Om det finns ett fint
            centralt register, går det att ta betalt för geologiska upplysningar.
          </note>
          <note>
            Sedan till nästa punkt som gäller maringeologin.
          </note>
          <note>
            För en ganska ringa penning har ett nytt fartyg anskaffats. De
            pengar som vi nu vill flytta över från
          </note>
          <note>
            NSG till maringeologin är avsedda för att utnyttja fartygets
            kapacitet och för att få en någorlunda snabb produktion av maringeologiska
            kartor. Nu siktar man in sig på år 2050, och det är rätt långt
            bort i framtiden. Men det är det tempo som är möjligt när det
            gäller att genomföra detta, om nu
          </note>
          <note>
            SGU får pengar till fartygets skötsel.
          </note>
          <note>
            Till sist: Mats Lindberg säger att det kommer en ny proposition
            om prospektering. Ja, jag vet det. Men medan gräset gror dör kon.
            Det är bråttom. Det handlar ju om att vår verksamhet med sulfitmalmsutvinning
            skall överleva.
          </note>
          <note type="speaker">
            Anf. 117 LARS NORBERG (mp):
          </note>
          <note>
            Herr talman! Mats Lindberg anser tydligen att det skulle uppfattas
            som en förolämpning om riksdagen beslöt att NSG skulle flytta
            till Malå. Regeringen håller på med förberedelser för någonting.
            Men vad det kan vara vet vi ingenting om. Jag tycker dock att
            det vore värdefullt om riksdagen någon gång kunde fatta beslut,
            så att regeringen slapp bekymra sig.
          </note>
          <note>
            Det vore bra om vi fick ett snabbare beslut i stället för den
            långbänk som ärendet uppenbarligen skall dras i.
          </note>
          <note>
            Det finns ett antal frågor som Mats Lindberg inte har berört.
            Såvitt jag förstår berörde han inte detta med förbud mot prospektering
            och brytning av mineraler i naturskyddsområden eller nationalparker.
            Det är för mig ett bra bevis på att socialdemokraterna icke är
            ett miljöparti.
          </note>
          <note>
            Mats Lindberg berörde inte alls den fråga som större delen av
            mitt anförande handlade om, nämligen frågan om en långsiktig hushållning
            med råvaror. Här tror jag att det går i precis motsatt riktining.
            Vi skall inte ha så bråttom när det gäller att bryta ut våra mineralreserver,
            utan vi skall spara på dessa. Vidare skall vi minska användningen
            av jungfrumetall genom ett effektivare återanvändningssystem,
            genom att tillverka mer hållbara produkter osv. Mats Linberg hörde
            tydligen inte detta. I varje fall berörde han inte den saken.
            Återigen säger jag att det för mig är ett bevis på att socialdemokraterna
            icke är ett miljöparti.
          </note>
          <note>
            Den dagen vi får en klar utredning om en s.k. grön
          </note>
          <note>
            BNP, en grön beräkning av bruttonationalprodukten, där de stora
            minusposter som uppstår genom att man tömmer gruvor och gör slut
            på landets resurser kommer med i kalkylen blir det kanske lättare
            för Mats Lindberg att förstå vad saken gäller.
          </note>
          <note>
            I och för sig menar jag, i motsats till vad föregående talare
            sade, att det är nödvändigt med styrning beträffande en långsiktig
            hushållning. Då räcker det inte med marknadsekonomin, utan då
            måste staten ingripa. Det gäller ju kommande generationer, dvs.
            en långsiktig politik.
          </note>
          <note>
            Det är klart att det finns resurser i landet. Vi har ju massa,
            och vi har stål. En snabb utvinning av de knappa malmerna kan
            icke vara ett villkor för landets bestånd.
          </note>
          <note type="speaker">
            Anf. 118 MATS LINDBERG (s):
          </note>
          <note>
            Herr talman! Vad Karin Falkmer och Lars De Geer säger är att
            det inte finns någon kompetens inom
          </note>
          <note>
            NSG. Men inte nog med det -- de säger också att det inte finns
            någon kompetens i de svenska gruvföretagen.
          </note>
          <note>
            Men det är nämligen inte så oerhört enkelt att prospektera i
            områden som ligger utanför de geologiskt viktiga områdena eller
            i närområden vad gäller fyndigheter. Vad Karin Falkmer säger får
            hon självfallet stå för.
          </note>
          <note>
            När det gäller gruvindustrins utveckling kan det väl konstateras
            att situationen för svensk gruvnäring under de borgerliga åren
            inte var god.
          </note>
          <note>
            Jag tycker att Karin Falkmer har anledning att tänka lite grand
            på hur det var då och erinra sig vad moderaterna gjorde under
            den tiden för svensk gruvnäring. De gjorde ingenting, vill jag
            säga.
          </note>
          <note>
            Vi har inte samma uppfattning, Lars De Geer , om lagstiftningen
            beträffande prospekteringen. Vi var inte överens förra gången
            detta var aktuellt, och vi kommer förmodligen inte att bli överens
            nu heller.
          </note>
          <note>
            När det gäller SGUs material tycker jag att det finns all anledning,
            och detta har jag framhållit i mitt huvudanförande, att på de
            punkter där det går att avgiftsfinansiera verkligen göra detta.
            Men det är inte möjligt när det gäller alla material.
          </note>
          <note type="speaker">
            Anf. 119 KARIN FALKMER (m):
          </note>
          <note>
            Herr talman! Vad NSG och svensk gruvnäring i stor utsträckning
            har saknat är det grundunderlag som den geologiska informationen
            ger. I det avseendet har man saknat kompetens vid bedömningen
            av prospekteringen. Vad som krävs är alltså den geologiska information
            som tas fram hos SGU.
          </note>
          <note>
            Utländska prospektörer säger klart att de inte går in i ett område
            utan att ett grundunderlag står till förfogande.
          </note>
          <note>
            Sedan skulle jag vilja säga någonting mer om maringeologin. Jag
            hann inte med det i min förra replik. För att det beslut som riksdagen
            har ställt sig bakom och som handlar om en snabbare maringeologisk
            karetering skall kunna genomföras krävs det självfallet att maringeologin
            får möjlighet att köra fartyget S/V Ocean Surveyor i tvåskift,
            dvs.
          </note>
          <note>
            under alla veckor. SGU har angett vad som då behövts. Regeringen
            säger sig vilja stödja tanken på en snabbare Karteringstakt. Men
            samtidigt minskar man medlen till maringeologin med inte mindre
            än 30 %. Då bör väl även Mats Lindberg inse att detta inte är
            hållbart. För att i någon mån hålla ryggen fri säger man i betänkandet:
            I den mån ytterligare medel skulle erfordras bör dessa kunna erhållas
            genom omfördelning inom myndigheten.
          </note>
          <note>
            Men även för myndigheten har det fastställts mål för karteringstakten.
            Myndigheten har i dag stora svårigheter att få sina resurser att
            räcka till och har därför förvarnat ett stort antal av de anställda
            om att de kommer att mista sina arbeten. Det kommer att vara stora
            svårigheter för myndigheten att uppnå de mål som vi gemensamt
            står bakom i detta betänkande. Skulle man då omdisponera medel
            till andra verksamheter, säger det sig självt att möjligheten
            att nå karteringsmålet på land inte heller kommer att uppfyllas.
            Är det klok politik,
          </note>
          <note>
            Mats Lindberg?
          </note>
          <note type="speaker">
            Anf. 120 LARS DE GEER (fp):
          </note>
          <note>
            Herr talman! NSG, nämnden för statens gruvor, följer inte marknadsekonomin
            i sin egen prospektering. Därför går det så dåligt för den som
            det faktiskt gör. Med rätta har Karin Falkmer och jag kritiserat
            NSG för att den åstadkommer för litet resultat i sin prospektering.
            Däremot har ingen av oss påstått att svenska gruvföretag generellt
            skulle vara dåliga prospekterare, lång -- därifrån. Bl.a.
          </note>
          <note>
            när det gäller nya tekniska metoder är de mycket duktiga prospekterare.
          </note>
          <note>
            Det är visserligen sant att LKAB inte bedriver någon prospektering,
            men det behövs inte eftersom det finns så gott om malm och eftersom
            man gör sådana saker som att upplåta Viscariagruvan till
          </note>
          <note>
            Outokumpu för att få in sakkunskap utifrån i sin hantering.
          </note>
          <note>
            Mats Lindberg var ärlig på en punkt. Han sade att vi inte är
            överens om lagen nu. Det var vi inte för tre månader sedan heller.
            Det beror väl på att Mats
          </note>
          <note>
            Lindberg innerst inne är en avhängare av resterna av en kommandoekonomi,
            medan Karin Falkmer och jag kämpar för marknadsekonomi. Det är
            en fundamental skillnad, och den kan vi tydligen inte överbrygga.
          </note>
          <note type="speaker">
            Anf. 121 LARS NORBERG (mp):
          </note>
          <note>
            Herr talman! Mats Lindberg har inte svarat på någon av mina frågor.
            Det förvånar mig inte, för jag är van vid att de blir obesvarade.
            Jag vet inte om jag ställde för svåra frågor eller vad det kan
            bero på.
          </note>
          <note>
            Mats Lindberg sade att det inte var någon god situation under
            de borgerliga åren. Därmed antydde han förmodligen att det inte
            var någon snabb exploatering av mineraler som pågick då. Att så
            snabbt som möjligt förbruka ändliga resurser är enligt Mats Lindberg
            en god utveckling. För mig som vill ha långsiktiga mål och som
            vill ta hänsyn till kommande generationer gäller swr att tänka
            på aikr. Då är det inte säkert att smabb förbrukning är en god
            utveckling.
          </note>
          <note>
            Hur skall vi hushålla med knappa mineralresurser med hänsyn till
            kommande generationer? Mats
          </note>
          <note>
            Lindbergs oförmåga att svara tolkar jag som att socialdemokratin
            inte är ett miljövänligt parti eller som att Mats Lindberg inte
            är representativ för socialdemokratin.
          </note>
          <note type="speaker">
            Anf. 122 MATS LINDBERG (s):
          </note>
          <note>
            Herr talman! På en punkt kan jag hålla med Karin
          </note>
          <note>
            Falkmer, nämligen att det är viktigt att det grundunderlag som
            SGU tar fram finns med i beräkningen och att det är av stor betydelse
            för svensk gruvnäring. När det gäller den båt som vi talar om
            här har SGU begärt 2,5 milj. kr. Karin
          </note>
          <note>
            Falkmer har föreslagit en miljon. Jag vidhåller att --
          </note>
          <note>
            det har vi genom en gjord utfrågning fått ett klart bevis för
            -- det finns resurser inom SGU att göra denna omfördelning.
          </note>
          <note>
            Till Lars De Geer vill jag säga att det är riktigt att prospekteringen
            är av stor betydelse och att de svenska företagen måste bli bättre
            på prospektering. De har också koncentrerat sig till de områden
            där man i dag bedriver verksamhet. Det är på samma sätt oerhört
            viktigt att även NSG tar det steget. Det är också vad propositionen
            syftar till.
          </note>
          <note type="speaker">
            Anf. 123 KARIN FALKMER (m):
          </note>
          <note>
            Herr talman! Vid utfrågningarna i näringsutskottet var det bara
            en enda sak som blev fullständigt klar.
          </note>
          <note>
            Vi hade två utfrågningar: en med representanter för SGU och en
            med representanter för industridepartementet. Det står nu fullkomligt
            klart att de budskap som vi fick vid dessa två tillfällen inte
            gav någon klarhet på någon punkt.
          </note>
          <note>
            Uppgifterna skiljde sig totalt. Den summa som man utgått från
            när det gäller medel till maringeologi och som regeringen stödde
            sig på saknade vissa bitar som SGU hade angett och som regeringen
            således inte hade tagit med vid sina beräkningar.
          </note>
          <note>
            Därför behövs det mer medel till SGUs maringeologi, om man skall
            kunna göra det möjligt att kartera och använda det fina fartyget
            på ett effektivt sätt. Det vore för sorgligt om vi skulle hamna
            i den situationen att fartyget trots de resurser som nu finns
            skulle få ligga still varannan vecka på grund av att man inte
            har råd att hålla besättning veckorna runt.
          </note>
          <note type="speaker">
            Anf. 124 LARS DE GEER (fp):
          </note>
          <note>
            Herr talman! Som tillägg till det Karin Falkmer sade vill jag
            påpeka att det miljökemiska analysprogrammet, som nu finns framtaget,
            inte var färdigt då man begärde 2,5 miljoner. Det finns större
            anledning att tilldela maringeologin mer pengar nu än det var
            förut.
          </note>
          <note>
            Sedan vill jag försvara Mats Lindberg något gentemot Lars Norberg.
            Lars Norberg begär att riksdagen som någon sorts allvisdom skall
            säga att vissa mineraler inte skall få brytas därför att vi skall
            spara dem åt kommande generationer. Den sortens allvisdom tror
            jag inte riksdagen besitter och ingen annan heller. Är någon mineral
            brytvärd och kan brytas med miljöhänsyn, då tycker jag att vi
            skall bryta den i det här landet nu och inte vänta på att kommande
            generationer skall utnyttja den bättre.
          </note>
          <note type="speaker">
            Anf. 125 LARS NORBERG (mp):
          </note>
          <note>
            Herr talman! Jag vill bara konstatera att Mats
          </note>
          <note>
            Lindberg inte har svarat på frågan om miljöhänsyn när det gäller
            nationalparker och andra naturreservat. När det gäller frågan
            om hänsyn till kommande generationer borde det i varje fall rent
            intellektuellt kunna uppfattas som att det skall vara en mycket
            viktig del i våra diskussioner och i vår planering. Därför borde
            det kunna innebära en viss begränsning av den iver med vilken
            man snabbt vill exploatera de mycket knappa naturtillgångarna.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 21 mars.)
          </note>
          <note>
            VIssa anslag inom indistridepartementets område
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1990/91:NU24 Vissa anslag inom industridepartementets område
            (prop. 1990/91:100
          </note>
          <note>
            delvis).
          </note>
          <note type="speaker">
            Anf. 126 NIC GRÖNVALL (m):
          </note>
          <note>
            Herr talman! Det här betänkandet skulle normalt sett inte föranleda
            någon fördjupad politisk strid i onödan. För den skull avser jag
            att inte yrka bifall till någon reservation. Det innebär inte
            något ståndpunktstagande när det gäller reservationernas hållbarhet
            eller värde utan mera ett bidrag till rationalisering av riksdagens
            verksamhet.
          </note>
          <note>
            Jag kommer först att ägna min uppmärksamhet i detta lilla anförande
            åt reservation 3. Det gäller frågan om bokföring av extrakostnader
            för förmånliga krediter till u-länder. Vi har under många år från
            moderat håll hävdat att det här är en kostnad som är så starkt
            biståndsrelaterad att den bör redovisas under biståndsanslaget.
            Det finns egentligen inte mer att säga om det. Det är en fråga
            om hur man prioriterar anslagsredovisningen och medelsanvisningen.
            Vi har som sagt historiskt sett fört denna diskussion så noga,
            att jag här bara vill påpeka att moderata samlingspartiet står
            för den politik som vi alltid stått för i denna fråga.
          </note>
          <note>
            Jag skall i stället uppehålla mig en liten stund vid den fråga
            som berörs i reservation 7 och som är av stort intresse. Reservation
            7 handlar om en statlig satsning på verkstadsteknisk utveckling
            och är ett utomordentligt tydligt exempel på socialdemokratisk
            näringspolitik, nämligen tron att man genom statliga insatser
            skall kunna förbättra för näringslivet genom att tillhandahålla
            pengar och ge stöd. Den verkliga sanningen är självfallet att
            den formen av konstgjord andning eller subventionspolitik är skadlig
            för näringslivet. Den skapar en konstlad miljö, som alls inte
            stöder utvecklingen av den näringslivssektor som programmet syftar
            till att stödja, utan fastmer skadar den. Det är därför som reservation
            nr 7 med dess resonemang är en väldigt väsentlig reservation.
          </note>
          <note>
            Den industrisektor som diskuteras i reservationen och som det
            verkstadstekniska programmet avser är en sektor som undergår stora
            prövningar, men dessa beror inte på de omständigheter som anges
            som grund för anvisning av medel under det verkstadstekniska programmet.
            Den verkstadstekniska industrin är en problemsektor, eftersom
            den omformar sig och sina prioriteringar.
          </note>
          <note>
            Politikerna kan då inte ingripa och ställa sig i vägen för en
            sund omstrukturering och säga: Här står vi med pengar, var så
            goda och ta av dem! Det bara förlänger och fördjupar problemen.
          </note>
          <note>
            Jag vill gärna hänvisa till vad ordföranden i VT-
          </note>
          <note>
            delegationen, den verkstadstekniska delegationen, har uttalat
            när det gäller medlens anvisning. Han talar om produktutveckling,
            tillverkningsmetoder, informationsteknik, konstruktionskapacitet,
            materialkompetens och kvalitetssäkring. Detta är egenskaper hos
            en industri som denna själv måste utveckla. Det är en missriktad
            näringspolitik att söka stödja dessa drag hos en svensk industri.
          </note>
          <note>
            Vi moderater betonar att underleverantörsindustrin -- framför
            allt när det gäller bilindustrin i Sverige, men även andra industrigrenar
            -- är i behov av en stödinsats som syftar till att samordna industrisektorns
            resurser, så att man kan åstadkomma systemsamordnade leveranser.
            Därför vill vi inte att det verkstadstekniska programmet skall
            förlängas, utan vi har föreslagit att det skall avvecklas. I stället
            bör man diskutera möjligheten av en mera systemsamordnande insats.
            Detta är det väsentliga innehållet i reservation nr 7, som jag
            med det anförda överlåter till riksdagens bedömande utan att jag
            yrkar bifall till den.
          </note>
          <note type="speaker">
            Anf. 127 HADAR CARS (fp):
          </note>
          <note>
            Herr talman! Jag beklagar att företrädare för moderata samlingspartiet
            inte försitter något tillfälle att försöka knapra på det svenska
            biståndsanslaget, och det är naturligtvis synd. Jag är övertygad
            om att biståndsanslaget verkligen fyller en viktig funktion.
          </note>
          <note>
            Det finns emellertid hopp, eftersom jag även kan notera att Nic
            Grönvall och hans partikamrater i utskottet den här gången har
            följt folkpartiets linje när det gäller att säga nej till anslag
            till den verkstadstekniska sidan. Det var ju inte så länge sedan,
            närmare bestämt ett år sedan, som vi yrkade bifall tillsammans.
            Det är bra, men varför är det bra? Jo, i det här betänkandet finns
            två poster, en post som avser stöd till ny teknik och nytt material
            på den verkstadstekniska sidan och en post som avser stöd till
            industridesign. Den första posten tilldelas 50 milj. kr. och den
            senare 5,2 milj. kr. Det här verkar ju bra, och det låter som
            ett uttryck för en vilja hos statsmakterna, regering och riksdag,
            att satsa på olika delområden inom näringslivet. I
          </note>
          <note>
            grunden är det ändå en felaktig inriktning på politiken.
          </note>
          <note>
            Det går inte att dölja misslyckandena i den politik som har förts
            under lång tid och de konsekvenser denna politik har fått för
            t.ex.
          </note>
          <note>
            underleverantörsindustrin. Det är inte tillräckligt att skyffla
            ut 50 milj. kr. för nytt material och ny teknik eller att satsa
            5 milj. kr. för att underlätta framtagning av ny industridesign.
            I stället krävs någonting annat, nämligen en näringspolitik som
            inspirerar människor till att satsa, till att våga komma i gång
            med nyföretagande, till att skapa tilltro till det meningsfulla
            i att driva företag, till att utveckla ny teknik och till att
            pröva nya former för samarbete mellan företagen, även i det större
            europeiska perspektivet. På så sätt utvecklar man ett starkt svenskt
            näringsliv.
          </note>
          <note>
            Den socialdemokratiska modellen är emellertid den motsatta. Den
            gör företagen missmodiga inför framtiden. Det är inte syftet,
            men så blir i alla fall konsekvensen av den politik som förs.
            Genom att strö ut småsmulor här och var av den här karaktären
            kan socialdemokraterna slå sig för bröstet och säga: Titta, vad
            mycket vi gör för att satsa på det ena eller det andra!
          </note>
          <note>
            Det är därför konsekvent av oss, som anser det vara viktigt med
            en stark underleverantörsindustri och som tycker att det är värdefullt
            och nödvändigt med en välutvecklad industridesign, att säga nej
            till den här typen av anslag. I stället kräver vi en annan typ
            av näringspolitik som innebär en mer målmedveten satsning på en
            näringsvänlig politik.
          </note>
          <note>
            Herr talman! Med det anförda har jag för folkpartiets del framfört
            några centrala synpunkter på det som behandlas i det här betänkandet.
          </note>
          <note type="speaker">
            Anf. 128 LARS NORBERG (mp):
          </note>
          <note>
            Herr talman! Jag börjar med att yrka bifall till reservationerna
            1, 4 och 8.
          </note>
          <note>
            Det här betänkandet spretar. Det handlar om litet av varje.
          </note>
          <note>
            Jag börjar med industridepartementet. Vi inom miljöpartiet finner
            det märkligt att man, samtidigt som man talar om med hur många
            procent underställda verk skall rationaliseras, finner det lämpligt
            att öka anslaget A 1 till industridepartementet med över 11 %
            och anslaget
          </note>
          <note>
            A 3 om utredningsverksamheten med 34 %.
          </note>
          <note>
            Alla vet att man inom miljöpartiet är kritisk mot traditionell
            ekonomisk tillväxt. Men låt oss ett ögonblick se hur lyckosam
            staten har varit att stimulera den ekonomiska tillväxten. Under
            1950--
          </note>
          <note>
            1960-talen låg tillväxten på drygt 3 % här i landet.
          </note>
          <note>
            Då hade vi varken industridepartement, styrelse för teknisk utveckling,
            industriverk eller energiverk.
          </note>
          <note>
            Sedan vi välsinnats med alla dessa institutioner har den ekonomiska
            tillväxten ungefär halverats och hållit sig i närheten av 1,5
            %. Jag har ibland undrat om inte alla de skickliga medarbetarna
            i dessa verk, som kom till under slutet av 1960-talet fram till
            energiverkets tillkomst i slutet av 1970-talet, hade skapat mycket
            mer tillväxt, om de hade fått arbeta ute i näringslivet i stället
            för inom statsförvaltningen.
          </note>
          <note>
            Nåväl, industridepartementet borde ha alla förutsättningar att
            minska sin personal. Antalet statliga verk minskas i rask takt
            och ersätts med aktiebolag. För ett år sedan hade departementet
            ett
          </note>
          <note>
            20-tal aktiebolag som sorterade direkt under departementet. Genom
            tillkomsten av Fortia har antalet aktiebolag nästan halverats.
            Nu avser departementet att förvandla både vattenfall och domänverket
            till aktiebolag. Man avser att slå samman Sind, STU och energiverket
            till ett verk, och nyligen har FFV bolagiserats. En bolagisering
            medför naturligtvis mindre administration. Om inte detta inverkar
            på behovet av administration inom departementet, undrar jag vad
            man egentligen sysslar med.
          </note>
          <note>
            När ett verk förvandlas till aktiebolag, är det inte längre departementet
            utan styrelsen och VD som leder verksamheten. Statens ansvar minskar
            kraftigt i förhållande till affärsverksformen.
          </note>
          <note>
            Vi föreslår en minskning av anslaget till industridepartementet
            med totalt 5 milj. kr. eller
          </note>
          <note>
            7,6 %, varav en stor del bör kunna tas från utredningsverksamheten,
            som rimligen bör minskas kraftigt när departementet avhänder sig
            många arbetsuppgifter till aktiebolagen och till EG.
          </note>
          <note>
            Jag ansluter mig till Hadar Cars kritik av moderata samlingspartiet
            för dess vilja att ständigt knapra på u-landsbiståndet.
          </note>
          <note>
            Vi yrkar vidare avslag på förslaget om Sveriges deltagande i
            det europeiska rymdsamarbetet. Det innebär en besparing på över
            400 milj. kr. Vi anser att det inte finns plats för sådana umbärliga
            utgifter, när man samtidigt tvingas att dra in på anslagen på
            den sociala sektorn, varom vi nås av dagliga rapporter -- allt
            fler människor måste söka hjäp på socialvården, skolbyggnader
            förfaller och kommunernas budgetar visar underskott på förfärande
            många håll.
          </note>
          <note>
            Vi tror inte heller på att de s.k. Spin-off-effekterna från rymdsamarbetet
            alls ger vinster som svarar mot insatserna. Spåren från miljardsatsningen
            på
          </note>
          <note>
            Tele-X förskräcker. Vad fick svenska folket för den satsningen?
            Ett mediokert TV-program som man själv får betala via reklam.
          </note>
          <note>
            Vi har däremot inte föreslagit nedskärningar på det inhemska
            rymdprogrammet. Vi menar att det är mer motiverat och ger Sverige
            möjlighet att upprätthålla en tillräcklig kontakt med rymdtekniken.
          </note>
          <note>
            När vi väckte vår första budgetmotion i januari
          </note>
          <note>
            1989 föreslog vi inrättandet av delegationen för ekologisk teknik.
            Sedan dess har vi regelbundet kommit tillbaka med förslaget. Vår
            motivering var att ekologisk teknik inte utvecklas i tillräckligt
            snabb takt och att en sådan utveckling inte skulle kunna ske inom
            STUs ram. Inom varje organisation finns det en företagskultur.
            STUs företagskultur har utvecklats i samarbete med traditionell
            industri och teknisk forskning. Här gällde det att skapa en ny
            företagskultur, som utgick från att teknikutvecklingen skall vara
            samstämmig med ekologin som ett första krav.
          </note>
          <note>
            Vi har i någon liten mån blivit bönhörda när riksdagen och regeringen
            i fjol skapade programrådet för ett avfallssnålt samhälle med
            anslag från såväl industri- som miljödepartementets petita. Då
            var anslagsramen 9 miljoner. I år är den inte mindre än 29 miljoner
            om regeringen får igenom sina förslag, vilket förefaller sannolikt.
            Vi föreslår en ytterligare ökning med 25 miljoner genom en motsvarande
            minskning av anslaget till
          </note>
          <note>
            STU, varvid ramen skulle bli 54 miljoner. Vi gläder oss åt att
            regeringen har böjrat inse att teknikutvecklingen måste ske i
            en riktning som stämmer med vad naturen kräver, men det går alldeles
            för långsamt. Det är därför som vi föreslår mer pengar, och det
            är därför som vi föreslår namnet delegationen för ekologisk teknik,
            vilket bättre visar vad det enligt vår mening bör handla om.
          </note>
          <note>
            På sikt bör naturligtvis all teknikutveckling utgå från kravet
            på samstämmighet med vad som krävs för att reparera och vidmakthålla
            uthålliga ekologiska system som garanterar och möjliggör mänsklighetens
            fortlevnad, eftersom det hela tiden är det som det handlar om
            -- mänsklighetens fortlevnad och skyldighet för oss som lever
            nu att se till att livsmöjligheterna för natur och människor i
            framtiden skall existera.
          </note>
          <note>
            Jag vill sedan säga några ord om stödet till verkstadsteknisk
            utveckling. Vi har i och för sig stött detta stöd. Men i fjol
            gjorde vi det med vissa villkor, vilka vi även i år anser bör
            gälla, nämligen att det skall användas till projekt som innebär
            någonting nytt och en vändpunkt och som syftar till ekologiskt
            sund teknik. Sådana projekt är inte alltid lönsamma på kort sikt.
            Och då kan det vara motiverat med statliga insatser. Detta sade
            vi i fjol, och detta är vår uppfattning även i år. Om det däremot
            gäller helt konventionell teknisk utveckling tror vi liksom reservanterna
            att det är osäkert om dessa pengar blir till någon större hjälp.
          </note>
          <note type="speaker">
            Anf. 129 ÅKE WICTORSSON (s):
          </note>
          <note>
            Herr talman! Jag kan gärna ansluta mig till Nic
          </note>
          <note>
            Grönvalls programförklaring att vi skall försöka begränsa debatten
            här i kväll. Jag kan göra det eftersom vi ganska snart får anledning
            att ha en betydligt större debatt när det gäller näringspolitik.
          </note>
          <note>
            När jag har sagt det kan jag inte underlåta att kommentera de
            båda värderade herrarna Grönvalls och Cars yttranden när det gäller
            i första hand det verkstadstekniska programmet. Det är egentligen
            ganska fantastiskt att de avfärdar alla tankar på ett samhälleligt
            engagemang. Det behövs inte. Man skall låta marknadskrafterna
            råda. Men varför tittar inte herrarna tillbaka något i historien?
            Hur är det med den svenska teleindustrin? Hur har den vuxit fram?
            Jo, genom ett omfattande samarbete mellan staten och det privata
            telefonbolaget. Hur har det gått med kärnkraften, herr Grönvall?
            På vilket sätt hade den vuxit fram om inte detta samarbete hade
            funnits mellan stat och näringsliv?
          </note>
          <note>
            Så här kan vi gå fram på område efter område. Jag kan bara peka
            på det rymdsamarbete som både moderater och folkpartister yrkar
            mer pengar till.
          </note>
          <note>
            Vad är det annat än ett samarbete mellan stat och näringsliv
            för att utveckla ny teknik och nya områden?
          </note>
          <note>
            Om man nu ser litet grand på våra konkurrenter åberopar vi ofta
            Japan och Japans näringspolitiska utveckling. Hur har den varit
            möjlig? Jo, just genom ett omfattande samarbete mellan staten
            och det enskilda näringslivet. Det är i själva verket på det sättet
            att om man skall få till stånd en utveckling i dagens samhälle
            finns det i betydande utsträckning behov av att samhället går
            in och hjälper fram teknisk utveckling och nya produkter.
          </note>
          <note>
            Varför skall man då bedriva denna svartmålning, som man ägnar
            sig åt i förhållande till ett relativt begränsat program såsom
            det verkstadstekniska programmet, som handlar om något av det
            mest grundläggande i svensk industri, nämligen hur verkstadsindustrin
            skall finna nya produkter och nya möjligheter att överleva i en
            radikalt förändrad situation?
          </note>
          <note>
            Inte så sällan talas det om bristen på riskkapital när det gäller
            att utveckla näringslivet. Och här är ju en möjlighet till riskkapital
            för näringslivsutveckling.
          </note>
          <note>
            Hadar Cars är ganska magnifik. Följ mig mot framtiden genom att
            säga nej, säger i realiteten
          </note>
          <note>
            Hadar Cars. Säg nej till att försöka utveckla en ny industridesign.
            Säg nej till att försöka arbeta fram nya verksamheter i de verkstadstekniska
            programmen, då åstadkommer vi verkligen ett resultat.
          </note>
          <note>
            Miljöpartiets reservation 1 handlar om att minska anslagen till
            förvaltningsverksamhet på industridepartementets område. Herr
            Norberg, detta anslag har radikalt minskats i takt med just de
            förändringar som miljöpartiet pekar på. I dag finns det en tjänsteman
            på departementet som handlägger frågorna om de statliga företagen,
            och jag tycker inte att det kan betraktas som en särskilt stor
            verksamhet på detta område.
          </note>
          <note>
            Sedan, herr talman, skulle jag vilja gå över till ett område
            som herr Norberg berörde, men som i övrigt inte har tagits upp
            i debatten, och det gäller rymdverksamheten.
          </note>
          <note>
            Utskottet anser att rymdverksamheten spelar en viktig industripolitisk
            roll. Den främjar högteknologisk forskning och utveckling och
            ger en kompetenshöjning av betydelse utanför den egentliga rymdverksamheten.
            Den ger även värdefulla erfarenheter av ett kvalificerat, systeminriktat
            Europeiskt utvecklingsarbete. Det kan vidare konstateras att vårt
            lands deltagande i det europeiska rymdsamarbetet tillför vår land
            värdefulla arbetsmöjligheter inte minst i Kiruna, en ort som långsiktigt
            byggs ut till att bli ett centrum för rymdverksamheten, vilket
            är av utomordentlig betydelse både när det gäller regionalpolitik
            och arbetsmarknadspolitik. Jag tror att i runda tal 300
          </note>
          <note>
            personer i dag sysselsätts i rymdverksamheten. Det visar vilken
            betydelse den här aktiviteten har och inte minst det internationella
            samarbetet, eftersom det skapar förtroende för Sverige som rymdnation
            och för Esrange i Kiruna att delta i det praktiska arbetet på
            rymdområdet.
          </note>
          <note>
            I reservation 5 föreslår moderater och folkpartister ett uttalande
            till regeringen att förutsättningarna för småsatellitprogrammet
            bör ses över i syfte att trygga de ambitioner som statsmakterna
            hade förra året vid antagandet av programmet. Centerpartiet föreslår
            i reservation 6 att anslaget skall höjas med
          </note>
          <note>
            10 milj. kr.
          </note>
          <note>
            Utskottet har tagit reda på från delegationen för rymdforskning
            att det nya planerade vetenskapliga satellitprojektet ryms inom
            de ramar som regeringen har föreslagit. Utskottet är liksom reservanterna
            av den uppfattningen att verksamheten med småsatelliter är av
            stor vikt för den tekniska utvecklingen för små och medelstora
            företag. Frågan om ytterligare medel kommer att tas upp i höstens
            budgetarbete, varför någon ytterligare medelsanvisning för närvarande
            inte behövs.
          </note>
          <note>
            Allra sist vill jag bara instämma i Hadar Cars karakteristik
            när det gällde moderata samlingspartiets försök att minska på
            anslaget till ulandsbistånd och föra över det till exportkreditgarantierna.
          </note>
          <note>
            Herr talman! Jag vill med det anförda yrka bifall till utskottets
            hemställan och avslag på reservationerna.
          </note>
          <note type="speaker">
            Anf. 130 NIC GRÖNVALL (m):
          </note>
          <note>
            Herr talman! Med anledning av Åke Wictorssons senaste inlägg
            och till skapandet av god ordning i samhällsdebatten i denna kammare
            i kväll vill jag gärna säga att jag inte har yrkat bifall till
            några reservationer än så länge, så det behöver följakligen inte
            heller yrkas några avslag på bifallsyrkanden.
          </note>
          <note>
            Jag vill först uppehålla mig vid ett uttalande av
          </note>
          <note>
            Åke Wictorsson, nämligen det att Hadar Cars är magnifik. Det
            håller jag med om. Han är ståtligt magnifik när han kommer fram
            här i talarstolen med handen i byxfickan och säger: Ja, se moderater,
            de fingrar alltid på u-landsbidraget. Det är inte tal om det herr
            Cars, herr Wictorsson och herr Norberg. Det vi säger är att man
            skall bokföra saker och ting korrekt. Finner man på
          </note>
          <note>
            Exportkreditnämnden att u-länderna måste dra på den svenska kreditgivningen,
            skall det redovisas på rätt ställe.
          </note>
          <note>
            En annan sak som är värd att säga, herrar magnifike Cars och
            vanlige Wictorsson, är att det vi talar om i biståndsfrågan egentligen
            bara är att vi skall ge så mycket bistånd som vi har sagt att
            vi skall göra, men vi måste för Guds skull ha mottagare som orkar
            ta emot biståndet. Vi har aldrig motsatt oss -- och det är jag
            angelägen om att säga till herr
          </note>
          <note>
            Cars, så att vi inte åstadkommer en ovänskap i denna aftontimme
            -- att de mål som den svenska politiken arbetar utifrån skall
            fullföljas.
          </note>
          <note>
            Efter det vill jag gärna särskilt noga vända mig till herr Wictorsson.
            Hans anförande blev oerhört avslöjande. Det blev oerhört avslöjande
            i en mening som han använde. Jag hoppas att jag hann notera den
            noga. Han sade ''samhället hjälper fram'' när han talade om det
            verkstadstekniska programmet. Det är en socialists syn på ett
            näringsliv som inte får leva på marknadens villkor.
          </note>
          <note>
            Samhället hjälper fram. Det är det sätt man använder för att
            skapa ett beroendeförhållande och ett icke livskraftigt näringsliv.
          </note>
          <note>
            Frågan om det verkstadstekniska programmet föranleder faktiskt
            ännu en hälsning till den magnifike Cars. Anledningen till att
            vi nu har bytt ståndpunkt, som korrekt påpekats att vi har gjort,
            är att den socialdemokratiske ordföranden i delegationen nu har
            förklarat vad man ägnar sig åt.
          </note>
          <note>
            Det är just det som herr Wictorsson säger, man hjälper fram enskilda
            företag med bidrag. Det har vi aldrig velat stödja. När nu det
            har blivit uppenbarat vänder vi och följer folkpartiet med viss
            glädje.
          </note>
          <note type="speaker">
            Anf. 131 LARS NORBERG (mp):
          </note>
          <note>
            Herr talman! Vad är det staten skall syssla med, frågade Åke
            Wictorsson i sitt anförande. Det tycker jag är en bra fråga. Jag
            är inte lika säker på att svaret var så bra. Jag framhöll i mitt
            tidigare anförande, för att spetsa till det en smula, att staten
            bör syssla med det som är olönsamt, dvs. det som på kort sikt
            är olönsamt, men som är livsnödvändigt på längre sikt. Till det
            hör just satsning på ekologisk teknik, förnybar energi, miljövänliga
            transportsystem och mycket i den stilen. Men då gäller det att
            staten väljer att rikta sina insatser mot områden som är ekologiskt
            sunda och nödvändiga.
          </note>
          <note>
            Man får inte bara pytsa ut pengar för att vad som helst skall
            utvecklas; huvudsaken är att det blir fart på hjulen. Fart på
            hjulen kan precis lika gärna ge farlig och skadlig tillväxt som
            nyttig tillväxt.
          </note>
          <note>
            Det vi har föreslagit är att ökningen av anslaget till industridepartementet
            inte skall vara långt över
          </note>
          <note>
            12--13 %, utan ökningen av anslaget skall inskränkas till några
            procent. Min fråga är vad man egentligen sysslar med på industridepartementet,
            om det är en person som sysslar med de statliga företagen. De
            propositioner vi får från industridepartementet handlar i mycket
            stor utsträckning just om de statliga företagen och de statliga
            verken. Frågans formulering blir ungefär densamma som den bekanta:
            Vad sysslar de med på banken efter kl. 3? Det är för mig en förborgad
            hemlighet som det kunde vara roligt om Åke
          </note>
          <note>
            Wictorsson kunde berätta något om. Faktum är att det vi i miljöpartiet
            har uppfattat som industridepartementets huvudsakliga ansvarsområde
            faktiskt har minskat. Det har minskat på grund av en rätt medveten
            politik, nämligen att man skall överlämna mer åt den s.k.
          </note>
          <note>
            marknaden och mindre åt departementet att styra och ställa med.
            Jag är tacksam för ett svar.
          </note>
          <note type="speaker">
            Anf. 132 HADAR CARS (fp):
          </note>
          <note>
            Herr talman! Jag noterar att Nic Grönvall och moderata samlingspartiet
            nu växlat in på rätt spår när det gäller programmet för den verkstadstekniska
            utvecklingen. Min förhoppning är att en likartad manöver senare,
            kanske redan i höst, kommer att gälla synen på u-landshjälpen.
          </note>
          <note>
            Detta är inte en u-landsdebatt och jag skall inte förlänga diskussionen
            på den punkten.
          </note>
          <note>
            Jag begärde egentligen ordet för att polemisera med Åke Wictorsson.
            Men jag tycker att Nic
          </note>
          <note>
            Grönvall framförde alla relevanta argument så koncentrerat och
            skickligt att jag kan nöja mig med att instämma i det han sade.
          </note>
          <note type="speaker">
            Anf. 133 ÅKE WICTORSSON (s):
          </note>
          <note>
            Herr talman! Samhället hjälper fram, säger Nic
          </note>
          <note>
            Grönvall, med visst daller på stämman. Det är ett uttryck för
            en socialistisk syn på näringslivet, som inte tillåts arbeta på
            marknadens villkor, och det kan herr Grönvall aldrig ställa upp
            på. Nej, jag är på det klara med det. Moderata samlingspartiet
            och högern har aldrig ställt upp på detta, utan det har hävdats
            av en ganska bred majoritet i Sveriges riksdag med socialdemokratin
            som bas och ett betydande bistånd från andra partier i kammaren.
          </note>
          <note>
            Om det som jag pekade på -- tele, vattenfall, energiproduktion,
            flygplansproduktionen vid
          </note>
          <note>
            Saab; vi kan fortsätta uppräkningen -- är ett uttryck för ett
            socialistiskt handlingssätt är jag, herr
          </note>
          <note>
            Grönvall och herr Cars, stolt över att vara socialist.
          </note>
          <note>
            Jag är övertygad om att den här typen av samverkan mellan samhället
            i form av staten och näringslivet även i framtidens samhälle kommer
            att vara ett viktigt inslag i näringslivets utveckling, vilket
            inte innebär att man inkräktar på marknadens villkor. Skall ett
            litet land som Sverige kunna hävda sig i den framtida industriella
            utvecklingen, är jag ganska övertygad om att vi måste fortsätta
            med den här typen av utvecklingsprojekt. Det anknyter också till
            det verkstadstekniska programmet.
          </note>
          <note>
            Jag är något överraskad över att Hadar Cars så intensivt ansluter
            sig till Nic Grönvalls synpunkter på det här området. Men det
            är i och för sig inget speciellt avvikande från det mönster som
            i övrigt präglat folkpartiets inställning i de grundläggande politiska
            värderingarna under de senaste månaderna.
          </note>
          <note type="speaker">
            Anf. 134 NIC GRÖNVALL (m):
          </note>
          <note>
            Herr talman! Det var bra att Åke Wictorsson gjorde detta inlägg.
            Det gav mig tillfälle att ta tag i en tråd som jag inte nappade
            på i mitt nyligen hållna anförande. Det gäller den parallell som
            Åke
          </note>
          <note>
            Wictorsson redan i sitt första anförande drog till energiproduktionen
            såsom ett exempel på det viktiga och värdefulla i statens engagemang.
            Jag är angelägen att påpeka att kärnkraftstekniken har utvecklats
            över världen av enskilda företag och med enskilda företags resurser.
            Med stora uppoffringar har man lyckats att genomföra ett marknadsekonomiskt
            lanseringsprogram därför att den egna resursens ansatser gav en
            värdefull produkt till marknaden.
          </note>
          <note>
            Det är egentligen fasaväckande att tänka sig ett samhällsmaskineri
            där industrins resurser -- det är
          </note>
          <note>
            Åke Wictorssons värld jag talar om -- är beroende av att den
            s.k. staten tillhandahåller de resurser som behövs för att utveckla
            samhällsnyttigheter som teleservice, energiproduktion, m.m. Det
            vore förödande om svenskt näringsliv hade att lita till
          </note>
          <note>
            Åke Wictorssons villkor. Vi står vid resultatet av den politiken
            1991. Vi hoppas på en förändring i höst, Åke Wictorsson. Vi skall
            då se till att det svenska näringslivet lever på de villkor som
            marknaden erbjuder; den vitalitet och den framgångsdröm som marknaden
            ger i stället för det varma vaddbandage som statliga subventioner
            och stödformer ger.
          </note>
          <note type="speaker">
            Anf. 135 HADAR CARS (fp):
          </note>
          <note>
            Herr talman! Det jag har försökt att säga är att man inte kan
            dölja misslyckanden inom den svenska industripolitiken genom att
            plocka in småanslag av den karaktär som vi har diskuterat i kväll.
            Jag vill däremot understryka att mycket av den utveckling som
            skett inom kommunikationsområdet, energiområdet, m.fl. områden
            har baserats på ett samarbete där staten har varit med och skapat
            resurser för utveckling. Inte minst gäller detta inom energisektorn
            och kanske i alldeles särskilt hög grad när det gäller kärnkraften.
            Jag är fullt på det klara med att detta inte nödvändigtvis är
            ett avslutat kapitel, utan att det kan finnas områden där ett
            samarbete mellan stat och näringsliv även framöver kommer att
            visa sig vara fruktbart för båda parter. Någon annan uppfattning
            har jag inte.
          </note>
          <note>
            Om någon har uppfattat mig annorlunda, har vederbörande uppfattat
            mig fel.
          </note>
          <note type="speaker">
            Anf. 136 LARS NORBERG (mp):
          </note>
          <note>
            Herr talman! Jag har personligen i min industriella verksamhet
            varit nära förtrogen med statens insatser. De har ofta varit katastrofala,
            som just för kärnkraftsområdet. Jag vill nu inte ta upp en kärnkraftsdebatt
            här, men insatserna inom aktiebolaget Atom Energi var ju till
            mycket stor del ett misslyckande, som sedan den privata industrin
            lyckades omvandla till en industriell framgång. I
          </note>
          <note>
            just aktiebolaget Atom Energi skolade man upp en del människor
            och gav dem en grundkunskap, men det industriella konceptet var
            som sagt en katastrof.
          </note>
          <note>
            Jag var själv med när Marviken fick ställas om från kärnkraftsanläggning
            till oljeeldat kraftverk. Jag var ansvarig för igångkörningen
            av turbinen när vi månad efter månad väntade på ånga från reaktorn,
            ånga som aldrig kom och aldrig har kommit.
          </note>
          <note>
            De stora framgångarna i samarbetet mellan stat och industri har
            huvudsakligen utgjorts av att staten har stått som beställare
            av viktiga utrustningar -- det har gällt statens järnvägar, det
            har gällt Vattenfall, det har gällt försvarsmakten. Allt det som
            staten har beställt av industrin är förmodligen det bästa stöd
            som staten har givit industrin, genom att man därigenom har kunnat
            utveckla prototyper och få referensanläggningar för ny teknik.
            Det är precis den typen av utveckling som jag tror på även när
            det gäller det som i dag ligger oss varmt om hjärtat, nämligen
            ekologisk teknik. Det är den modellen som skall användas -- staten
            skall se till att det kommer beställningar till industrin på sund
            ekologisk teknik, och inte vilken teknik som helst utan en teknik
            som vi kan stå till svars för inför kommande generationer.
          </note>
          <note type="speaker">
            Anf. 137 ÅKE WICTORSSON (s):
          </note>
          <note>
            Herr talman! Det är just detta det handlar om:
          </note>
          <note>
            staten som beställare. Vad innebär det? Jo, det innebär ett icke
            obetydligt risktagande från statens sida, det innebär om man så
            vill att man avlastar marknaden det risktagandet och flyttar över
            det på samhället. I vissa lägen är det klart att ett sådant risktagande
            för med sig konsekvenser. Det såg vi i
          </note>
          <note>
            Marviken, och det har vi kanske upplevt på andra håll också.
            Men det är en förutsättning för en utveckling att vi verkligen
            vågar satsa också på projekt som kan misslyckas. Annars får vi
            inte den utveckling, den expansion av näringslivet, som vi vill
            ha. En av förklaringarna till att svenskt näringsliv är så framgångsrikt
            på världsmarknaden ligger obestridligen på det här området.
          </note>
          <note>
            Sedan vill jag gärna ge Lars Norberg ett erkännande också när
            det gäller diskussionen om att man får satsa på det som kanske
            inte är lönsamt kortsiktigt men som långsiktigt har lönsamhet.
            Det är just det som ligger i systemet. Jag är av samma uppfattning
            som Lars Norberg, att utvecklingen mot ett avfallssnålt samhälle
            skall ha den här ekologiska inriktningen. Det har har vi också
            konstaterat i betänkandet.
          </note>
          <note>
            Sedan vill jag också ge ett erkännande till Hadar
          </note>
          <note>
            Cars. Hans senaste inlägg hyfsade till den här debatten och återförde
            den till den jordnära verkligheten, när han gav ett erkännande
            åt den här utvecklingen. Men frågan är: På vilken nivå och vid
            vilken storlek förvandlas det här från en ful socialism till en
            handlingskraftig näringspolitik? Är det antalet miljarder det
            handlar om? Det skulle möjligen kunna förklara motståndet mot
            det verkstadstekniska programmet; om det blir tillräckligt små
            belopp blir det ful socialism.
          </note>
          <note>
            Men i övrigt upplever jag att Hadar Cars inlägg mycket framgångsrikt
            slog hål på Nic Grönvalls fasa. Jag hoppas att han skall vara
            litet mindre förskräckt för framtiden, även om det kommer att
            bli betydande inslag av en socialdemokratisk näringspolitik också
            i den.
          </note>
          <note>
            I övrigt gratulerar jag bröderna till trätan även om de grundläggande
            frågor som gäller hur man skall utveckla näringspolitiken i framtiden.
            Det vittnar inte om att man har någon särskilt likartad bedömning
            på det här området. Därmed, herr talman, må den här debatten vara
            slut för mitt vidkommande.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 21 mars.)
          </note>
          <note>
            17 § Vissa anslag inom utrikesdepartementets område
          </note>
          <note>
            Föredrogs
          </note>
          <note>
            näringsutskottets betänkande 1990/91:NU26 Vissa anslag inom utrikesdepartementets
            område (prop.
          </note>
          <note>
            1990/91:100 delvis).
          </note>
          <note type="speaker">
            Anf. 138 ROLF L NILSON (v):
          </note>
          <note>
            Herr talman! Jag skall följa Nic Grönvalls höga föredöme från
            behandlingen av förra ärendet och låta bli att yrka bifall till
            den reservation som jag har avgivit till det här betänkandet.
            Reservationen rör den del av betänkandet som har rubriken
          </note>
          <note>
            Exportfinansiering och anknyter till en del av den diskussion
            som fördes alldeles nyss.
          </note>
          <note>
            I en motion som vänsterpartiet har väckt och som handlar om insatser
            för att främja demokratisering i uländer finns exportkrediterna
            nämnda i ett yrkande. Exportkrediterna är ett handelspolitiskt
            instrument, avsett som stöd för svensk export och som stöd för
            svensk industri. Formellt sett är det inte fråga om en biståndsinsats,
            det är inte fråga om ulandshjälp. Men det är den formella sidan.
            Statlig handelspolitik, export med statliga garantier och i förlängningen
            ett statligt samhälleligt stöd, kan inte kopplas fritt från samhällets,
            Sveriges, ulandspolitik och biståndspolitik.
          </note>
          <note>
            När vi i våras behandlade de nya reglerna för exportkreditgarantigivningen
            ville man i den proposition som då förelades riksdagen -- riksdagen
            beslöt sedan i huvudsak i enlighet med den propositionen -- renodla
            systemet, göra det kommersiellt, skala bort vad man ansåg vara
            ovidkommande hänsyn, hänsyn av social art, hänsyn av regionalpolitisk
            art.
          </note>
          <note>
            Vi i vänsterpartiet, precis som miljöpartiet, var motståndare
            till den renodlingen av exportkreditgarantisystemet. Vi menade
            att det i det systemet fortsatt borde finnas plats för regionalpolitiska
            hänsyn, för sociala hänsyn och för hänsyn av den typen att vi
            från Sverige inte stöder export av produkter eller tjänster som
            vi inte själva vill ha. Som ett exempel på detta kan man nämna
            kärnkraftsteknologi.
          </note>
          <note>
            Vårt resonemang gick också ut på att svensk export inte borde
            stödjas, om det t.ex. var fråga om produktionsanläggningar --
            nyckelfärdiga fabriker, som det ofta är -- där man kunde befara
            att verksamheten skulle bedrivas under sådana arbetsmiljöformer
            eller sådana sociala former att vi inte hade accepterat det i
            Sverige. Det är denna argumentationslinje som vi ansluter oss
            till i motionen och den reservation som finns till det här betänkandet.
          </note>
          <note>
            Vi menar att när staten går in med stöd till exporten får sådan
            export inte gå stick i stäv med de mål vi ställer upp för biståndsgivning.
            Det finns en viktig beståndsdel i exportkreditgarantin som man
            kan betrakta som ''utlandsbistånd''. Det är alltså inte bara stöd
            till svenska företag, utan också stöd för utveckling i det land
            dit exporten går.
          </note>
          <note>
            En av de faktorer som vi bör ta hänsyn till är att svenska staten
            inte skall stödja export till länder där exporten kan tänkas förhindra,
            bromsa eller direkt motverka en demokratisk process. Därför skriver
            vi i reservationen och i motionen att exportgarantikreditgivning
            skall ta hänsyn till de svenska biståndsmålen.
          </note>
          <note>
            Med tanke på att kammaren är belastad med mycket arbete och att
            voteringar tar tid och gör arbetsbeslastningen ännu större genom
            att dra ut på tiden ännu mer, kommer jag, vilket jag sade inledningsvis,
            inte att yrka bifall till reservationen.
          </note>
          <note>
            Jag har bara velat markera att vi har den åsikt som finns uttryckt
            i reservationen. Tack!
          </note>
          <note type="speaker">
            Anf. 139 ÅKE WICTORSSON (s):
          </note>
          <note>
            Herr talman! Utskottet vidhåller sin uppfattning från tidigare
            om att man inte skall blanda ihop exportkreditgaranti med biståndspolitik.
            I den mån det finns en biståndspolitisk inriktning av exporten
            skall den handläggas av andra organ än exportkreditnämnden. Vi
            är nämligen av den uppfattningen att det inte är lyckligt att
            man blandar ihop de olika uppgifterna. Vi tror att var och en
            som sätter sig in i frågan förstår att det är bättre att skilja
            på detta och hantera det på olika sätt.
          </note>
          <note>
            Det är skälet, herr talman, till att vi yrkar bifall till utskottets
            utlåtanden.
          </note>
          <note type="speaker">
            Anf. 140 ROLF L NILSON (v) replik:
          </note>
          <note>
            Herr talman! Jag tror inte att Åke Wictorsson menar att man helt
            och hållet skall skilja på exportkreditgivning och biståndspolitik.
            En redovisning av de exportkreditstöd som exportkreditnämnden
            har gett visar att det i huvudsak gäller vad vi betraktar som
            u-länder.
          </note>
          <note>
            Visserligen gäller det inte de allra fattigaste länderna, de
            betraktas knappast som kreditvärdiga.
          </note>
          <note>
            Jag har inte talat för att man skulle sudda ut gränserna helt
            och hållet. Jag talar mera för att man skall acceptera det faktum
            att begreppen flyter samman. Det finns vad man populärt brukar
            kalla en gråzon där stödet till svenska företag i praktiken lika
            mycket är ett stöd till det land till vilket man exporterar.
          </note>
          <note>
            Jag tycker att det är någonting som måste slå igenom i en eller
            annan form i behandlingen av kredit- eller garantigivningen.
          </note>
          <note type="speaker">
            Anf. 141 ÅKE WICTORSSON (s) replik:
          </note>
          <note>
            Herr talman! Självklart tror jag att man kan lägga den här typen
            av aspekter också på exportkrediter.
          </note>
          <note>
            Jag tror dock att det vore olyckligt om man speciellt betonar
            att exportkreditnämnden skall pröva på vilket sätt krediten medverkar
            i demokratiseringsprocessen eller vilken betydelse den har för
            den sociala utvecklingen.
          </note>
          <note>
            Jag tror inte att det är rätt instans för den typen av prövningar.
          </note>
          <note type="speaker">
            Anf. 142 LARS NORBERG (mp):
          </note>
          <note>
            Herr talman! Vi i miljöpartiet har ingen reservation fogad till
            betänkandet. Vi kanske borde ha haft det, eller i varje fall ett
            par motioner med anknytning till de områden som betänkandet handlar
            om. Ett litet parti orkar dock inte alltid med att ta upp alla
            de frågor som man i och för sig har på känn borde tas upp.
          </note>
          <note>
            Vi har i korthet tagit upp frågan om anslaget till
          </note>
          <note>
            GATT i den motion där vi markerade att anslaget borde minskas.
            Jag har inte följt upp motionen, eftersom det är uppenbart att
            man inte kan minska anslagen utan att utträda ur organisationen.
            Det finns alltså ganska klara regler för det och dithän vill inte
            miljöpartiet driva frågan. Vi ville kanske markera en viss skepsis
            och en viss reservation mot
          </note>
          <note>
            GATTs verksamhet.
          </note>
          <note>
            GATT skall vara ett samarbetsorgan för internationell handel.
            Internationell handel hälsar vi med tillfredsställelse när den
            sker mellan likaberättigade och självständiga stater och enskilda
            människor. Grundvalen måste då vara att det, som sagt, sker mellan
            likaberättigade parter.
          </note>
          <note>
            Dessutom bör handeln bedrivas på sådant sätt att den inte skadar
            vår gemensamma jord. Sådana organisationer bör stödjas.
          </note>
          <note>
            Tyvärr är kravet på likaberättigande inte alltid tillräckligt
            för att handeln verkligen skall ske på lika villkor. Vissa västerländska
            företag bedriver en verksamhet i handeln med u-länderna som allvarligt
            skadar dessa länders ekologiska system.
          </note>
          <note>
            Det pågår och man exploaterar också människor i u-länderna.
          </note>
          <note>
            I fråga om GATTs strävan mot en global frihandel har dessa problem
            kommit att stå i konflikt med önskemålen om att ha en fri handel.
          </note>
          <note>
            På vissa områden tror vi i miljöpartiet att det är omöjligt att
            ha en helt fri handel. Det finns ekologiska och mänskliga hänsyn,
            risker för social dumpning osv. som gör att man måste ha begränsningar.
            Jag tror att jordbruket är ett typiskt exempel där man nog aldrig
            kan uppnå en totalt fri handel därför att människor är så angelägna
            om att ha en närförsörjning när det gäller det allra livsnödvändigaste.
          </note>
          <note>
            Så långt om GATT. Jag vill tillägga att det nu sägs av utskottsmajoriteten
            att man verkligen börjar att arbeta med de globala, regionala
            och lokala omsorgerna om miljön även i GATT och att man har sin
            uppmärksamhet riktad på frågan om social dumpning, behov av sociala
            klausuler osv. Om detta är korrekt, och det hoppas jag att jag
            får bekräftat av regeringspartiets företrädare, är det glädjande.
            Då ändras GATT i rätt riktning.
          </note>
          <note>
            Vi borde också ha motionerat om EKN. EKN och dess verksamhet
            är en del av ett system som förekommer i industriländerna, ett
            system där man under visst hemlighetsmakeri konkurrerar med varandra
            med hjälp av krediter som ofta är affärsmässigt tvivelaktiga och
            leder till stora förluster. Det kan jag inte betrakta som något
            annat än merkantilism i gammaldags bemärkelse.
          </note>
          <note>
            Jag är förvånad över att de partier som säger sig företräda marknadsekonomin
            i alla väder inte reagerar emot detta system. Om detta vore en
            sund försäkringsverksamhet med normala kommersiella risker, tycker
            jag inte att staten skulle behöva engagera sig i verksamheten.
          </note>
          <note>
            Miljöpartiet kan godkänna statlig kreditgaranti när det finns
            alldeles speciella skäl för att krediterna inte är marknadsmässiga.
            Det kan finnas andra aspekter på krediterna av det slag som Rolf
            L
          </note>
          <note>
            Nilson tidigare berörde. U-hjälpsmål eller sociala mål kan motivera
            att man går ifrån det som är rent marknadsmässigt. Det märkliga
            är att sådana hänsyn inte skall få tas enligt reglerna. Varför
            skall staten blanda sig i något som borde kunna klaras ut genom
            ett normalt försäkringsväsende?
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 21 mars.)
          </note>
          <note>
            18 § Värdepappersfonder
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1990/91:NU27 Värdepappersfonder
          </note>
          <note>
            Andre vice talmannen konstaterade att ingen talare var anmäld.
          </note>
          <note>
            (Beslut skulle fattas den 21 mars.)
          </note>
          <note>
            19 § Anslag till skatteförvaltningen m.m.
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1990/91:SkU14 Anslag till skatteförvaltningen m.m. (prop. 1990/91:100
            delvis).
          </note>
          <note type="speaker">
            Anf. 143 ISA HALVARSSON (fp):
          </note>
          <note>
            Herr talman! I detta skatteutskottets betänkande
          </note>
          <note>
            14 behandlas en del motioner som handlar om rättssäkerheten i
            skattelagstiftningen.
          </note>
          <note>
            En förutsättning för ett fungerande skattesystem är naturligtvis
            att det finns en tillfredsställande kontroll av skatteunderlaget.
            Jag skulle t.o.m. vilja påstå att det ligger i alla ärliga och
            hederliga medborgares intresse att skattemyndigheterna har en
            hög ambition att motverka skattefusk och att myndigheten har förutsättningar
            att kunna beivra fusk i de fall det förekommer. Emot denna strävan
            kan dock ibland ställas den enskildes intresse av integritet och
            rättssäkerhet.
          </note>
          <note>
            Från rättssäkerhetssynpunkt är det utomordentligt viktigt att
            bevaka förutsebarheten och legaliteten inom skattekontrollen och
            att alla verkligen behandlas lika. Det är nödvändigt att myndigheternas
            möjligheter att företa ingrepp mot enskilda och företag är ordentligt
            reglerade i lag.
          </note>
          <note>
            I och med att myndigheterna fått allmänna befogenheter vad gäller
            kontrollen av de skattskyldiga, så blir dessa kontroller beroende
            av tjänstemännens personliga inställning med risk för stora skillnader
            i behandling som följd.
          </note>
          <note>
            Under många år har folkpartiet liberalerna hävdat att rättssäkerheten
            inom skattelagstiftningen måste förstärkas. Statens kontrollintresse
            får inte prioriteras så högt att enskildas och företags integritet
            åsidosätts.
          </note>
          <note>
            När Sverige och den socialdemokratiska regeringen kritiseras
            i den allmänna debatten för övergerpp mot rättssäkerheten är exemplen
            för det mesta hämtade från skatteområdet.
          </note>
          <note>
            Den behandling som bilhandlaren Halvar Alvgard utsatts för visar
            med all önskvärd tydlighet att den enskildes rätt lätt kan förloras
            i snårskogen av regler.
          </note>
          <note>
            Trots att vi nu har fått ett enklare skattesystem så kvarstår
            en mängd lagar och regler som tillkommit för att på olika sätt
            kontrollera att medborgarna uppfyller sina skatte- och uppbördsförpliktelser
            gentemot staten. Många av dessa regler står i strid med vad ett
            rättssamhälle kan acceptera i lagstiftningsväg.
          </note>
          <note>
            Folkpartiet liberalerna vänder sig mot att skattemyndigheten
            ges befogenhet inte bara att ompröva ett tidigare fattat preliminärt
            beslut utan också ges en fullständig rätt att överpröva sitt en
            gång tidigare slutbehandlade taxeringsärende.
          </note>
          <note>
            Detta strider enligt vår mening mot den i svensk rättväsende
            grundläggande principen att en domstol eller myndighet inte skall
            kunna döma eller besluta i ett ärende eller mål som myndigheten
            tidigare tagit befattning med. Den som en gång tidigare har bedömt
            en sak kan inte förutsättningslöst ompröva ärendet. Medvetet eller
            omedvetet måste beslutsfattaren har påverkats i sin tidigare inställning
            till men för den enskildes rätt till en förutsättningslös prövning
            av sitt ärende.
          </note>
          <note>
            Folkpartiet liberalerna menar att det allmännas processföring
            borde skötas av ett fristående allmänt ombud, som har en, gentemot
            myndigheten, självständig och oberoende ställning. Eftersom skattemyndigheten
            vid grundbeslutet redan har intagit en ståndpunkt, måste det ur
            den skattskyldiges synvinkel kännas som om det allmännas talan
            redan på förhand är bestämd, och det av en skattemyndighet som
            måste antas ha en i princip fiskal inställning.
          </note>
          <note>
            Vår invändning mot att skattemyndigheten som första instans skall
            få besluta i ärenden om obehöriga vinstöverföringar grundar sig
            på att dessa frågor är av så komplicerad natur att de endast bör
            få avgöras av domstol. Det är också angeläget att få en så enhetlig
            rättstillämpning som möjligt på detta område. Därför bör dessa
            beslut behandlas av länsrätt som första instans.
          </note>
          <note>
            Mot våra protester införde riksdagen för några år sedan rätt
            för skattemyndigheterna att företa generella taxeringskontroller.
            När lagrådet granskade regeringsförslaget framfördes mycket allvarlig
            kritik. Bl.a. påpekades att man genom detta förfarande inkräktar
            på det grundlagsstadgade skyddet för varje medborgare mot husrannsakan
            och liknande intrång.
          </note>
          <note>
            Vi måste naturligtvis ha en fungerande skattekontroll, men denna
            ambition får inte gå så långt att den enskildes bertättigade anspråk
            på en privat sfär helt sopas undan.
          </note>
          <note>
            Folkpartiet liberalerna har under många år föreslagit att skattskyldiga
            skall få ersättning för sina rättegångskostnader när de processar
            i skattedomstolar. Om den enskilde behöver anlita en advokat,
            revisor eller annan expert som hjälp i processandet, har han hittills
            inte haft rätt till ersättning för dessa kostnader ens om han
            vunnit målet. Den traditionella synen är nämligen att den enskildes
            rätt skall bevakas av skattemyndigheten eller domstolen i fråga.
          </note>
          <note>
            Det säger sig självt, anser vi, att domstolen inte räcker som
            garant för att tillvarata den enskildes rätt. Motparten i skatteprocesser
            brukar vara en erfaren skattejurist. De flesta skattskyldiga hamnar
            därför i ett ohjälpligt underläge om de inte får ha ett ombud.
            Det är mycket viktigt för rättssäkerheten att parterna är jämnstarka.
          </note>
          <note>
            Behovet av juridiskt biträde i skatteprocessen är därför en elementär
            rättssäkerhetsfråga.
          </note>
          <note>
            Regeringen lade häromåret fram förslag till ändring av dessa
            regler. Regeringsförslaget och riksdagens beslut innebar ändå
            att huvudregeln alltjämt kvarstår; den enskilde skall själv betala
            sina ombudskostnader, även om han vunnit målet.
          </note>
          <note>
            Detta är en märklig regel. Vi anser av både rättviseskäl och
            principiella skäl att alla bör ha rätt att få sina kostnader täckta,
            när de helt eller delvis vinner ett skattemål. Den enskilde bör
            naturligtvis även kunna erhålla ersättning i de fall där skattemyndigheterna
            använt hans fall i prejudikatsyfte. Att så inte är fallet är verkligen
            mycket märkligt.
          </note>
          <note>
            Bevissäkringslagen ger mycket stora befogenheter till skattemyndigheterna
            att själva besluta om att göra s.k. eftersökning, vilket är en
            åtgärd som i straffprocessen kallas husrannsakan.
          </note>
          <note>
            Bevissäkringslagen ger t.o.m. större befogenheter att söka igenom
            privata utrymmen än vad husrannsakan gör. Ett så allvarligt ingrepp
            i den enskildes privata utrymmen skall enligt vår mening inte
            få ske utan att misstanke om brott föreligger.
          </note>
          <note>
            Vi anser för övrigt att skattemyndigheterna aldrig skall ha rätt
            att tränga in i privata utrymmen.
          </note>
          <note>
            Denna rätt skall vara förbehållen polis- och kronofogdemyndigheten.
            I de flesta fall borde det räcka med hot om vite för att få fram
            material för granskning från deklarationsskyldiga som misstänks
            för brott men som vägrar lämna ifrån sig sina handlingar. Dagens
            oanmälda skatterazzior, som sker utan att misstanke om brott föreligger,
            anser vi inte skall få förekomma i en rättsstat.
          </note>
          <note>
            Betalningssäkringen är en mycket omfattande tvångsåtgärd. Den
            är ett förödande instrument mot skattskyldiga som inte har gjort
            sig skyldiga till det som lagen vill stävja.
          </note>
          <note>
            Åtgärden innebär en särskild rätt för staten att lägga kvarstad
            på ännu icke fastställda skattefordringar hos en förmodat skattskyldig.
            Om det nu skall finnas en lag om betalningssäkring måste den utformas
            så att den uppfyller högt ställda krav på rättssäkerhet. Den tjänsteman
            och den domare som handlägger ett betalningssäkringsärende kan
            vid ett felaktigt beslut fullständigt ruinera en enskild persons
            ekonomiska och sociala ställning.
          </note>
          <note>
            Betalningssäkring är ett oerhört maktmedel, och det måste i samband
            med användningen av detta ställas samma höga krav på precision
            som då människor döms till fängelse. Tolkningen av begreppet ''påtaglig
            risk'' när det gäller statens sätt att säkra rena kreditrisker
            kan vi i folkpartiet inte godta. Ett så vittomfattande riskrekvisit
            kan mycket hårt drabba gäldenärer, som intensivt kämpar för att
            undvika konkurs.
          </note>
          <note>
            Det kan dess värre vara just betalningssäkringen som framtvingar
            en konkurs, vilken annars skulle ha kunnat undvikas. Betalningssäkring
            synes i dessa fall bara vara ett sätt att kringgå det ordinära
            konkursförfarandet och att förse det allmänna med ytterligare
            ett instrument utöver det som alla andra borgenärer har att tillgå.
            Betalningssäkring skall enligt vår mening endast omfatta de fall
            då det s.k.
          </note>
          <note>
            sabotagekravet är uppfyllt. Vårt krav att ett beslut om betalningssäkring
            skall motiveras utförligt borde vara självklart.
          </note>
          <note>
            En förutsättning för att beslut om betalningssäkring inte skall
            vara helt orimlig från rättssäkerhetssynpunkt är att det finns
            ett fungerande system för ersättning. Risken för felaktiga beslut
            är mycket större i betalningssäkringsmål än i någon annan statlig
            verksamhet. Trots detta är skadeståndsskyldigheten ändå på några
            punkter begränsad. Folkpartiet liberalerna anser att statens ersättningsrätt
            skall omfatta även den skattskyldiges kostnader för biträde och
            utredning i betalningssäkringsmålet.
          </note>
          <note>
            När det gäller den förenklade deklarationen är det anmärkningsvärt
            att regeringen ännu inte bestämt i vilken form utredningsarbetet
            skall bedrivas, trots att riksdagen begärt det. Lika anmärkningsvärt
            är det att regeringen inte lägger fram något förslag angående
            uppdragsgivares betalningsskyldighet för uppdragstagares skatter
            och avgifter, fastän det sedan många år tillbaka finns ett utredningsförslag.
          </note>
          <note>
            Herr talman! Det finns en rad reservationer till betänkandet,
            men jag nöjer mig med att yrka bifall till nr 23, 25, 32, 38,
            39 och 41.
          </note>
          <note type="speaker">
            Anf. 144 MARTIN OLSSON (c):
          </note>
          <note>
            Herr talman! I det betänkande som nu behandlas tas dels frågan
            om anslag till skatteförvaltningen upp, dels behandlas en rad
            borgerliga motioner syftande till att bl.a. stärka rättstryggheten
            i taxeringsprocessen. I Görel Thurdins frånvaro vill jag säga
            några ord om dessa frågor. Görel Thurdin är förhindrad att delta
            i debatten här i kväll.
          </note>
          <note>
            När det gäller anslag till skattemyndigheterna vill vi från centerns
            sida säga något om överförandet av folkbokföringen från kyrkan
            till skattemyndigheterna. I centerpartiet har vi hela tiden motsatt
            oss att man skulle lämna ett väl fungerande system för folkbokföring
            och föra över denna från kyrkan till skattemyndigheterna. Detta
            system blir dessutom dyrare för samhället. Vi har upprepade gånger
            sedan beslutet fattades krävt att riksdagen skall upphäva det,
            och vi har i år framfört kravet i en partimotion.
          </note>
          <note>
            Genom att inte genomföra beslutet skulle man minska anslagsbehovet
            med 350 milj.kr., varav 100
          </note>
          <note>
            milj.kr. faller på riksskatteverket och 250 milj.kr.
          </note>
          <note>
            på regional och lokal skatteförvaltning. Vi ser det som en mycket
            värdefull besparing med statliga medel och en viktig åtgärd för
            att undvika en ökning av byråkratin. I reservationerna 1 och 4
            tar vi upp dessa besparingskrav på tillsammans 350
          </note>
          <note>
            milj.kr.
          </note>
          <note>
            De andra frågorna i betänkandet gäller främst rättssäkerheten
            inom taxeringsprocessen. Centern står bakom 17 av de reservationer
            som innehåller krav som på olika sätt skall bidra till att öka
            rättstryggheten. Innan jag kommenterar ett par av dessa reservationer
            vill jag ge några allmänna synpunkter på dessa för den enskilde
            så viktiga frågor.
          </note>
          <note>
            Rättssäkerheten är enligt vår mening av grundläggande betydelse
            och en förutsättning för ett demokratiskt samhälle. Varje medborgare
            måste kunna känna rättslig trygghet och ha möjlighet att hävda
            sina intressen och rättigheter samt lita på att samhället behandlar
            var och en korrekt och lika. Dessutom skall den enskildes integritet
            respekteras.
          </note>
          <note>
            Skatternas stora ekonomiska betydelse såväl för de flesta medborgare
            som för samhället och de många kontakter med myndigheter som enskilda
            har i skattefrågor medför att rättstryggheten inom det området
            har särskilt stor betydelse. För att rättstryggheten inom skatteområdet
            skall vara tillfredsställande fordras att regler för beskattning
            och taxering är så enkla och klara som möjligt så att man på så
            sätt kan undvika osäkerhet och delade meningar om hur reglerna
            skall tolkas. Andra lika betydelsefulla förhållanden är bl.a.
            att den enskilde i sina kontakter med skattemyndigheterna skall
            kunna hävda sina intressen och att myndigheternas åtgärder gentemot
            den enskilde inte är mer ingripande än omständigheterna kräver
            och respekten för den enskildes integritet medger.
          </note>
          <note>
            Det är dessutom av stor betydelse att myndigheters och domstolars
            beslut fattas utan större tidsutdräkt.
          </note>
          <note>
            I det förenklingsarbete som sker inom skatteadministrationen
            är det viktigt att beakta vad planerade förändringar kan komma
            att betyda för den enskilde skattebetalaren vad gäller information,
            möjligheter att bedöma de egna skatteförhållandena och erforderliga
            tidsmarginaler för uppgiftslämnande och inbetalningar.
          </note>
          <note>
            Centerpartiet ser det som väsentligt att rättstryggheten i skatteprocessen
            förbättras bl.a.
          </note>
          <note>
            genom att den enskilde ges en starkare ställning än för närvarande
            gentemot skattemyndigheterna.
          </note>
          <note>
            Herr talman! Jag vill nämna några exempel från reservationer
            som vi står bakom och som innebär förbättringar som vi finner
            vara angelägna. De flesta kraven är krav som bl.a. vi från centern
            har framfört många gånger tidigare, både i motioner och i reservationer
            tillsammans med övriga borgerliga partier.
          </note>
          <note>
            Det gäller först den förenklade deklarationen. Nu har ju den
            skattskyldige enbart att sätta ett kryss för att på så sätt markera
            att han eller hon är nöjd med de uppgifter som han eller hon har
            fått i fråga om sin inkomst. Vi anser att skattemyndigheten skall
            förtrycka inkomna inkomstuppgifter på deklarationsblanketten.
            Därigenom skulle den enskilde ha möjlighet att kontrollera att
            de uppgifter som kommit in till skattemyndigheterna är korrekta,
            en möjlighet som bör vara en grundläggande regel.
          </note>
          <note>
            En annan fråga gäller omprövning till den skattskyldiges nackdel.
            Vi anser i en motion att beslut om omprövning bör få ske endast
            inom sex månader, och inte som nu inom ett år, fr.o.m.
          </note>
          <note>
            utgången av taxeringsåret.
          </note>
          <note>
            En annan fråga som tas upp i reservationer är eftertaxering vid
            oriktig uppgift. Vi tycker att det ibland ställs orimliga krav
            på den enskilde och att förutsättningarna för omprövning därför
            bör kunna prövas. Det bör enligt vår uppfattning vara till fyllest
            om den skattskyldige i deklarationen lämnat de upplysningar som
            han eller hon anser sig rimligen böra lämna. Om skattemyndigheterna
            underlåter att inom ramen för sitt taxeringsarbete utreda den
            aktuella skattefrågan bör enligt vår mening i princip någon möjlighet
            till eftertaxering inte föreligga. Genom dessa större krav på
            taxering i första instans ökar som vi ser det rättssäkerheten
            för den enskilde.
          </note>
          <note>
            Skattetilläggen är en annan fråga som vi årligen har att debattera
            här i riksdagen. Vi anser det mycket viktigt att stor hänsyn tas
            till omständigheterna i det enskilda fallet i samband med bedömning
            av i fall skattetillägg skall utgå. I vår reservation framhåller
            vi, att eftersom förslag ännu inte har kommit från regeringen
            om förbättringar och reformer i det här fallet, är det nu nödvändigt
            att riksdagen hos regeringen gör en framställning om att sådant
            förslag skall framläggas.
          </note>
          <note>
            Arbetsgivares ansvar för ej erlagd skatt kan ibland leda till
            stora problem och medför orimlig börda för arbetsgivare som driver
            sitt företag som handelsbolag eller enskild firma. Det är uppenbart
            att det ibland uppstår förhållanden som är helt oacceptabla. Av
            den anledningen anser vi att snabba åtgärder är nödvändiga. En
            första åtgärd bör enligt vår mening vara att de jämkningsmöjligheter
            som finns för ställföreträdare för aktiebolag utvidgas till att
            omfatta allt arbetsgivaransvar där ej betalt skattebelopp beror
            på förhållanden som arbetsgivaren haft svårt att kontrollera.
          </note>
          <note>
            Ett annat problem som ibland visar sig gäller uppdragsgivares
            betalningsskyldighet för uppdragstagares skatter och avgifter.
          </note>
          <note>
            Bestämmelserna i uppbördslagen om detta ansvar bör ändras i syfte
            att stärka den enskildes rättstrygghet.
          </note>
          <note>
            I flera reservationer tas frågor upp som syftar till att stärka
            rättssäkerheten vid betalningssäkring. I en av de reservationerna
            tar man upp en fråga som ligger nära ett område som jag själv
            har haft tillfälle att arbeta med i andra sammanhang, nämligen
            det allmännas skadeståndsansvar. Kravet att den enskilde skall
            ha rätt till ersättning för all skada han eller hon har lidit
            på grund av felaktigt beslut om betalningssäkring bör enligt vår
            uppfattning resas.
          </note>
          <note>
            Vi vill att det i det här fallet skall vara fråga om ett strikt
            ansvar. Vi anser även att den självrisk på
          </note>
          <note>
            5 000 kr. för den enskilde som gäller vid ersättning på grund
            av fel från myndigheters sida skall tas bort. Vi anser det både
            principiellt och moraliskt fel, och vi anser därför att full ersättning
            skall utgå.
          </note>
          <note>
            I betänkandet behandlas även kostnader i skatteprocesser i mål
            som den enskilde vinner. Vi anser att den enskilde i de fallen
            alltid skall ha rätt till ersättning för de skäliga kostnader
            som han eller hon har lagt ner för att hävda sin rätt.
          </note>
          <note>
            En annan fråga som tas upp är bevissäkringslagen.
          </note>
          <note>
            Den har ju utsatts för mycket kritik under årens lopp med hänsyn
            till att det föreligger stora risker för att rättssäkerheten kan
            eftersättas vid tillämpningen av lagen. Det finns exempel på hur
            den mycket hårt har drabbat oskyldiga människor, och det har dessutom
            varit svårt för dem att få skälig ersättning för uppkomna skador
            och förluster. Kritiken mot lagen ledde till smärre förändringar
            1988, men även efter det att dessa förändringar genomförts i lagen
            kvarstod enligt vår mening riskerna för att lagen tillämpas så
            att rättssäkerhetssynpunkterna eftersätts. Jag har själv under
            många år och även i år motionerat om att lagen skall avskaffas.
            Såsom framförs i reservationen är det inte tillfredsställande
            att skattemyndigheterna enligt bevissäkringslagen har möjlighet
            att med tvång bereda sig tillträde till privata utrymmen. Jag
            anser att vitesföreläggande i de flesta fall torde vara tillräckligt
            för att förmå sådana deklarations- och uppgiftsskyldiga som inte
            är misstänkta för brott att lämna ifrån sig material för granskning.
            I de fall som vitesföreläggande inte visar sig vara tillräckligt
            är det befogat att låta skattemyndigheterna ta till prövning i
            domstol och via handräckning av kronofogdemyndighet få tillgång
            till önskat material. Vid misstanke om skattebrott räcker det
            med de regler som gäller för genomförande av husrannsakan. Detta
            är motiv för att denna lag bör avskaffas.
          </note>
          <note>
            Huvuddelen av de krav som jag har uppehållit mig vid är gemensamma
            ställningstaganden, nu liksom tidigare, från centern, moderaterna
            och folkpartiet.
          </note>
          <note>
            Från centerns sida stöder vi självfallet alla de motioner och
            reservationer som våra utskottsrepresentanter står bakom. Den
            tidigare talaren har yrkat bifall till vissa av dessa reservationer.
            Jag avstår från att nu yrka bifall till ytterligare reservationer.
          </note>
          <note type="speaker">
            Anf. 145 MAGGI MIKAELSSON (v):
          </note>
          <note>
            Herr talman! Jag skall i mitt anförande till största delen uppehålla
            mig vid anslagen till riksförsäkringsverket. Jag börjar med att
            konstatera att skatteförvaltningarna inte kan göra ett bra jobb
            i dag. Man hinner inte göra tillräckligt många eller tillräckligt
            noggranna kontroller av näringsidkares och enskildas deklarationer.
          </note>
          <note>
            I betänkandet skriver utskottsmajoriteten följande angående skatteförvaltningen:
            ''Utskottet har inhämtat upplysningar i ärendet av företrädare
            för
          </note>
          <note>
            RSV och tvingas konstatera att skatteförvaltningen befarar svårigheter
            att inom ramen för det beräknade anslaget både säkra genomförandet
            av de stora och genomgripande reformer inom beskattningen m.m.
            som beslutats under senare år och samtidigt sköta den löpande
            verksamheten --
          </note>
          <note>
            bl.a. service och kontroll -- med upprätthållande av en hög ambitionsnivå.
            Om hänsyn tas till löne- och prisomräkning m.m. innebär budgetförslaget
            faktiskt en minskning av anslaget till den befintliga löpande
            verksamheten.''
          </note>
          <note>
            Utskottets slutsats efter detta konstaterande är att de i propositionen
            föreslagna anslagen är väl avvägda!
          </note>
          <note>
            Det skall bli intressant att höra Bruno Poromaa förklara att
            det kan anses väl avvägt att RSV inte kan sköta skattekontrollen
            med bibehållande av en hög ambitionsnivå. Från vänsterpartiet
            tycker vi att det är en märklig slutsats.
          </note>
          <note>
            Nuvarande situation leder till att samhället går miste om skatteintäkter.
            Det rör sig om belopp i miljardklassen. Det vet vi från tidigare
            års extrasummor till skattekontroll. Men det innebär också att
            enskilda och näringsidkare går miste om för mycket inbetald skatt.
            De skattekontroller som genomförs visar att en av fyra rörelseidkare
            och en av tre löntagare får sänkt taxering.
          </note>
          <note>
            Vänsterpartiet har i årets budgetproposition begärt totalt 29
            milj. kr. utöver regeringens förslag för att klara en högre ambitionsnivå.
            Vi vill fördela dessa pengar så att 14 miljoner anslås till regional
            och lokal skatteförvaltning och 5 miljoner till kontroll av stora
            bolag. Dessutom anvisas omedelbart 10
          </note>
          <note>
            miljoner extra för att trygga personalförsörjningen i Stockholms
            län.
          </note>
          <note>
            Förra året anvisade riksdagen 20 milj. kr. extra till skatteförvaltningen
            i Stockholms län, eftersom man då hade svårigheter med personalrekryteringen.
          </note>
          <note>
            Nu har situationen förbättrats, men de människor som kunde rekryteras
            förra året måste få sin lön även i år. Det är märkligt att utskottet
            inte vill anslå dessa medel.
          </note>
          <note>
            Jag vill veta hur Bruno Poromaa och skatteutskottet vill lösa
            problemet med löner till den personal som anställdes med extra
            pengar förra året.
          </note>
          <note>
            Jag vill också kortfattat kommentera de borgerliga förslagen.
            I motioner från moderaterna liksom centern finns förslag om att
            man skall sänka anslagen till skatteförvaltningen med, på sina
            håll, flera hundra miljoner kronor. Anser ni att det är bra att
            skatteförvaltningarna inte hinner kontrollera taxeringarna och
            att skatteinkomster i miljardklassen undandras statskassan?
          </note>
          <note>
            Centern motiverar visserligen sina förslag med att man vill riva
            upp beslutet om att föra över folkbokföringen till skatteförvaltningen.
            Men man skriver också i sin reservation att man vill göra en ytterligare
            neddragning av anslaget.
          </note>
          <note>
            Sverige är ett bra land att leva i, men det är förvisso ingen
            idyll där rättvisa och solidaritet är självklara begrepp -- i
            synnerhet inte inom storfinansen. Inför valet 1988 hade dåvarande
            vpk en valaffisch med texten ''Fånga hajarna i skattenätet''.
            Den texten är lika aktuell i dag som den var då.
          </note>
          <note>
            Vi har fått en skatteomläggning som nästintill skulle omöjliggöra
            skattefiffel. Hittills har det emellertid inte gett resultat i
            form av ärligare företagsredovisningar. Redan innan beslutet om
            det nya skatteförslaget fattades fanns kryphålen noggrant utstakade
            för den som hade pengar att köpa den kunskapen. Utanför lagens
            rågångar finns fortfarande en stor gråzon, där det avancerade
            skattefusket är en del av verksamheten.
          </note>
          <note>
            Det är med andra ord inte brist på arbetsuppgifter för skattekontrollanter.
            Vi vet att varje anställd skattekontrollant tjänar in sin lön
            flera gånger om.
          </note>
          <note>
            Det handlar snarare om synen på kontroll -- vilka man skall kontrollera
            och vilka man kan kontrollera. Det är självklart för oss vänsterpartister
            att vi skall lägga de största resurserna på att fånga de stora
            hajarna.
          </note>
          <note>
            Det här är också en rättssäkerhetsfråga för de löntagare och
            rörelseidkare som är hederliga och betalar sina skatter. Skall
            de acceptera att samhället inte anslår tillräckliga resurser för
            att komma åt de som utnyttjar och missbrukar systemet?
          </note>
          <note>
            Vi i vänsterpartiet anser inte det. Jag vill yrka bifall till
            reservationerna nr 2 och 5.
          </note>
          <note>
            Två ytterligare reservationer tar upp frågan om kontrolluppgiftsskyldighet
            när det gäller juridiska personers ränteinkomster och möjligheter
            för studerande att få anstånd med betalning av kvarskatt.
          </note>
          <note>
            Vi har alltså krävt kontrolluppgiftsskyldighet vid juridiska
            personers ränteinkomster. Vi har gjort det av två skäl. Denna
            skyldighet finns redan för fysiska personer, och vi tycker att
            det är en rättvisefråga.
          </note>
          <note>
            Det viktigaste skälet är emellertid att det har visat sig att
            juridiska personers ränteinkomster har underdeklarerats i betydande
            omfattning. Det har visat sig att frivillighet inte har fungerat.
            Vi tycker därför att det är dags att regeringen får komma med
            ett förslag om att göra detta obligatoriskt.
          </note>
          <note>
            Vi har också lämnat förslag på lättnader för studerande som arbetar
            tillfälligt för att få anstånd med betalning av kvarskatt.
          </note>
          <note>
            Vi står givetvis även bakom dessa reservationer och i övrigt
            de reservationer som vi har undertecknat.
          </note>
          <note>
            Eftersom jag inte avser att begära votering, avstår jag från
            att yrka bifall.
          </note>
          <note type="speaker">
            Anf. 146 GÖSTA LYNGÅ (mp):
          </note>
          <note>
            Herr talman! I dag har jag endast en reservation att försvara,
            men den är så mycket viktigare eftersom den berör medborgarnas
            inställning till skatter, vår lojalitet gentemot samhället. Med
            mina egna ord kommer jag att upprepa några av de argument som
          </note>
          <note>
            Maggi Mikaelsson förde fram. Vår syn på frågan är ganska lika.
          </note>
          <note>
            Deklarationstiden har blivit vad den inte var avsedd att vara
            -- en tidpunkt när man genom ohederlighet protesterar mot statens
            budget. Detta är mycket illa. Det är illa också därför att folk
            får dåliga vanor.
          </note>
          <note>
            Ohederligheten smittar av sig.
          </note>
          <note>
            Det är särskilt svårt för vanligt folk att förstå varför de skall
            vara lojala mot samhället när de verkligt rika kan dra sig undan
            sin del av skattebördan genom att anställa experter för att balansera
            på lagens gräns och kanske ibland överskrida den. Exemplen är
            många på både företag och folk som har drivit detta till nära
            nog fulländning. Några har avslöjats, och det har varit chockerande
            för människor. Många har kanske inte ens avslöjats.
          </note>
          <note>
            Det är uppmuntrande att det görs en hel del på riksskatteverket
            när det gäller ekonomisk brottslighet. Det har skatteutskottet
            också påpekat i betänkandet. Samtidigt står det dock att RSV
          </note>
          <note>
            befarar svårigheter med att hålla aktiviteten vid en hög ambitionsnivå,
            vilket Maggi Mikaelsson just påpekade. Varför, Bruno Poromaa,
            går man då inte med på vår specialdestinerade ökning av 10
          </note>
          <note>
            miljoner för detta? Lägg märke till att det här inte rör sig
            om en rejäl utgift. Det gäller ett utlägg som kommer att återbetalas
            mångdubbelt, kanske hundrafalt, när miljonerna och eventuellt
            någon enstaka miljard av undanhållna skattemedel rullar in. Jag
            ställer också samma fråga till de borgerliga debattörerna. Varför
            delar ni inte min uppfattning om att skatteflykt bör beivras med
            största möjliga effektivitet?
          </note>
          <note>
            Även de tio miljoner som vi föreslagit till en charmoffensiv
            för riksskatteverket torde betala sig väl rent ekonomiskt. Den
            verkliga vinsten är dock här den etiska. Om offensiven lyckas
            kan alltfler människor få en ansvarsfullare inställning till sitt
            skattebidrag till samhällets kostnader.
          </note>
          <note>
            Människor behöver inte automatiskt tycka att skatt är något man
            skall fuska med och att man skall lura samhället. I stället kan
            det kanske komma att anses att skatt är vårt lojala bidrag till
            samhället och att samhället är vårt gemensamma.
          </note>
          <note>
            Herr talman! Jag yrkar bifall till reservation nr 3 i mom. 1
            i skatteutskottets bestänkande SkU14.
          </note>
          <note type="speaker">
            Anf. 147 ISA HALVARSSON (fp):
          </note>
          <note>
            Herr talman! Gösta Lyngå frågade om vi inte ansåg att man skall
            ha en tillfredsställande kontroll av de skattskyldiga. Jag betonade
            faktiskt i mitt anförande att vi ser det som mycket viktigt.
          </note>
          <note>
            Däremot tycker jag att det är skrämmande att miljöpartiet inte
            med ett ord eller en stavelse bekymrar sig om den enskilde människans
            intresse av rättssäkerhet och integritet i dessa frågor. Gösta
          </note>
          <note>
            Lyngå sade att man helt delar vänsterpartiets åsikt i dessa frågor.
            Det är skrämmande att man i sin iver att få in så mycket pengar
            som möjligt förutsätter att en människa som på något sätt blir
            ifrågasatt i skattehänseende är skyldig. Det är för mig en fullständigt
            främmande tankegång.
          </note>
          <note type="speaker">
            Anf. 148 GÖSTA LYNGÅ (mp):
          </note>
          <note>
            Herr talman! Antingen har jag inte uttryckt mig klart eller också
            har Isa Halvarsson inte riktigt hört vad jag har sagt. Jag sade
            att många av mina motiveringar ligger i samma linje som Maggi
          </note>
          <note>
            Mikaelssons. När det gäller den enskildes rättssäkerhet talar
            vi om enskilda som är lojala skattebetalare. För deras rättssäkerhet
            är det viktigt att andra inte lurar det totala samhället. Vi talar
            också om skattebetalare som är ärliga. Det är givet att vi står
            på deras sida och att de inte skall behandlas orättfärdigt. Jag
            tror att många av dessa fall är väl avvägda, men det kan vara
            en bedömningsfråga.
          </note>
          <note type="speaker">
            Anf. 149 ISA HALVARSSON (fp):
          </note>
          <note>
            Herr talman! Jag tycker ändå att man kan konstatera att miljöpartiet
            inte är med på en enda av de reservationer som gäller den enskildes
            rättssäkerhet. Miljöpartiet är inte heller med på den eller de
            motioner som handlar om att en enskild som har vunnit en skatteprocess
            skall ha rätt till ersättning för sitt ombud. Man måste väl ändå
            förutsätta -- eller gör inte Gösta Lyngå det -- att en person
            som har vunnit en skatteprocess är oskyldig?
          </note>
          <note type="speaker">
            Anf. 150 GÖSTA LYNGÅ (mp):
          </note>
          <note>
            Herr talman! Jo, det gör jag. Det är mycket möjligt att jag i
            detta fall skulle ha stött er reservation. I de flesta fall finner
            jag nog att era reservationer är klart överdrivna och mera skyddar
            de som försöker luras än de som försöker vara ärliga.
          </note>
          <note type="speaker">
            Anf. 151 BRUNO POROMAA (s):
          </note>
          <note>
            Herr talman! Riksskatteverket är den myndighet som svarar för
            den centrala ledningen av skatteförvaltningen och för exekutionsväsendet.
          </note>
          <note>
            Riksskatteverket är också numera den centrala förvaltningsmyndigheten
            för folkbokföringen och ansvarar även för någonting som står oss
            politiker mycket nära, nämligen de allmänna valen.
          </note>
          <note>
            En av verkets viktigaste uppgifter är att se till att vi har
            en effektiv skatteadministration och ett väl fungerande skattesystem,
            som av alla medborgare uppfattas som rättvist. En rad reformer
            har genomförts under senare år i syfte att förenkla och förbättra
            skattesystemet. Den genomgripande skattereform som nu i sin helhet
            är genomförd berör oss alla på många olika områden. Reformer har
            också genomförts vad gäller såväl organisation som taxeringsförfarande.
          </note>
          <note>
            En ny organisation har trätt i kraft. Det finns en gemensam skattemyndighet
            i varje län. Under de närmaste åren kommer den inre organisationen
            att förändras. Det kommer att bli en mera integrerad och, framför
            allt, en mera decentraliserad verksamhet. För den enskilde medborgaren
            kommer dessa förändringar att innebära att vederbörande skall
            ha en enda kontaktpunkt i förvaltningen.
          </note>
          <note>
            Skatteförvaltningen har liksom andra myndigheter utsatts för
            en mycket strikt budgetprövning i år.
          </note>
          <note>
            Krav har ställts på omprioriteringar -- detta för att uppnå balans
            mellan länen. Genom denna omfördelning kan en viss resursförstärkning
            komma till stånd -- framför allt i Stockholms län, där behoven
            i dag är störst.
          </note>
          <note>
            Regeringens budgetförslag innebär för skatteförvaltningens vidkommande
            en total anslagsökning. Tillskottet av reala resurser är i huvudsak
            avsett för att finansiera de omfattande reformer som jag inledningsvis
            har berört. Genom dessa reformer bör det finnas möjligheter att
            åstadkomma en ytterligare minskning av resursförbrukningen under
            de kommande fem åren. Det handlar om så mycket som 5--10 % av
            anslagen. Samma krav på rationaliseringar ställs även i fråga
            om anslaget till den regionala och lokala skatteförvaltningen,
            samtidigt som det även hit tillförs reala resurser för att säkra
            genomförandet av reformerna.
          </note>
          <note>
            I likhet med vad som gäller för anslaget till skatteförvaltningen
            föreslås också i fråga om anslaget till den regionala och lokala
            förvaltningen att medel motsvarande 1 % av anslaget ställs till
            regeringens förfogande för att kunna användas till åtgärder i
            syfte att öka effektiviteten.
          </note>
          <note>
            I de fem reservationer i utskottets betänkande som handlar om
            anslaget föreslås såväl en begränsning som en utökning av anslagen
            till skatteförvaltningen. Skatteutskottet har i sin beredning
            av regeringens förslag inhämtat upplysningar i ärendet av företrädare
            för riksskatteverket. Vid den informationen framkom att budgetförslaget
            enligt verkets uppfattning redan innebar en minskning av anslaget.
            Under sådana förhållanden är det oacceptabelt med de ytterligare
            nedskärningar som föreslås i en av reservationerna.
          </note>
          <note>
            Vad sedan utökningarna av anslagen beträffar vill vi från utskottsmajoritetens
            sida hänvisa dels till det statsfinansiella läget, dels till de
            medel som skall ställas till regeringens förfogande, med hjälp
            av vilka man kan tillgodose viktiga behov.
          </note>
          <note>
            Herr talman! I utskottets betänkande behandlas vidare ett stort
            antal motioner från årets allmänna motionstid. Samtliga motioner
            avstyrks av en majoritet i utskottet, vilket har fått till följd
            att det till utskottets betänkande har fogats ytterligare 39
          </note>
          <note>
            reservationer, dvs. förutom de fem reservationer som jag tidigare
            har berört. Som sig bör i skattesammanhang har moderaterna genomgående
            reserverat sig.
          </note>
          <note>
            Att under några minuter kommentera alla reservationer är för
            mig en omöjlighet, och jag frågar mig om det över huvud taget
            är nödvändigt att göra det. Så gott som samtliga reservationer
            har ju prövats av riksdagen under de senaste elva månaderna. En
            reservation, nämligen reservation nr 40, har denna kammare behandlat
            och avslagit så sent som i mitten av december innevarande riksdagsår.
            Motivet för detta avslag var att frågan var under beredning inom
            finansdepartementet.
          </note>
          <note>
            Men man låter sig inte nöja med detta, utan man återkommer några
            veckor senare med samma fråga, som med samma motiv som tidigare
            ånyo avstyrks av utskottets majoritet. Flera andra motioner avstyrks
            också med hänvisning till det beredningsarbete som pågår inom
            regeringen.
          </note>
          <note>
            Resultatet är att vi har fått reservationerna nr 8, 12,
          </note>
          <note>
            14, 15, 23 och 32. Också dessa har för inte så länge sedan avslagits
            av denna kammare med samma motiv som tidigare nämnts, alltså att
            de är under beredning i regeringen.
          </note>
          <note>
            Beträffande de övriga reservationerna har dessa, med undantag
            av tre stycken, prövats i skilda sammanhang. Det finns inte några
            skäl som talar för en ändrad uppfattning jämfört med vad man tidigare
            ansåg.
          </note>
          <note>
            I fråga om reservationen om kontrolluppgift beträffande ränteinkomster
            anser utskottsmajoriteten att det inte längre finns något behov
            av att utvidga kontrollskyldigheten på det sätt som reservanten
            pläderar för.
          </note>
          <note>
            Beträffande de två reservationerna om anstånd anser utskottsmajoriteten
            att det icke finns några skäl som talar för ytterligare lättnader
            i anståndsreglerna, eftersom vi fick betydande lättnader för ett
            år sedan.
          </note>
          <note>
            Herr talman! Med vad jag här har sagt yrkar jag bifall till utskottets
            hemställan i dess helhet och därmed avslag på alla reservationer.
          </note>
          <note type="speaker">
            Anf. 152 GÖSTA LYNGÅ (mp) replik:
          </note>
          <note>
            Herr talman! Bruno Poromaa beskrev något det statsfinansiella
            läget. Men om nu detta är kärvt, vore det kanske bra om de extra
            20 miljonerna beviljades. Det skulle betala sig hundrafalt, eftersom
            man då verkligen skulle hitta fler skattesmitare. Jag vet inte
            hur jag skall tolka talet om det statsfinansiella läget. Är det
            alldeles för bra, kan det kanske vara lämpligt att fortsätta med
            nuvarande situation med mycket skatteskolk. Men ur etisk synpunkt
            tycker jag inte att det är bra.
          </note>
          <note>
            Jag har alltså inte fått några svar från Bruno
          </note>
          <note>
            Poromaa på mina frågor. Jag efterlyser därför hans svar på dessa.
          </note>
          <note type="speaker">
            Anf. 153 MAGGI MIKAELSSON (v) replik:
          </note>
          <note>
            Herr talman! Den här gången håller jag med Gösta
          </note>
          <note>
            Lyngå. Det är alltså verkligen på tiden, om det nu skulle vara
            problem med det statsfinansiella läget, att försöka ta in några
            av de miljarder som det faktiskt rör sig om och som man vet uteblir.
            De här miljarderna finns väl kvar hos dem som inte känner ansvar
            när det gäller att betala in de skatter som de är skyldiga att
            betala in.
          </note>
          <note>
            Bruno Poromaa talade om två krav här. Det skall nämligen vara
            en effektiv skatteadministration och ett skattesystem som uppfattas
            som rättvist. Jag vet inte om man kan tala om en effektiv skatteadministration.
            Däremot vet jag att riksskatteverket alldeles tydligt har framfört
            till oss i skatteutskottet att man upplever att man inte klarar
            av att hålla en hög ambitionsnivå med det anslag som regeringen
            föreslår och som nu även utskottet har tillstyrkt att man skall
            få. Det är bl.a.
          </note>
          <note>
            av den anledningen som vi har föreslagit en höjning.
          </note>
          <note>
            Sedan tror jag inte att man kan vara helt säker på att det skattesystem
            som vi har fått uppfattas som rättvist av människorna i vårt land.
            De två krav som
          </note>
          <note>
            Bruno Poromaa nämner är alltså inte uppfyllda.
          </note>
          <note>
            Jag har inte fått några svar på de frågor som jag ställde i mitt
            huvudanförande. Jag undrar alltså varför man inte vill anslå ytterligare
            medel till skattekontroll. Man vet ju att det handlar om pengar
            som så att säga kommer tillbaka många gånger om.
          </note>
          <note>
            Inte heller har jag fått något svar på min fråga om hur lönerna
            skall klaras för de personer som anställs. Jag tänker då på de
            20 miljoner extra som man fick förra året. Det här är viktigt.
            De människor som det handlar om blir kanske uppsagda helt plötsligt.
            Jag vill alltså ha ett svar från Bruno Poromaa på min fråga om
            hur det går att klara den ökade insats som gjordes förra året.
          </note>
          <note type="speaker">
            Anf. 154 MARTIN OLSSON (c) replik:
          </note>
          <note>
            Herr talman! Det har här talats om det statsfinansiella läget,
            om vikten av besparingar osv.
          </note>
          <note>
            Men det är förbluffande att majoriteten, med socialdemokraterna
            i spetsen, driver igenom förslaget i fråga utan att det finns
            sakliga skäl för en överflyttning av folkbokföringen från kyrkan
            till skattemyndigheterna.
          </note>
          <note>
            Som jag har framhållit i mitt huvudanförande, och detta framgår
            också av de i sammanhanget aktuella reservationerna, innebär detta
            en merkostnad om
          </note>
          <note>
            350 milj. kr.
          </note>
          <note>
            Anser verkligen Bruno Poromaa att samhällets resurser används
            på ett förnuftigt sätt om man, när det finns ett väl fungerande
            system, övergår till ett annat system som blir avsevärt dyrare?
          </note>
          <note>
            När det gäller övriga frågor i betänkandet handlar det i stor
            utsträckning om en avvägning mellan vad som är samhällets rättigheter
            resp. den enskildes rättigheter, mellan samhällets behov av att
            ha en effektiv organisation och den enskildes möjligheter att
            ta till vara sina rättmätiga intressen.
          </note>
          <note>
            Detta är viktiga rättssäkerhetsfrågor. Tyvärr upplever man att
            majoriteten --
          </note>
          <note>
            socialdemokraterna, vänsterpartiet och miljöpartiet -- tycker
            att allting är bra, eftersom de inte ställer upp på några av de
            många reservationer som är avlämnade i syfte att på olika sätt
            stärka den enskildes ställning. Det är beklagligt att det inte
            ännu finns en majoritet för de åtgärder som föreslås, men så länge
            den inte finns är det ändå viktigt att vi håller debatten levande
            och steg för steg kan flytta fram positionerna för den enskilde.
          </note>
          <note>
            Det är viktigt att vi som politiker noga ser på den avvägning
            som skall ske mellan samhällets intressen och den enskildes. Det
            får inte bli så att man enbart ser detta ur fiskal eller annan
            synpunkt, utan vi måste se dessa väldigt viktiga frågor utifrån
            den enskildes möjligheter att hävda sina intressen.
          </note>
          <note>
            Jag skall inte upprepa de olika reservationer som har avlämnats
            och av vilka jag kommenterade vissa i mitt anförande. De är tillsammans
            goda exempel på den mängd av reformer som behöver ske för att
            stärka den enskildes ställning.
          </note>
          <note>
            Jag får fråga Bruno Poromaa om han och socialdemokraterna anser
            att allting är så till fyllest att man nästan slentrianmässigt
            avstyrker alla motioner, därför att man har gjort det tidigare
            år.
          </note>
          <note>
            Tycker inte Bruno Poromaa att det är så viktiga frågor att man
            allvarligt skall begrunda dem och se om inte händelseutvecklingen
            ändå har gjort att även socialdemokraterna borde ha en annan inställning?
          </note>
          <note type="speaker">
            Anf. 155 ISA HALVARSSON (fp) replik:
          </note>
          <note>
            Herr talman! Bruno Poromaa sade någonting om att skattelagstiftningen
            av allmänheten betraktas som rättvis. När det gäller många av
            dessa rättssäkerhetsfrågor tror jag inte att det är så. Jag har
            roat mig under den senaste veckan med att fråga s.k. vanligt folk
            -- ung och gammal, kvinna och man -- om det är rimligt att man
            t.ex. i skatteprocesser själv skall betala sina kostnader, även
            om man har vunnit målet eller att man inte ens skall erhålla ersättning
            i de fall där skattemyndigheterna har använt fallet i prejudikatsyfte.
            Jag har fått entydiga svar. Jag kan inte precis redogöra för dem
            här, eftersom vi inte får svära i denna kammare.
          </note>
          <note>
            Det är likadant när det gäller bevissäkringslagen och de fantastiskt
            stora befogenheter som den ger.
          </note>
          <note>
            Många människor blir väldigt skrämda och kan inte förstå att
            vi i Sverige skall behöva ha ett sådant samhälle där ändamålet
            helgar medlen.
          </note>
          <note>
            Jag måste ställa en fråga till Bruno Poromaa: Anser
          </note>
          <note>
            Bruno Poromaa att varje människa som är misstänkt för skattefusk
            i någon form också är skyldig?
          </note>
          <note type="speaker">
            Anf. 156 BRUNO POROMAA (s) replik:
          </note>
          <note>
            Herr talman! Jag fick så många frågor att jag inte vet om jag
            inom denna replik hinner svara på dem.
          </note>
          <note>
            Till Gösta Lyngå och Maggi Mikaelsson: Enligt ert resonemang
            verkar det precis som om det, om alla i det här samhället skulle
            arbeta inom skatteförvaltningen, skulle bli en väldigt lukrativ
            affär. Men någonstans går gränsen också för vad man kan åstadkomma.
          </note>
          <note>
            Skattesystemet har verkat nu i drygt två månader.
          </note>
          <note>
            Låt oss avvakta en tid till innan vi börjar göra bedömningar
            av hur skattesystemet egentligen kommer att fungera. Jag tror
            säkert att det system som vi nu gått in i är betydligt bättre
            än det förra.
          </note>
          <note>
            Skattemyndigheterna gör ett mycket gott arbete.
          </note>
          <note>
            Som jag sade finns det skäl för oss att vara väldigt sparsamma
            och inte visa den generositet som bl.a.
          </note>
          <note>
            vänsterpartiet är känt för. Det märker vi i era anslagsförslag.
            Skulle vänsterpartiet ha hand om finanserna i det här landet,
            skulle det här samhället gå i konkurs tämligen snabbt.
          </note>
          <note>
            Det har skett stora förenklingar i skattesystemet, som kommer
            att medföra ökad effektivetet också bland de anställda. Skulle
            det visa sig att remisskatteverket ej klarar sina åtaganden, visar
            det initiativ som skatteutskottet tog för några år sedan för Stockholms
            vidkommande att man ser generöst på problemen.
          </note>
          <note>
            När det sedan gäller förtroendet för skattemyndigheten har en
            utredning gjorts för ett par år sedan, före reformen. Faktum är
            att skattemyndigheten visar sig ha mycket stort förtroende hos
            allmänheten. Jag tror att det förtroendet har ytterligare stärkts
            efter reformen.
          </note>
          <note>
            Jag håller med Martin Olsson om att man måste följa rättssäkerhetsfrågan.
            Den är lika angelägen för oss som för er och för alla andra. Vi
            följer frågan noga, och man skall hålla debatten levande. Men
            jag vill påminna Martin Olsson om att vi genomfört en ny taxeringslag,
            som vi fattade beslut om i riksdagen för elva månader sedan. Den
            trädde i kraft vid halvårsskiftet. Där hävdas rättssäkerheten
            i stor utsträckning.
          </note>
          <note>
            Folkbokföringsfrågan vill jag också något beröra.
          </note>
          <note>
            Jag hoppas att centerpartiet någon gång börjar acceptera riksdagens
            beslut. Folkbokföringen skall överföras till skattemyndigheten
            från halvårsskiftet. Det är faktiskt för samhället totalt sett
            en lukrativ affär. För kyrkan kostade det ca 500
          </note>
          <note>
            miljoner enligt riksskatteverkets beräkningar. För statskassan
            kommer det att kosta ca 300 milj. kr.
          </note>
          <note type="speaker">
            Anf. 157 MARTIN OLSSON (c) replik:
          </note>
          <note>
            Herr talman! Det gläder mig att Bruno Poromaa håller med mig
            när det gäller vikten av att noga följa utvecklingen och hålla
            debatten levande i dessa frågor. Det intrycket kunde jag inte
            få av hans första anförande, snarare ett intryck av att man generellt
            försöker avslå alla motioner närmast med hänvisning till att motsvarande
            krav har avslagits tidigare och de därför inte behöver föranleda
            någon åtgärd nu heller. Men jag hoppas verkligen att socialdemokraterna
            och Bruno Poromaa lever upp till vad Poromaa sade i sin replik
            om att noga följa utvecklingen och vara beredd på de förbättringar
            som vi år efter år har krävt och som vi kanske successivt har
            lyckats mjuka upp motståndet mot.
          </note>
          <note>
            Vad sedan gäller folkbokföringen är det inget tvivel om att det
            var ett starkt intresse från kyrkan och väldigt många andra i
            vårt samhälle att den fortfarande skulle ligga hos kyrkan såsom
            den har gjort så länge vi har haft folkbokföring i vårt land.
          </note>
          <note>
            När beslutet har genomförts får vi självfallet acceptera det,
            liksom vi accepterar andra beslut.
          </note>
          <note>
            Men beslutet är ännu ej genomfört. Därför har vi t.o.m. nu i
            vår möjlighet att kräva dess upprivande, eftersom vi anser att
            det ur olika synpunkter var ett oförmånligt och felaktigt beslut.
          </note>
          <note type="speaker">
            Anf. 158 MAGGI MIKAELSSON (v) replik:
          </note>
          <note>
            Herr talman! Bruno Poromaa sade att någonstans går gränsen för
            hur mycket skattekontroll vi kan ha.
          </note>
          <note>
            Det kan jag hålla med om. Någonstans går en gräns, men vi är
            uppenbarligen inte överens om var den skall gå. Vi anser att det
            är viktigare att höja ribban så att vi kan fånga in fler hajar
            i det skattenät som vi tycker behövs.
          </note>
          <note>
            Bruno Poromaa tycker att vi i vänsterpartiet är alldeles för
            generösa. Det är ju vänligt sagt. Han är rädd för att det skulle
            bli konkurs om vi fick hålla i finanserna. Vi vet vi inte hur
            det skulle bli, för vi har inte fått chansen att hålla i finanserna.
          </note>
          <note>
            Finansdepartementet brukar räkna på våra budgetförslag, och det
            har inte haft någonting att erinra mot dem. Det är väl snarare
            så att vi är närmare ett facit när det gäller finanserna när de
            sköts av socialdemokraterna än vad vi skulle vara om finanserna
            sköttes av vänsterpartiet.
          </note>
          <note>
            Jag tycker det är beklagligt att man inte vill anslå dessa extra
            pengar till skattekontroll. Det står faktiskt också i betänkandet
            att man skall ha en höjd ambitionsnivå, samtidigt som det konstateras
            att riksskatteverket säger att man inte kommer att kunna ha en
            höjd ambitionsnivå utan tvärtom en lägre ambitionsnivå.
          </note>
          <note>
            Jag fick inget svar på hur man skall kunna finansiera kostnaderna
            för personal i Stockholm.
          </note>
          <note>
            Det kanske har sin förklaring i det som står i betänkandet om
            att man skall göra en omfördelning mellan länen, som innebär en
            överflyttning av resurser från övriga län och övriga områden i
          </note>
          <note>
            Sverige till Stockholm. Det kanske är så att man i
          </note>
          <note>
            Norrbotten, Bruno Poromaas hemlän, riskerar att bli av med resurser
            som skall flyttas till Stockholm, eller kanske i Västerbottens
            län, i mitt hemlän. Jag kan förstå att det inte är så roligt att
            nämna dessa saker.
          </note>
          <note>
            Vi tycker att det är olyckligt med denna omfördelning, eftersom
            vi vet att de resurser som behövs för att få en ökad skattekontroll
            finns i samhället. Jag kan bara beklaga att Bruno Poromaa inte
            vill tillmötesgå vårt krav och höja gränsen och sätta den där
            vi har satt den.
          </note>
          <note type="speaker">
            Anf. 159 ISA HALVARSSON (fp) replik:
          </note>
          <note>
            Herr talman! Liksom Martin Olsson tycker jag att det är glädjande
            att höra Bruno Poromaa uttryckligen säga att det är viktigt att
            följa rättsäkerhetsfrågan. Det känns ju hoppfullt. Jag vill också
            säga att jag helt och hållet håller med
          </note>
          <note>
            Bruno Poromaa om att det nya skattesystemet är bra mycket bättre
            än det gamla, som i sig uppmuntrade till skatteplanering. En av
            anledningarna till skatteomläggningen var ju faktiskt att komma
            bort från den möjlighet till skatteplanering som fanns genom olika
            beskattning av olika källor.
          </note>
          <note type="speaker">
            Anf. 160 BRUNO POROMAA (s) replik:
          </note>
          <note>
            Herr talman! Jag beklagar att jag i min första replik inte hann
            ge någon kommentar till Isa Halvarsson.
          </note>
          <note>
            Isa Halvarsson gjorde gällande att jag hade sagt att skattesystemet
            uppfattas som rättvist. Så sade jag inte, utan jag sade att skattemyndighetens
            främsta uppgift är att se till att skattesystemet uppfattas som
            rättvist.
          </note>
          <note>
            När det gäller folkbokföringen, Martin Olsson, är det mycket
            som redan har gjorts på detta område.
          </note>
          <note>
            Även om kyrkan hade intresse av att behålla folkbokföringen,
            fanns det andra organisationer --
          </note>
          <note>
            i första hand frikyrkosamfund -- som ville att folkbokföringen
            skulle flyttas över på någon annan myndighet. Det råder ju religionsfrihet
            i det här landet, och jag ställer mig frågande till huruvida det
            överensstämmer med religionsfriheten att alla obligatoriskt antecknas
            som medlemmar i statskyrkan.
          </note>
          <note>
            Beträffande anslagen, Maggi Mikaelsson, brukar vi ju inte vara
            överens. Jag noterar ofta hur ni överstiger era bud, samtidigt
            som ni aldrig brukar kunna redovisa intäkterna. Jag hoppas verkligen
            att ni aldrig får chans att ansvara för landets finanser.
          </note>
          <note>
            Om finansdepartementet inte haft några kommentarer till era budgetförslag,
            tror jag att det beror på att finansdepartementet över huvud taget
            inte har befattat sig med dem. Man har väl inte ansett det meningsfullt
            att ens titta på era förslag.
          </note>
          <note>
            Andre vice talmannen anmälde att Martin Olsson anhållit att till
            protokollet få antecknat att han inte ägde rätt till ytterligare
            replik.
          </note>
          <note type="speaker">
            Anf. 161 BO LUNDGREN (m):
          </note>
          <note>
            Herr talman! Som framgår av rubriken till skatteutskottets betänkande
            nr 14 behandlas här anslag till skatteförvaltningen m.m. Enligt
            debatten hittills ryms inom beteckningen ''m.m.'' många viktiga
            frågor om rättssäkerheten för de enskilda medborgarna i samband
            med beskattning.
          </note>
          <note>
            Under de år som socialdemokraterna innehaft regeringsmakten har
            balansen när det gäller beskattningsfrågor förskjutits till den
            enskildes nackdel. Detta är naturligtvis en följd av den socialdemokratiska
            syn som innebär att inkomsterna i realiteten tillhör staten och
            det som blir kvar efter skatt är vad de enskilda medborgarna kan
            disponera. Med denna grundläggande syn på kollektivisering och
            höga skatter blir individens rättigheter mindre värda än statens
            rätt att ställa fordringar på individen. Detta har man kunnat
            se i många fall. Bakom de från massmedia kända namnen Hjortberg
            och Alvgard finns tusentals andra människor som missgynnats av
            den socialdemokratiska politiken.
          </note>
          <note>
            Från moderat sida har vi envetet under lång tid lagt fram förslag
            som syftar till att återskapa en rimlig balans och öka rättssäkerheten
            till den enskildes fördel. Det är mycket som det har yrkats avslag
            på utan någon nämnvärd motivering från majoriteten i utskottet.
            Det gäller bl.a. det självklara kravet på att när en fråga inom
            beskattningen är väldigt svår att avgöra, när det står mellan
            den enskilde och myndigheterna, borde lagstiftningen tolkas till
            den enskildes förmån. Det är ju staten som utformar lagstiftningen
            och som också bör ta ansvaret om det föreligger oklarheter och
            tolkningsproblem. I
          </note>
          <note>
            realiteten innebär det tolkningsföreträde som vi föreslår att
            man tillämpar den rimliga principen om hellre fria än fälla även
            inom beskattningsområdet.
          </note>
          <note>
            Reglerna om eftertaxering måste justeras så att det inte blir
            så lätt som det är nu att efter den normala taxeringens utgång
            vidta korrigerande åtgärder.
          </note>
          <note>
            Man bör vara mycket restriktiv med att tillåta detta.
          </note>
          <note>
            De skattetillägg som påförs skattskyldiga måste kunna justeras
            med hänsyn till omständigheter i de enskilda fallen. Jag har tidigare
            suttit i en mellankommunal skatterätt, som nu har lagts ned.
          </note>
          <note>
            Som framgår av namnet sysslade mellankommunala skatterätten med
            frågor när det gäller beskattning. Man kunde ofta sitta i denna
            nämnd och tycka att det egentligen fanns skäl att efterge eller
            sätta ned de ofta väldigt dryga skattetilläggen, eftersom det
            var uppenbart att det inte låg någon brottslig avsikt bakom. Det
            var också uppenbart att det på grund av omständigheterna var oskäligt
            att påföra den enskilde skattetillägg.
          </note>
          <note>
            Men det fanns inte några möjligheter till eftergifter.
          </note>
          <note>
            Lagstiftningen var alltför hård.
          </note>
          <note>
            Vi moderater föreslår att det skall införas en rätt till ersättning
            för rättegångskostnader, som inte har de inskränkningar som nuvarande
            regler har. Om man vinner ett mål, skall man självfallet ha ersättning
            för sina kostnader.
          </note>
          <note>
            Betalningssäkringslagstiftningen måste utformas på ett mer rättssäkert
            sätt med sekretess, omprövningar och framför allt med skadestånd
            fullt ut gällande de fall det visar sig att betalningssäkringen
            var helt eller delvis felaktig.
          </note>
          <note>
            Vi föreslår att bevissäkringslagen och att den s.k.
          </note>
          <note>
            angiverilagen slopas samt att skatteflyktsklausulen tas bort.
            Allt detta syftar just till att stärka rättssäkerheten för den
            enskilde skattebetalaren --
          </note>
          <note>
            någonting som socialdemokraterna nu liksom tidigare säger nej
            till.
          </note>
          <note>
            Jag skulle vilja ställa tre frågor till Bruno Poromaa:
          </note>
          <note>
            Om utgången är mycket osäker när det gäller tolkningen av en
            skattelag, varför motsätter ni er att man inför en regel som innebär
            att man i sådana fall dömer till den enskildes fördel, att staten
            tar sitt ansvar?
          </note>
          <note>
            Varför är ni socialdemokrater negativa till att enskilda människor
            som vinner ett skattemål skall få ersättning för sina kostnader?
          </note>
          <note>
            Varför vägrar ni att godta att den enskilde skall ha fullt skadestånd
            om en betalningssäkring visar sig vara felaktig?
          </note>
          <note>
            Dessa tre frågor skulle inte bara jag och de som är närvarande
            i kammaren utan också medborgarna vilja ha svar på. Varför är
            ni så negativa till att öka rättssäkerheten för enskilda medborgare?
          </note>
          <note>
            Herr talman! För att bespara kammaren voteringar som i realiteten
            bara blir en upprepning av röstsiffror nöjer jag mig med att yrka
            bifall till reservationerna 6 och 8.
          </note>
          <note type="speaker">
            Anf. 162 BRUNO POROMAA (s):
          </note>
          <note>
            Herr talman! Av de drygt 40 reservationer som är fogade till
            detta betänkande kan man klart konstatera att moderaterna står
            för flertalet, ibland ensamma och ibland tillsammans med centern
            och folkpartiet. Det vore intressant att få veta hur många av
            dessa reservationer ni skulle driva igenom i denna kammare, om
            nu olyckan är framme i höst.
          </note>
          <note>
            Med risk för att upprepa mig vill jag säga att det har hänt och
            händer så otroligt mycket på skatteområdet. Jag har redogjort
            för den nya skatteorganisation som man håller på att bygga upp.
            Det blir en väl fungerande och framför allt modern skatteorganisation
            med bildandet av länsskattemyndigheter med en förstärkt ledningsfunktion.
            Detta är några av åtgärderna som vidtagits i syfte att stärka
            rättssäkerheten.
          </note>
          <note>
            Det är ett stort arbete att genomföra den nya skatteorganisationen.
            Den nya organisationen medger en rak och enkel kommunikation mellan
            den enskilde och myndigheter.
          </note>
          <note>
            Det blir ett helt nytt skattesystem, vars syfte är att det skall
            vara enkelt, likformigt, neutralt och att det skall uppfattas
            som rättvist. Detta är bara ett par exempel på insatser som har
            gjorts för att skapa bättre förutsättningar för en rättvis och
            likformig beskattning och framför allt -- och det vill jag understryka
            -- för att skapa större rättssäkerhet för de skattskyldiga. Reglerna
            skall bli enklare och mer lättöverskådliga.
          </note>
          <note>
            Den nya taxeringslag som antogs här i riksdagen för snart ett
            år sedan trädde i kraft vid årsskiftet. Den har ännu inte varit
            gällande särskilt länge. Låt oss ge den nya taxeringslagen en
            chans innan vi börjar att förändra den!
          </note>
          <note type="speaker">
            Anf. 163 BO LUNDGREN (m):
          </note>
          <note>
            Herr talman! Bruno Poromaa sade att det händer otroligt mycket
            på skatteområdet. Sedan socialdemokraterna återtog regeringsinnehavet
          </note>
          <note>
            1982 har uppemot 200 skatter höjts eller införts.
          </note>
          <note>
            Det händer alltid mycket på skatteområdet med socialdemokraterna
            vid makten och det är då alltid fråga om skattehöjningar. Det
            är bra att Bruno
          </note>
          <note>
            Poromaa vidimerar detta här i kammaren.
          </note>
          <note>
            Vi skall naturligtvis inte föra den debatten nu, men det är beklagligt
            att skattetrycket fortsätter att öka och att man inte tar itu
            med målet att sänka skattetrycket för medborgarna.
          </note>
          <note>
            Vidare är det beklagligt att man inte har vidtagit åtgärder som
            syftar just till att stärka rättssäkerheten. Bruno Poromaa talade
            om organisatoriska förändringar som effektiviserar skatteförvaltningen,
            vilket i sig är bra, men som inte syftar till att i första hand
            stärka rättssäkerheten för enskilda.
          </note>
          <note>
            Jag fick inget svar på mina frågor. Bruno Poromaas anförande
            innehöll ingenting annat än allmänna synpunkter. Jag tänker upprepa
            mina tre frågor:
          </note>
          <note>
            Vad är det som gör att ni inte kan acceptera att, när det är
            fråga om tvister som ingen kan lösa i realiteten, den skattskyldige
            alltid skall frias, att han skall ges tolkningsföreträde? Varför
            skall inte den som vinner ett skattemål alltid få ersättning för
            sina kostnader? Det är ju statens fel att det blir mål och att
            kostnader uppstår. Varför skall inte den som blir utsatt för en
            felaktig betalningssäkring få fullt skadestånd? Förklara varför
            ni inte gör dessa enkla förändringar för en ökad rättssäkerhet.
          </note>
          <note>
            Jag blir stolt när Bruno Poromaa säger att vi moderater står
            bakom de flesta av de drygt 40
          </note>
          <note>
            reservationer som finns i betänkandet. Vi är glada över det,
            eftersom det innebär att vi verkligen satsar på rättssäkerheten
            till skillnad från majoriteten i utskottet. Bruno Poromaa undrar
            hur många av dessa reservationer som vi skulle driva igenom i
            denna kammare om det blir borgerlig majoritet, en majoritet som
            skulle se till att inleda sänkningen av skattetrycket och förbättra
            valfriheten för människorna. Ja, en hel del av dem framgår av
            de gemensamma trepartireservationer som finns. Det är bara att
            bläddra i betänkandet och se vilka det är. Om man börjar bakifrån
            kommer bevissäkringslagen att slopas.
          </note>
          <note>
            Generalklausulen kommer att slopas. Människor kommer att få den
            ersättning för rättegångskostnader som för närvarande förvägras
            dem. Ett strikt skadeståndsansvar införs vid betalningssäkring.
            Jag skulle kunna fortsätta att läsa upp ytterligare, men tiden
            medger inte det. Jag återkommer gärna. Men, Bruno Poromaa, ge
            mig ett svar på de konkreta frågorna, tack.
          </note>
          <note type="speaker">
            Anf. 164 BRUNO POROMAA (s):
          </note>
          <note>
            Herr talman! Jag erinrar mig att när de borgerliga hade makten
            i det här landet mellan 1976 och 1982
          </note>
          <note>
            höjdes 150 skatter. Såvitt jag vet sänkte de inte några skatter
            under denna tid.
          </note>
          <note>
            Det är inte av rent okynne som man tar ut skatter.
          </note>
          <note>
            Med dessa pengar finansierar man samhällets åtaganden. Om Bo
            Lundgren går ut i samhället och talar med vanligt folk får han
            höra hur många önskemål människor har. Dessa önskemål kan man
            aldrig uppfylla om man inte har resurser för det. Jag pekade bl.a.
            på organisatoriska förändringar. De sker också i syfte att förbättra
            rättssäkerheten.
          </note>
          <note>
            Det var intressant att höra vad de borgerliga tänker slopa om
            de får regeringsansvaret. Det var mycket av det som de har infört
            som de tänker slopa.
          </note>
          <note type="speaker">
            Anf. 165 BO LUNDGREN (m):
          </note>
          <note>
            Herr talman! Under den tid, från hösten 1976 fram till hösten
            1982, då vi hade borgerlig majoritet i denna kammare sänktes ett
            flertal skatter. 1977
          </note>
          <note>
            sänktes först och slopades sedan den allmänna arbetsgivaravgiften,
            eller rättare den allmänna löneskatten. Inkomstskatten sänktes
            vid flera tillfällen. Sammantaget resulterade perioden 1976--
          </note>
          <note>
            1982 -- om man räknar bort de skattehöjningar som den socialistiska
            majoriteten fattade beslut om våren 1976 -- i att det totala skattetrycket
            var oförändrat. Eftersom kommunerna, främst socialdemokratiskt
            styrda, höjde skatteuttaget, sänktes det statliga skattetrycket
            under denna period med borgerlig riksdagsmajoritet. Under perioden
            1970--1976 steg skattetrycket med tio procentenheter. Under perioden
            1982 och fram till nu har skattetrycket stigit med ungefär sju
            procentenheter. Det är skillnaden mellan socialdemokratisk och
            borgerlig skattepolitik. Nu måste vi sänka skattetrycket för att
            rensa bort det som socialdemokraterna har ställt till.
          </note>
          <note>
            Om man går ut och frågar människorna är de inte intresserade
            av att ni socialdemokrater bestämmer åt dem i så många fall. De
            är intresserade av att bli myndigförklarade och att få en ökad
            valfrihet genom att skatterna faktiskt sänks. Det är vad socialdemokraterna
            vägrar att göra.
          </note>
          <note>
            Men debatten, Bruno Poromaa, gäller ju rättssäkerheten. Jag vill
            ytterligare en gång upprepa de konkreta och enkla frågor som jag
            ställde. Varför är socialdemokraterna inte beredda att gå med
            på tolkningsföreträde för enskilda skattebetalare? Varför är socialdemokraterna
            inte beredda att ge ersättning för kostnader i skattemål för dem
            som vinner skattemålen? Varför är socialdemokraterna inte beredda
            att ge fullt skadestånd till dem som felaktigt drabbas av betalningssäkring?
          </note>
          <note>
            Om Bruno Poromaa inte kan svara på detta innebär det naturligtvis
            att han håller med mig i sak men inte gärna vill skylta med den
            socialistiska ideologins konsekvenser.
          </note>
          <note type="speaker">
            Anf. 166 BRUNO POROMAA (s):
          </note>
          <note>
            Herr talman! Jag tänker inte förlänga debatten.
          </note>
          <note>
            När det gäller dessa frågor vill jag erinra om att en del av
            dem är under beredning i finansdepartementet.
          </note>
          <note>
            Jag vill säga ytterligare något om dessa skattesänkningar. Jag
            vill erinra om att det var en skattesänkning som spräckte den
            borgerliga regeringen.
          </note>
          <note type="speaker">
            Anf. 167 BO LUNDGREN (m):
          </note>
          <note>
            Herr talman! Det som spräckte den borgerliga regeringen i maj
            1981 var att de två andra regeringspartierna gjorde upp med socialdemokraterna
            om försämringar av den förändring som den borgerliga regeringen
            tidigare hade fattat beslut om. Det var just på grund av att man
            fullt ut överfinansierade marginalskattesänkningarna som vi moderater
            lämnade regeringen. Om det hade varit en reell skattesänkning
            hade vi självfallet inte lämnat regeringen. Däremot hade socialdemokraterna
            som högskatteparti naturligtvis velat avstå från en sådan uppgörelse.
          </note>
          <note>
            Överläggningen var härmed avslutad.
          </note>
          <note>
            20 § Beslut om fortsatt ärendebehandling den
          </note>
          <note>
            21 mars
          </note>
          <note>
            Kammaren beslöt att ärendebehandlingen skulle fortsättas vid
            morgondagens arbetsplenum.
          </note>
          <note>
            21 § Bordläggning
          </note>
          <note>
            Föredrogs och bordlades
          </note>
          <note>
            Proposition
          </note>
          <note>
            1990/91:123 Fornminnesbrott m.m.
          </note>
          <note>
            Förslagen
          </note>
          <note>
            1990/91:15 Riksdagens förvaltningsstyrelses förslag om ändring
            i instruktionen för kontoret
          </note>
          <note>
            1990/91:16 Riksdagens förvaltningsstyrelses förslag om ändring
            i lagen (1988:589) om ersättning m.m.
          </note>
          <note>
            till riksdagens ledamöter
          </note>
          <note>
            1990/91:18 Riksdagens förvaltningsstyrelses förslag om ytterligare
            medel till anslaget A 8 Riksdagens byggnader på statsbudgeten
            för budgetåret 1991/92
          </note>
          <note>
            Motionerna
          </note>
          <note>
            med anledning av prop. 1990/91:112 Brevröstning i
          </note>
          <note>
            Förbundsrepubliken Tyskland och Schweiz
          </note>
          <note>
            1990/91:K36 av tredje vice talman Bertil Fiskesjö m.fl. (c)
          </note>
          <note>
            med anledning av redog. 1990/91:6 Styrelsens för stiftelsen Riksbankens
            Jubileumsfond berättelse över fondens verksamhet och förvaltning
            under år
          </note>
          <note>
            1990
          </note>
          <note>
            1990/91:Ub177 av Viola Furubjelke m.fl. (s)
          </note>
          <note>
            Trafikutskottets betänkande
          </note>
          <note>
            1990/91:TU33 förnyad behandling av köp av persontrafik på järnväg
          </note>
          <note>
            22 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 19 mars
          </note>
          <note>
            1990/91:473 av Birgitta Rydle (m) till statsrådet
          </note>
          <note>
            Maj-Lis Lööw om behandlingen av ansökningar om svenskt medborgarskap:
          </note>
          <note>
            Antalet ansökningar om svenskt medborgarskap är mycket stort.
            Invandrarverket har därför infört ett nytt förfarande vid behandling
            av medborgarskapsärenden vilket skall förkorta handläggningstiden
            till mellan tre och fyra månader. Emellertid ligger ett stort
            antal äldre ärenden kvar med mycket långa väntetider.
          </note>
          <note>
            Det förefaller egendomligt att nya ansökningar skall behandlas
            före dem som legat i två år eller längre.
          </note>
          <note>
            Vilka åtgärder ämnar invandrarministern vidta för att obalansen
            i behandlingen av ansökningarna om svenskt medborgarskap skall
            kunna rättas till?
          </note>
          <note>
            23 § Kammaren åtskildes kl. 22.42.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början t.o.m. 9 §
            anf. 16 (delvis),
          </note>
          <note>
            av andre vice talmannen därefter t.o.m. 9 § anf. 45
          </note>
          <note>
            (delvis),
          </note>
          <note>
            av tredje vice talmannen därefter t.o.m. 12 § anf. 70
          </note>
          <note>
            (delvis),
          </note>
          <note>
            av förste vice talmannen därefter t.o.m. voteringen efter anf.
            90,
          </note>
          <note>
            av andre vice talmannen därefter t.o.m.
          </note>
          <note>
            ajourneringen kl. 17.50,
          </note>
          <note>
            av tredje vice talmannen därefter t.o.m. 16 §
          </note>
          <note>
            anf. 129 (delvis) och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
