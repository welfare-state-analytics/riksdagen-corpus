<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201415</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201415</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201415--2</head>
          <docDate when="2014-09-30">2014-09-30</docDate>
        </div>
      </front>
      <body>
        <div>
          <note>
            § 1 Riksmötets öppnande
          </note>
          <note>
            Program för öppnandet har fogats som bilaga till detta protokoll.
          </note>
          <note type="speaker">
            Anf. 1 TALMANNEN:
          </note>
          <u>
            <seg>
              Härmed hemställer jag om att Ers Majestät öppnar riksmötet.
            </seg>
          </u>
          <note type="speaker">
            Anf. 2 HANS MAJESTÄT KONUNGEN:
          </note>
          <u>
            <seg>
              Herr talman! Ärade ledamöter av Sveriges riksdag! I år har vi
              fått uppleva en fantastisk sommar, en sådan som vi ofta bara drömmer
              om under den kalla och mörka årstiden. Men i sommar har vi också
              blivit påminda om naturens styrka och oberäknelighet. Väder och
              vind är krafter som vi människor inte rår över. Det visar den
              senare tidens skyfall och översvämningar.
            </seg>
          </u>
          <u>
            <seg>
              Den skogsbrand som rasade i Västmanland lät sig endast med svårighet
              kuvas. Det var en katastrof som förstörde hus och hem och utplånade
              stora ekonomiska värden. Räddningstjänsten, försvaret, ortsbefolkning
              ­ en och många frivilliga gjorde en beundransvärd insats för att
              begränsa och till sist också kontrollera elden.
            </seg>
          </u>
          <u>
            <seg>
              Den vackra sommaren, som vi trots detta fick uppleva, stod i
              stark kontrast till de senaste månadernas händelser i vår omvärld.
              Runt om flammade andra bränder upp. Det var bränder av krig och
              våld som spred sig som löpeldar. Det är etniska konflikter och
              humanitära kriser som tycks svåra att begränsa och kontrollera.
            </seg>
          </u>
          <u>
            <seg>
              Det är med sorg och smärta vi ser och följer det mänskliga lidandet.
              Vi förfasas över dödandet och lider med alla barn på flykt från
              hus och hem och med alla andra som flyr för sina liv. Men vi vill
              tro och hoppas, som Tegnér skrev i dikten Det eviga , att vad
              våldet må skapa är vanskligt och kort.
            </seg>
          </u>
          <u>
            <seg>
              När Tegnér skrev sin dikt stod Europa i brand. Efter Napoleonkrigets
              slut inleddes vår långa fredsperiod. I år kan vi uppmärksamma
              att vi har haft fred i 200 år , alltsedan 1814. Det gör oss unika
              bland världens länder. Det är något vi ska fortsätta att värna
              om. Det innebär ett särskilt ansvar för att fortsätta att bidra
              till fredsbevarande insatser internationellt och till fredsprocesser.
            </seg>
          </u>
          <u>
            <seg>
              Att alla ska få leva i fred och frihet är något som vi ihärdigt
              ska fortsätta att sträva mot. Att vi lever i fred och frihet innebär
              dock inte att vi står utan utmaningar i Sverige. För att fortsätta
              att utveckla ett samhälle utan våld och övergrepp måste frågor
              om etik och moral stå högt på dagordningen.
            </seg>
          </u>
          <u>
            <seg>
              Ni, ledamöter av Sveriges riksdag, kan skapa förutsättningar
              för ett samhälle där dessa frågor diskuteras, ett samhälle där
              alla vet vad det innebär att vara både en medmänniska och en samhällsmedborgare,
              ett samhälle med nolltolerans mot våld och övergrepp och präglat
              av ömsesidig respekt och ömsesidigt ansvarstagande, ett samhälle
              som också får fortsätta sin obrutna fredsperiod och ge sina bidrag
              till världsfreden.
            </seg>
          </u>
          <u>
            <seg>
              Efter valet befinner vi oss i ett nytt politiskt landskap, ett
              landskap som kan kännas sakna välkända landmärken. Vi vet dock
              att vi befinner oss i ett stabilt land, ett land med en demokratisk
              samhällsordning som vilar tryggt på sina lagar.
            </seg>
          </u>
          <u>
            <seg>
              Med dessa ord vill jag önska er alla valda ombud för Sveriges
              folk kraft, mod och visdom att föra vår nation vidare i en för
              alla medborgare stabil utveckling.
            </seg>
          </u>
          <note>
            Jag förklarar härmed 2014/15 års riksmöte öppnat.
          </note>
          <note>
            § 2 Ceremonin avslutades kl. 14.33.
          </note>
        </div>
      </body>
    </text>
  </TEI>
</teiCorpus>
