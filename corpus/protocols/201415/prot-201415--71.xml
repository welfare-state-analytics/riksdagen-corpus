<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201415</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201415</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201415--71</head>
          <docDate when="2015-03-12 00:00:00">2015-03-12 00:00:00</docDate>
        </div>
      </front>
      <body>
        <div>
          <note>
            § 1 Avsägelse
          </note>
          <note>
            Talmannen meddelade att Fredrik Malm (FP) avsagt sig uppdraget
            som suppleant i utrikesutskottet.
          </note>
          <note>
            Kammaren biföll denna avsägelse.
          </note>
          <note>
            § 2 Anmälan om kompletteringsval
          </note>
          <note>
            Talmannen meddelade
          </note>
          <note>
            att Folkpartiets riksdagsgrupp anmält Tina Acketoft som suppleant
            i utrikesutskottet samt
          </note>
          <note>
            att Moderaternas riksdagsgrupp anmält Helena Bouveng som suppleant
            i valberedningen och Anti Avsan som ledamot i krigsdelegationen.
          </note>
          <note>
            Talmannen förklarade valda till
          </note>
          <note>
            suppleant i utrikesutskottet
          </note>
          <note>
            Tina Acketoft (FP)
          </note>
          <note>
            suppleant i valberedningen
          </note>
          <note>
            Helena Bouveng (M)
          </note>
          <note>
            ledamot i krigsdelegationen
          </note>
          <note>
            Anti Avsan (M)
          </note>
          <note>
            § 3 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2014/15: 350
          </note>
          <note>
            Till riksdagen
          </note>
          <note>
            Interpellation 2014/15:350 Genusperspektiv på hälsa
          </note>
          <note>
            av Barbro Westerholm (FP)
          </note>
          <note>
            Interpellationen kan tyvärr inte besvaras inom tidsfristen utan
            besvaras av statsrådet Gabriel Wikström den 17 april.
          </note>
          <note>
            Orsaken är redan inbokade resor och andra åtaganden.
          </note>
          <note>
            Stockholm den 11 mars 2015
          </note>
          <note>
            Socialdepartementet
          </note>
          <note>
            Gabriel Wikström (S)
          </note>
          <note>
            Enligt uppdrag
          </note>
          <note>
            Marianne Jenryd
          </note>
          <note>
            Expeditionschef
          </note>
          <note>
            Interpellation 2014/15:361
          </note>
          <note>
            Till riksdagen
          </note>
          <note>
            Interpellation 2014/15:361 Stabsläge på sjukhus
          </note>
          <note>
            av Lotta Olsson (M)
          </note>
          <note>
            Interpellationen kan tyvärr inte besvaras inom tidsfristen utan
            besvaras av statsrådet Gabriel Wikström den 17 april.
          </note>
          <note>
            Orsaken är redan inbokade resor och andra åtaganden.
          </note>
          <note>
            Stockholm den 11 mars 2015
          </note>
          <note>
            Socialdepartementet
          </note>
          <note>
            Ylva Johansson (S)
          </note>
          <note>
            Enligt uppdrag
          </note>
          <note>
            Marianne Jenryd
          </note>
          <note>
            Expeditionschef
          </note>
          <note>
            § 4 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2014/15:64 till försvarsutskottet
          </note>
          <note>
            2014/15:69 och 82 till justitieutskottet
          </note>
          <note>
            2014/15:70 till miljö- och jordbruksutskottet
          </note>
          <note>
            Skrivelse
          </note>
          <note>
            2014/15:72 till socialutskottet
          </note>
          <note>
            § 5 Arbetsrätt
          </note>
          <note>
            Arbetsmarknadsutskottets betänkande 2014/ 15:AU 4
          </note>
          <note>
            Arbetsrätt
          </note>
          <note>
            föredrogs.
          </note>
          <note type="speaker">
            Anf. 1 KATARINA BRÄNNSTRÖM (M):
          </note>
          <note>
            Herr talman! Ett stabilt och rimligt regelverk på arbetsrättens
            område är avgörande för goda förutsättningar på svensk arbetsmarknad.
            Det handlar om att vi ska klara konkurrensen från omvärlden och
            om att vi ska få fram fler jobb. Både flexibilitet och trygghet
            är nyckelord i det här sammanhanget. Att Sverige ska gå mot full
            sysselsättning och att vi ska minska utanförskapet har varit Moderaternas
            och Alliansens viktigaste mål.
          </note>
          <note>
            Synen på arbetsrätt kan skilja sig åt mellan oss och vänsterpartierna.
            Vi vill göra det enklare, billigare och lättare att anställa.
            Regeringen har aviserat det rakt motsatta, även om vi ännu inte
            sett några förslag från Rosenbad.
          </note>
          <note>
            Men vi kan alla konstatera att den svenska modellen fungerar
            väl. Arbetsmarknadens parter tar faktiskt ett stort ansvar. Det
            har gett stabila spelregler med få konflikter och strejkdagar.
            Men arbetsmarknaden förändras allt snabbare. Snabba konjunktursvängningar,
            arbetstoppar, en hårdnande konkurrens och annat som påverkar både
            produktion och jobbtillfällen ställer högre krav på rörlighet.
          </note>
          <note>
            Tillsvidareanställningar är och ska vara grunden på svensk arbetsmarknad.
            Men tidsbegränsade anställningar är nödvändiga och också den vanligaste
            vägen in i arbetslivet och till ett fast jobb – det är viktigt
            att påpeka. Många kollektivavtal har numera regler när det gäller
            visstidsanställningar. En del har begränsningar, och några har
            avtalat bort begränsningar. Ett exempel är Handels, som har begränsat
            sig till högst ett år. Resultatet blev en mycket större personalomsättning,
            vilket blev sämre både för arbetsgivare och för arbetstagare.
          </note>
          <note>
            Man kan få uppfattningen när man lyssnar på fack och vänsterpartierna
            att det som ofta kallas otrygga anställningar har blivit värre
            och sämre de senaste åren, men det är inte sant. Andelen visstidsanställningar
            har varit konstant i 15 år. Den ligger på samma nivå och är c
            a 15 procent av sysselsättningen.
          </note>
          <note>
            Störst var ökningen på 90-talet. Enligt SCB är det nu 39 000
            människor av 4 ½ miljon anställda i Sverige som har arbetat mer
            än fem år hos samma arbetsgivare utan fast anställning. Av dessa
            är det 14 000 som har jobbat mer än nio år. Orsaken till detta
            vet vi inte, för det framkom inte i SCB:s undersökning. Här finns
            endast spekulationer och antaganden. Något missbruk har man inte
            kunnat bevisa. Det har även arbetsmarknadsministern fått tillstå
            i en interpellationsdebatt här i kammaren.
          </note>
          <note>
            Det är faktiskt så många, herr talman, som 70 000 – 80 000 som
            går från en visstidsanställning till ett fast jobb varje kvartal.
            Andelen var densamma 2006 som 2013. Anställningsformen allmän
            visstid, som kom 2007, har alltså haft mycket liten påverkan på
            statistiken.
          </note>
          <note>
            Vi menar att svensk lag stiftning innebär ett rimligt skydd mot
            stapling av visstidsanställningar. EU-kommissionens kritik baseras
            på antaganden, men inte ens de har kunnat konstatera att ett missbruk
            finns.
          </note>
          <note>
            Herr talman! Alliansen är och har varit mycket tydlig med att
            vi måste förenkla för unga att komma in på arbetsmarknaden. Vi
            har genomfört nya typer av anställningar. L ärlingsjobb och YA-
            jobb är ett par. En anställning med en samtidig yrkesutbildning
            ger mycket goda chanser för många fler att få ett jobb i framtiden.
          </note>
          <note>
            Alliansregeringen lyckades också dämpa arbetslösheten under samma
            tid som den faktiskt fördubblades inom EU. Men det finns stora
            utmaningar kvar. Värst är det för de ungdomar som inte har en
            avslutad utbildning. Vi vill därför förlänga provanställningstiden
            från sex till tolv månader för att de med liten erfarenhet ska
            få en större möjlighet att visa vad de går för hos en arbetsgivare.
            För detta har vi en särskild reservation, res ervation nr 2, som
            jag härmed yrkar bifall till, herr talman.
          </note>
          <note>
            Det är tydligt att majoriteten vill bygga murar såväl kring anställningar
            som kring Sverige. Den som har ett jobb ska skyddas medan den
            som står utanför får allt svårare att komma in. Det finns också
            en ton av misstänksamhet mot arbetsgivare och nuvarande regelverk.
            Ordet missbruk förekommer ofta. Vänsterpartierna påstår också
            att de senaste åren har inneburit en ökad otrygghet för vissa
            grupper. Det är inte heller sant.
          </note>
          <note>
            I betänkandet skrivs det en hel del om flexibilitet, men i praktiken
            motverkar man väldigt mycket det som är nya idéer för att få fram
            fler jobb och för att få en flexibel arbetsmarknad.
          </note>
          <note>
            Rätten till heltid har länge varit en debatterad fråga – man
            har även krävt lag. Men det finns både arbetsgivare och branscher
            som inte kan erbjuda mer än jobb vissa dagar, vissa timmar eller
            vissa tider på året. Det kan vara säsongsbetonat, arbetstoppar
            eller en särskild order som har kommit in. Dessa jobb skulle riskera
            att aldrig komma till om det fanns en lag om rätten till heltid.
          </note>
          <note>
            Trots årtionden av debatterande om rätten till heltid ser det
            fortfarande ganska illa ut i kommuner och landsting, där politiker
            faktiskt bestämmer. Där finns delade turer och många deltider.
            Detta drabbar främst kvinnor, vilket absolut inte är bra. Det
            ser inte bättre ut i kommuner med rött styre. Socialdemokraterna
            har inte lyckats väl trots stora ord och många löften. År 2012,
            till exempel, skrev Carin Jämtin, Socialdemokraternas partisekreterare,
            att alla S-styrda kommuner skulle införa rätt till heltid. Resultatet
            skulle redovisas efter årsskiftet 2013/2014. Min fråga är nu:
            Hur gick det? Infriades löftet? Den frågan är berättigad, för
            nu utlovas samma sak – rätt till heltid – av den nya ordföranden
            i SKL, som är just S-märkt.
          </note>
          <note>
            Socialdemokraterna, Vänsterpartiet och Sverigedemokraterna vill
            göra det krångligare för människor att röra sig över gränserna
            för jobb. Detta är helt emot tanken i EU och den inre marknaden.
          </note>
          <note>
            Självklart ska det vara sjysta villkor på svensk arbetsmarknad
            för alla som arbetar här. Annars missgynnas svenska seriösa företag
            när det gäller deras konkurrenskraft. Men ibland målas det upp
            förfärliga problem med både lönedumpning och hemska arbetsvillkor.
            Som väl är har vi inte sett så många konkreta exempel på detta,
            vare sig i domstolar eller i övrigt.
          </note>
          <note>
            Men vi har en klar syn på detta – det har Alliansen också. Det
            ska vara ordning och reda på svensk arbetsmarknad. Och vi kan
            konstatera att den svenska modellen fungerar väl. Det ska vara
            en god kontroll av att regler och lagar följs. Myndigheter som
            fungerar ska kontrollera och straffa dem som är kriminella.
          </note>
          <note>
            Arbetsrätten måste vara balanserad , med rimliga villkor för
            både ar ­ betsgivare och arbetstagare. Det är oerhört viktigt
            att hitta fler vägar in i arbetslivet och att sänka trösklarna
            för dem som står utanför. Den som ald ­ rig fått ett fäste eller
            som aldrig haft ett jobb ska inte få det svårare att komma in.
            Här har regelverket , arbetsrätten och synen på och hos parterna
            en stor betydelse. På arbetsrättens område hoppas jag därför att
            vi kan ha en bättre samsyn nu, när de rödgröna är i regeringsställning,
            än tidigare. Målet måste ju vara, oavsett regering, att vi ska
            riva hinder och inte bygga upp nya för fler jobb. Inte heller
            ska vi göra det krångligare för arbets ­ givare och för företag.
          </note>
          <note>
            Vi moderater är ständigt beredda att pröva nya vägar för att
            få fram fler jobb. Tyvärr har vi ännu inte sett några förslag
            från regeringen. Vi kan konstatera att det är en dåligt förberedd
            regering och regeringspartier som inte har gjort sin hemläxa under
            åtta år i opposition. Det är ganska anmärkningsvärt.
          </note>
          <note>
            Den kritik som förut framfördes mot Alliansen var ofta väldigt
            hård men sällan konstruktiv. Alliansen var väl förberedd 2006
            när vi tog över. Många av de förslag som vi hade genomfördes direkt,
            och arbetslinjen blev ett faktum i Sverige.
          </note>
          <note>
            Detta har tjänat Sverige väl, och jag kan lova att vi kommer
            att vara väl förberedda vid nästa val med ny politik för fler
            jobb i Sverige.
          </note>
          <note>
            (Applåder)
          </note>
          <note type="speaker">
            Anf. 2 SVEN-OLOF SÄLLSTRÖM (SD):
          </note>
          <note>
            Herr talman! Först vill jag nämna att det i vår reservation 1
            tyvärr har smugit sig in ett fel. Texten borde ha varit: ”Vi anser
            att det ska vara ordning och reda på den svenska arbetsmarknaden
            och att minst kollektivavtalsliknande villkor bör gälla för alla
            som arbetar i Sverige.”
          </note>
          <note>
            Nuvarande skrivning är betydligt skarpare än så , varför vi nu
            i debatten inte kommer att ställa oss bakom denna reservation.
          </note>
          <note>
            Vi står bakom övriga SD-reservationer samt vårt särskilda yttrande,
            men för tids vinnande väljer jag nu att endast yrka bifall till
            reservationerna 8 och 23.
          </note>
          <note>
            I betänkandet behandlar utskottet 74 motionsyrkanden om arbetsrättsliga
            frågor från den allmänna motionstiden hösten 2014. Jag finner
            efter justering av betänkandet, herr talman, att en utskottsmajoritet
            avstyrker samtliga motionsyrkanden och bland annat framhåller
            att den svenska modellen och det arbetsrättsliga regelverket är
            väl avvägt för att skapa förutsägbarhet och trygghet på arbetsmarknaden.
          </note>
          <note>
            Man skriver däremot så här: ”Samtidigt noterar utskottet att
            den arbetsrättsliga lagstiftningen under senare år har försvagats
            i vissa delar och att det finns områden där utvecklingen behöver
            bevakas. Utskottet utgår från att regeringen är vaksam på en eventuell
            ökad otrygghet för vissa grupper på arbetsmarknaden.”
          </note>
          <note>
            Man skriver också: ”Utskottet finner inte något skäl att med
            anledning av de motionsyrkanden som behandlas i betänkandet nu
            föreslå några ändringar av det arbetsrättsliga regelverket.”
          </note>
          <note>
            Då är läget alltså rätt gott. Är det så?
          </note>
          <note>
            Herr talman! Med tanke på det höga tonläget i debatten under
            hela förra mandatperioden och före valet 2014, inte minst från
            Socialdemokraterna och fackföreningsrörelsen, tycker jag att majoritetstexten
            är något anmärkningsvärd. Men låt mig återkomma till det lite
            senare under mitt anförande.
          </note>
          <note>
            Herr talman! Vi sverigedemokrater föreslår att den som sägs upp
            på osakliga och oskäliga grunder efter att fått rätt i den arbetsrättsliga
            prövningen i Arbetsdomstolen ska ha rätt att välja att återgå
            till arbetet. Den rätten har man inte i dag, för som det fungerar
            i dag kan arbetsgivaren välja att köpa sig fri.
          </note>
          <note>
            Vi inser naturligtvis att det ibland kan finnas goda grunder
            för uppsägning, både på grund av arbetsbrist och av personliga
            skäl. Men där det finns ett domstolsutslag på att en uppsägning
            är osaklig och oskälig anser vi att arbetstagaren ska ha laglig
            rätt att välja att återgå till arbetet.
          </note>
          <note>
            Herr talman! Vi sverigedemokrater har under flera år i vår budgetmo
            ­ tion föreslagit införandet av en särskild anställningsform –
            lärlingsanställ ­ ning – där vi i vårt budgetförslag avsatt medel
            för att kompensera arbetsgivare för handledningskostnader bland
            annat genom nedsättning av arbetsgivaravgiften.
          </note>
          <note>
            När nu Kristdemokraterna i en motion från den allmänna motionstiden
            föreslår just en sådan ny anställningsform väljer vi naturligtvis
            att stödja detta och hoppas att förslaget så småningom kan finna
            stöd hos en majoritet av riksdagens ledamöter.
          </note>
          <note>
            Vidare anser vi att Lavallagen ska rivas upp. För oss är det
            en självklarhet att svenska fackförbund fullt ut ska kunna vidta
            stridsåtgärder mot oseriösa arbetsgivare som genom utstationerad
            arbetskraft, inte minst via utländska bemanningsföretag, genom
            lönedumpning och genom att kring ­ gå den svenska arbetsmiljölagstiftningen
            och arbetstidsregler utsätter den svenska arbetsmarknaden för
            osund och oseriös konkurrens.
          </note>
          <note>
            Vi anser också att regeringen bör verka för att utstationeringsdirektivet
            reformeras. Vi vill bland annat införa en tremånadersgräns för
            utstationerad personal.
          </note>
          <note>
            Vidare anser vi att månadsrapportering och anmälningsplikt ska
            vara tvingande för företag som har utstationerad arbetskraft i
            Sverige.
          </note>
          <note>
            Sverigedemokraterna föreslår dessutom en lagskärpning så att
            representanten i Sverige för företag med utstationerad personal
            också ska vara förhandlingsbehörig för att underlätta och påskynda
            tecknandet av kollektivavtal.
          </note>
          <note>
            Vi vill också, precis som Finland, införa en registreringsskyldighet
            till skattemyndigheten för samtliga företag verksamma inom landet
            för att motverka svart och grå verksamhet och främja konkurrens
            på lika villkor.
          </note>
          <note>
            Den 31 mars 2014 skrevs ett huvudentreprenörsansvar in i byggavtalet,
            vilket i sig naturligtvis är välkommet. Avtalet gäller dock bara
            i begränsad omfattning för till exempel utstationerade byggarbetare
            som inte är medlemmar i svenska Byggnads.
          </note>
          <note>
            Därför anser Sverigedemokraterna att regeringen skyndsamt bör
            se över möjligheterna till lagstiftning på området och återkomma
            med förslag till riksdagen. För oss är det en självklarhet att
            samtliga företag och anställda inom byggsektorn ska omfattas av
            ett huvudentreprenörsansvar, oavsett ursprungsland och fackligt
            medlemskap.
          </note>
          <note>
            Herr talman! När det gäller offentlig upphandling föreslår Sverige
            ­ demokraterna att Sverige ratificerar och implementerar ILO 94
            så att man vid offentlig upphandling motverkar lönedumpning och
            osund konkur ­ rens.
          </note>
          <note>
            När det gäller turordningsreglerna i LAS föreslår Sverigedemokraterna
            en utökning av undantagen från två till fem personer. Vi är väl
            medvetna om att fackföreningar och arbetsgivarorganisationer redan
            i dag ofta tillämpar en mer generös tolkning av regelverket för
            att medge företagen att behålla spetskompetens.
          </note>
          <note>
            Vi vill trots detta ge företagen lagstadgad rätt att undanta
            upp till fem person er , då vi anser att det skulle gynna matchningen
            på arbetsmarknaden, gynna de svagaste på arbetsmarknaden samt
            stärka företagens konkurrenskraft.
          </note>
          <note>
            Vi vill också stärk a föräldrarnas möjligheter att kombinera
            yrkesrollen med föräldrarollen genom att inom den offentliga sektorn
            utöka rätten till förkortning av normal arbetstid under barnets
            första åtta år från dagens 25 procent till 50 procent.
          </note>
          <note>
            Många föräldrar drabbas bland annat i semestertider av stängda
            förskolor. Många familjer väljer då att dela upp semestern på
            olika perioder, vilket ger familjerna mindre tid tillsammans.
          </note>
          <note>
            Vi vill införa en lagstadgad rätt till fem obetalda tjänstledighetsdagar
            för en förälder per hushåll tills barnet är fem år när förskolan
            är stängd för att ge dem möjlighet att få semester tillsammans.
          </note>
          <note>
            När det gäller oskicket med delade turer föreslår vi att regeringen
            snarast återkomm er till riksdagen med förslag om att systemet
            med delade turer inom den offentliga sektorn avvecklas. Vi har
            även i samband med höstbudgetmotionen tillfört resurser för att
            ge offentliganställda rätt till heltid.
          </note>
          <note>
            Sverigedemokraterna vill också ge äldre lagstadgad rätt att kvarstå
            i anställning fram till 69 års ålder i stället för som i dag till
            67 år.
          </note>
          <note>
            Slutligen ser vi allvarligt på att företrädare och medlemmar
            i politiska partier utesluts från fackligt medlemskap i vissa
            fackförbund. Inom de flesta avtalsområden finns inga alternativ,
            vilket gör att dessa personers möjligheter till arbetsrättsligt
            skydd urholkas.
          </note>
          <note>
            I Sverige är det arbetsmarknadens parter som genom avtal och
            förhandlingar gemensamt upprätthåller stora delar av det arbetsrättsliga
            området. Särskilt allvarligt är det när en av dessa rättsvårdande
            parter nekar personer medlemskap, inte minst med tanke på att
            denna part även utser domare i arbetsdomstolen.
          </note>
          <note>
            Herr talman! Jag återkommer till det jag sa i början av mitt
            anförande. Utskottets majoritet väljer i detta läge att avslå
            samtliga motioner från den allmänna motionstiden inom arbetsrättens
            område.
          </note>
          <note>
            Jag upprepar vad majoriteten anför i betänkandet: ”Samtidigt
            noterar utskottet att den arbetsrättsliga lagstiftningen under
            senare år har försvagats i vissa delar och att det finns områden
            där utvecklingen behöver bevakas. Utskottet utgår från att regeringen
            är vaksam på en eventuell ökad otrygghet för vissa grupper på
            arbetsmarknaden.”
          </note>
          <note>
            Vidare anför utskottet: ”Utskottet finner inte något skäl att
            med anledning av de motionsyrkanden som behandlas i betänkandet
            nu föreslå några ändringar av det arbetsrättsliga regelverket.”
          </note>
          <note>
            Herr talman! Vi har i dag ett läge på svensk arbetsmarknad där
            vissa utländska byggjobbare enligt Byggnads egna ombudsmän har
            så låga löner som 10 kronor i timmen. Skyddsutrustningen är obefintlig,
            och byggjobbare arbetar i enkla sandaler utan reglerad arbetstid
            och sover på arbetsplatsen. Men det är tydligen tillfredsställande.
          </note>
          <note>
            Arbetsplatsolyckorna och dödsfallen bland just de utstationerade
            ar ­ betstagarna talar sitt tydliga språk. Vi har ett läge där
            den svenska åkeri ­ näringen fullständigt håller på att gå över
            styr. Billiga utstationerade chaufförer konkurrerar ut svenska
            chaufförer med låga löner, struntar i ar ­ betstids- och arbetsmiljöregler
            och använder sig av bristfällig dokumenta ­ tion. Cabotageregler
            missbrukas, och seriösa svenska åkerier som anställer svenska
            förare kan inte konkurrera. Det är inte bara jag som säger detta
            , utan det säger också Transports förbundsordförande. Men läget
            är tydligen tillfredsställande.
          </note>
          <note>
            Vi har på den svenska arbetsmarknaden personal som med hjälp
            av den oreglerade arbetskraftsinvandringen utnyttjas av oseriösa
            företag. Människor får köpa sina anställningsavtal. Kvinnor sexutnyttjas
            . Löner och villkor i ingångna avtal hålls inte.
          </note>
          <note>
            Jag kommer bland annat själv ihåg den unga kvinna från Östeuropa
            som jag av en slump råkade hamna bredvid på ett flygplan. Hon
            jobbar på en välrenommerad svensk restaurang. Där jobbar hon 60
            – 70 timmar i veckan och får 12 000 – 13 000 i månaden. Kvinnan
            var medveten om att hon luras på minst två tredjedelar av sin
            lön, men hon var rätt nöjd ändå eftersom hon fick fyra gånger
            mer i lön än hemma. Det är just därför det är så svårt att komma
            till rätta med problemet. Det är ingen som vågar eller vill ställa
            upp och ta striden eftersom man har det sämre hemma. Men för Sverige
            är det katastrofalt eftersom svenska löntagare utsätts för osund
            konkurrens.
          </note>
          <note>
            Herr talman! Socialdemokraterna och den svenska fackföreningsrörelsen
            har mycket att leva upp till. Det finns många vallöften och många
            till synes självklara fackliga frågor att driva. Och det är berättigade
            krav från medlemmarna.
          </note>
          <note>
            Där finns oskicket med delade turer inom offentlig sektor. Ni
            har fram till valet 2018 att göra något åt detta. Vi sverigedemokrater
            kommer att jaga er med blåslampa. Ni kommer inte undan ansvar.
          </note>
          <note>
            Man ska ha rätt till heltid inom offentlig sektor. Här räcker
            det inte att lägga över ansvaret på SKL och arbetsmarknadens parter.
            Det krävs resurser i statsbudgeten och en handlingskraftig regering.
            Vi sverigedemokrater kommer att jaga er med blåslampa. Ni kommer
            inte undan ansvar.
          </note>
          <note>
            Sedan finns den helt öppna, okontrollerade och fria arbetskraftsinvandringen,
            som innebär att människor förnedras, utnyttjas och skadas på den
            svenska arbetsmarknaden. Här duger det inte att skylla på Miljöpartiet
            och migrationsöverenskommelsen. Vi Sverigedemokrater kommer att
            jaga er med blåslampa.
          </note>
          <note>
            Sedan är det lex Laval, utstationeringsdirektivet och utstationerings
            ­ lagen. Det är fråga om oseriös och osund lönedumpning samt urholkande
            av arbetsrätt och arbetsmiljö på svensk arbetsmarknad. Här krävs
            en hand ­ lingskraftig regering. Den måste ha kraft och mod att
            ta strid för svenska löntagare – även mot EU om så krävs. Vi sverigedemokrater
            kommer att jaga er med blåslampa. Ni kommer inte undan. Ni har
            fram till valet 2018 på er.
          </note>
          <note>
            Huvudentreprenörsansvar ska naturligtvis gälla alla på svensk
            bygg ­ arbetsmarknad oavsett ursprungsland och oavsett fackligt
            medlemskap. Det ska vara samma trygga regler för alla byggjobbare.
            Vi sverigedemo ­ krater kommer att jaga er med blåslampa.
          </note>
          <note>
            Ni sitter i regeringsställning. Ni har makten att förändra. Ni
            inom socialdemokratin har lovat era väljare , och fackföreningsrörelsen
            har lovat sina medlemmar.
          </note>
          <note>
            Allt jag har räknat upp här går att genomföra om ni menar allvar
            och om ni är beredda att ta ansvar.
          </note>
          <note>
            Ni kommer inte undan. Vi sverigedemokrater kommer att jaga er
            med blåslampa ända fram till valet 2018. Där kommer slutligen
            era medlemmar, era väljare, kanske våra blivande väljare, att
            visa om ni har lyckats eller har misslyckats med att ta ansvar.
          </note>
          <note>
            I detta anförande instämde Paula Bieler (SD).
          </note>
          <note type="speaker">
            Anf. 3 ANNIKA QARLSSON (C):
          </note>
          <note>
            Herr talman! Med arbete ser vi till att vi får mat på bordet,
            att skog och malm utvinns, och vi tillverkar kläder, böcker och
            bilar. Vi bygger vårt bo, och vi vill nästan alltid ha lite till.
            Så vi jobbar lite till. Vi byter jobb, ibland för att tjäna mer
            – fast oftare för att få mer spännande uppgifter.
          </note>
          <note>
            Det krävs också arbete för att vårda sjuka och gamla, både för
            den som vårdar och för att få resurser till vården och omsorgen.
            Det krävs arbete för att få resurser till vägarna, till polisen
            och till allt det där gemensamma som vi tycker är viktigt.
          </note>
          <note>
            Arbete är viktigt för människor, men det är också viktigt för
            ett samhälle. Drivkrafterna för arbete har ekonomisk betydelse
            för var och en av oss men också för det gemensamma. Förutom den
            ekonomiska betydelsen i våra liv har arbete också en annan, djupare
            mening. Genom vårt arbete kan vi vara med och bygga samhället,
            och vi får möjlighet att bidra till det gemensamma. Arbetets betydelse
            lyfts fram när vi möter nya människor.
          </note>
          <note>
            Arbetet kan också medföra frånvaro av mening och betydelse. Alla
            jobb känns inte meningsfulla. Det finns mängder av jobb som är
            monotona, tunga och osjälvständiga.
          </note>
          <note>
            Människor som blir arbetslösa drabbas ofta av en känsla av utanförskap.
            Det finns också de som tycker att arbetet är ett nödvändigt ont,
            och det finns de som aldrig vill gå hem. Där finns hela bredden.
          </note>
          <note>
            Alla från Gud till Marx har haft åsikter om det här med arbete
            – om än det ibland skiljer lite.
          </note>
          <note>
            Även om arbetet och tankarna om arbete är tidlöst kan vi lugnt
            konstatera att arbetsmarknaden i dag inte ser ut som den gjorde
            förr. Konkurrensen hårdnar, och kraven kommer från andra delar
            av världen. Det är något vi måste förhålla oss till. Vi måste
            tänka över hur vi ska ge jobbskaparna möjlighet att möta de förändrade
            villkoren på ett klokt sätt. Jobbskaparna är alla företag som
            förverkligar sina idéer, till exempel de 500 jobbskaparna som
            möts i Stockholm i dag som ingår i nätverket Ambassadörer för
            kvinnors företagande. Det är sista gången dessa företagare möts.
            Den feministiska regeringen har lagt ned projektet och i stället
            inrättat en industrikansler.
          </note>
          <note>
            Det är inte politiken som skapar jobb , men politiken skapar
            förutsättningar för jobb. Företagen skapar jobben. Och jobben
            är det som gör att Emelie kan få nya vårskor när skolgårdarna
            nu sopas rena från grus och att mamma får fem nya kranskärl lagom
            till 82-årsdagen. Men för nya skor och kranskärlsoperationer och
            allt däremellan fordras det av politiken att vi lyssnar in vad
            som krävs för att jobben ska fortsätta att växa fram.
          </note>
          <note>
            Debatten i dag rör arbetsmarknadsutskottets betänkande nr 4,
            Arbets ­ rätt . Betänkandet behandlar arbetsförhållanden samt
            relationen mellan ar ­ betstagare och arbetsgivare. Jag står bakom
            våra reservationer och det sär ­ skilda yttrandet, men för tids
            vinnande yrkar jag bifall bara till reserva ­ tion 2.
          </note>
          <note>
            När det gäller de arbetsrättsliga reglerna har inte alla delar
            hängt med i utvecklingen på arbetsmarknaden. För att möta konkurrensen
            krävs att vi gör saker bra. Då är det inte rättvist eller rätt
            att turordningsreglerna bygger på anställningsår.
          </note>
          <note>
            Det får olyckliga konsekvenser i båda ändar. De unga och nya
            åker ut, och de äldre vågar inte byta. Reglerna måste helt enkelt
            sluta diskriminera dem med färre år på arbetsplatsen. Då kan fler
            unga lättare komma in på arbetsmarknaden och få sitt första jobb.
          </note>
          <note>
            Herr talman! När Centerpartiet sticker ut hakan i ett antal frågor
            som rör arbetsrätten är det alltså för att vi vet betydelsen av
            att vi har jobb och att det är många som har jobb – på den här
            sidan av jordklotet också – så att vi kan ha det bra där hemma
            men också samhällsekonomiskt.
          </note>
          <note>
            Att sticka huvudet i sanden och påstå att det inte har betydelse
            vilket regelverk vi har eller hur höga skatter vi har på arbete,
            som nuvarande finansminister gör, kommer att drabba Sverige.
          </note>
          <note>
            Centerpartiet anser att flexibilitet på arbetsmarknaden är nödvändig.
            Vi vill se en arbetsrätt som ger trygghet till alla på arbetsmarknaden
            och som inte bygger upp onödiga trösklar för dem som i dagsläget
            står utan jobb.
          </note>
          <note>
            Genom tidsbegränsade anställningar förenklade alliansregeringen
            för arbetsgivare att anställa och underlättade därmed för unga
            och andra med svårigheter att komma in på arbetsmarknaden. Fasta
            anställningar har varit, är alltjämt och ska fortsätta att vara
            grunden på svensk arbetsmarknad. Visstidsanställningar är ett
            viktigt komplement och för många en bro in på arbetsmarknaden,
            men det ska självklart inte missbrukas.
          </note>
          <note>
            Alliansregeringen lyckades dämpa ungdomsarbetslösheten medan
            den ökade mer än dubbelt så mycket i övriga EU efter finanskrisen
            2008. Det är effekten av offensiv politik för att skapa jobb till
            unga. Men vi inser att det finns utmaningar kvar.
          </note>
          <note>
            Kostnaderna för att anställa unga och för ett starkt anställningsskydd
            leder till att unga har en svagare ställning än den etablerade
            arbetskraften. Hårdast drabbas de ungdomar som inte har en avslutad
            utbildning.
          </note>
          <note>
            Att sänka kostnaderna för och osäkerheten i att anställa unga
            med begränsad erfarenhet minskar arbetsgivarens risktagande. Vi
            vill därför förlänga provanställningstiden från sex till tolv
            månader för att ge dem med mindre erfarenhet tid att komma in
            i arbetet innan arbetsgivaren ska besluta om fast anställning.
          </note>
          <note>
            Dagens turordningsregler skapar trösklar som stänger ute framför
            allt unga och utrikes födda. Många fast anställda, oftast äldre,
            vågar inte byta jobb eftersom den ekonomiska tryggheten är knuten
            till en tillsvidareanställning.
          </note>
          <note>
            Centerpartiet vill i stället skapa en trygg flexibilitet på arbetsmark
            ­ naden med rättvisa turordningsregler baserade på kompetens.
            I kombina ­ tion med förstärkt stöd till snabb omställning uppmuntrar
            det fler att byta jobb, och fler företag vågar fastanställa. På
            så sätt gynnas hela arbetsmark ­ naden.
          </note>
          <note>
            Herr talman! Tillämpningen av lex Laval utreds just nu. Jag kan
            konstatera att det finns krafter som på olika sätt vill stänga
            gränserna. Man skanderar inte längre ”Go home !” offentligt, men
            tonen känns igen.
          </note>
          <note>
            Men arbetstagarnas och företagens rörlighet över gränserna är
            något mycket positivt som skapar möjligheter för många, både människor
            och företag, att utvecklas. Europas möjlighet till utveckling
            växer med en öppnare arbetsmarknad, både inom unionen och här
            hemma, inte minst med tanke på den åldrande befolkningen.
          </note>
          <note>
            Farhågorna om social dumpning och så kallad social turism som
            Göran Persson gav uttryck för i samband med EU:s utvidgningar
            2004 – 2007 visade sig vara felaktiga. Jag tror att vi lugnt kan
            konstatera att många av farhågorna även nu kommer att visa sig
            vara överdrivna.
          </note>
          <note>
            Herr talman! Jag avslutar mitt anförande med att be om ursäkt
            till mina debattkolleger för att jag inte kommer att vara kvar
            i kammaren hela debatten. Jag bokade nämligen in ett besök här
            i Sveriges riksdag med 50 elever från Alströmergymnasiet hemma
            i Alingsås under den turbulenta månad då stat s ministern lovade
            att utlysa nyval. Till skillnad från statsministern håller jag
            mina löften.
          </note>
          <note>
            (Applåder)
          </note>
          <note type="speaker">
            Anf. 4 ALI ESBATI (V):
          </note>
          <note>
            Herr talman! Dagens debatt handlar om arbetsrätt. Det är ett
            viktigt tema, ett tema som man kan säga i grund och botten rör
            villkoren för frihet och värdighet i hela vårt samhälle.
          </note>
          <note>
            Arbetsrätten handlar om rätten till skydd från godtycke i en
            relation som i utgångspunkten är ojämlik till den arbetandes nackdel.
            Arbetsgivaren har ju som bekant rätt att som det heter leda och
            fördela arbetet. Arbetssituationen är samtidigt en oerhört viktig
            del av de flesta människors liv.
          </note>
          <note>
            I ett samhälle som önskar präglas av individens självständighet
            och av respektfulla relationer mellan människor är det inte acceptabelt
            att den som jobbar behandlas godtyckligt. Därför är det viktigt
            med lagar och regler som handlar om att arbetsgivare inte på vilka
            grunder som helst ska kunna säga upp personer. Därför måste man
            motverka godtycke när det kommer till löner för och villkor på
            samma arbete. Därför är det också viktigt med skydd mot att enskilda
            arbetstagare ställs mot varandra – det är en otrygghet som de
            allra flesta förlorar på.
          </note>
          <note>
            Mer positivt uttryckt handlar arbetsrätten om hur vi kan se till
            att få ramar för arbetsmarknaden som gör att människors förmågor
            bäst kan tas till vara i praktiken. Trygga människor vågar mer
            i ord och handling. Den som inte behöver oroa sig hela tiden kan
            fördjupa sina kunskaper och färdigheter, samarbeta bättre med
            andra och inte minst lättare komma hem från jobbet som en hel
            människa och samhällsmedborgare.
          </note>
          <note>
            Detta är stora ord, men det är viktigt att påminna om vad det
            är för storheter som vi faktiskt laborerar med när vi talar om
            arbetsrätten och om behovet av förbättringar av regelverket.
          </note>
          <note>
            Herr talman! Den svenska arbetsrätten är i hög grad baserad på
            kollektivavtal mellan arbetsmarknadens parter. Det är någonting
            mycket bra. Med avtalslösningar mellan välorganiserade parter
            kan man få till villkor som är anpassade till det faktum att arbetsmarknaden
            är väldigt mångfa s etterad och väldigt föränderlig.
          </note>
          <note>
            Kollektivavtalen utgår samtidigt från lagstiftningen, och det
            är klart att lagstiftaren måste kunna hänga med när verkligheten
            förändras så att kollektivavtal kan tecknas på en ny och bättre
            grund.
          </note>
          <note>
            Det är just detta, alltså att lagarna måste anpassas till växande
            problem och förändrade förhållanden på arbetsmarknaden, som är
            temat för Vänsterpartiets många yrkanden i det här betänkandet.
            Det har resulterat i elva reservationer.
          </note>
          <note>
            Jag måste säga att det känns lite trist. Jag har varit i den
            här kammaren och debatterat arbetsrätt före valet, då vi hade
            en borgerlig regering vars hållning i arbetsrättsrättsliga frågor
            kunde sägas täcka ett spektrum mellan starkt ointresse och aktiv
            arbetarfientlighet. I dag har vi glädjande nog en annan regering.
            Men regeringspartierna har hittills varit passiva och undfallande
            i de här frågorna, tycker jag. Det visar sig också i det här betänkandet,
            där man inte ställer sig bakom ett antal angelägna förslag som
            skulle förbättra situationen på arbetsmarknaden. Det beklagar
            jag.
          </note>
          <note>
            Jag menar att vi måste ta vårt ansvar som lagstiftare när vi
            ser otryggheten breda ut sig i delar av arbetsmarknaden och när
            vi har kunskap om hur stressande det kan vara att behöva vakta
            sin mobiltelefon för att jaga arbetstimmar och om hur allvarligt
            det är när arbetstagare i Sverige får oacceptabla löner, arbetsvillkor
            eller säkerhetsförhållanden bara för att de är födda i ett annat
            land.
          </note>
          <note>
            Herr talman! Ett av de viktigaste problemen på dagens arbetsmarknad
            är otrygga anställningar. Det är en grundbult i svensk arbetsrätt
            att tillsvidareanställning ska vara norm. Problemet är att inom
            vissa områden på arbetsmarknaden och för vissa grupper är det
            i dag snarare tvärtom – det är otryggheten som är norm.
          </note>
          <note>
            Det här är ett problem för de individer som går långa tider med
            ständig stress utan att få fast ekonomisk mark under fötterna.
            Men det är också ett problem för samhällsekonomin och hela samhället.
            Den som går långa perioder utan fast anställning får också en
            svagare anknytning till socialförsäkringssystemen, längre steg
            till facklig organisering och generellt sett svårare att räkna
            in sig själv i det som vi med rätta och med viss stolthet har
            kallat den svenska modellen.
          </note>
          <note>
            Det är viktigt att konstatera att de otrygga anställningarna
            inte är slumpmässigt utspridda på arbetsmarknaden. Det är vanligare
            med tidsbegränsade anställningar i LO-grupperna än bland tjänstemän
            och akademiker. Det är vanligare bland kvinnor än bland män. Det
            är vanligare bland unga än bland äldre. Och det är vanligare med
            otrygga anställningar i sektorer som också i övrigt präglas av
            låga löner och lösliga förhållanden som till exempel hotell och
            restaurang, lokalvård och detaljhandel.
          </note>
          <note>
            Sett över längre tid har de tidsbegränsade anställningarna ökat.
            Men framför allt har otryggheten fördjupats, det vill säga att
            de icke fasta anställningar som finns i många fall har blivit
            mer otrygga. Det handlar om behovs- och timanställningar, sms-anställningar
            och andra arrangemang som gör livet inflexibelt för dem som jobbar.
          </note>
          <note>
            I dag har vi anställningsformen allmän visstid som öppnar upp
            för en systematisk osäkerhet, ja, ett systematiskt godtycke. Det
            menar vi i Vänsterpartiet är orimligt.
          </note>
          <note>
            Självklart kan det och kommer det att behövas flexibla anställningsförhållanden
            på den svenska arbetsmarknaden. Det kan handla om prov ­ anställningar,
            vikariat och även andra typer av tidsbegränsade anställning ­
            ar som parterna kan reglera i kollektivavtal.
          </note>
          <note>
            Men problemet med allmän visstid som anställningsform är ju att
            den fråntar arbetsgivaren ansvaret för att motivera varför man
            inte anställer tills vidare. Det sanktionerar godtycke, och det
            är hög tid att det ordnas upp i lagen om anställningsskydd. Jag
            beklagar starkt att övriga partier, inklusive regeringspartierna,
            inte är beredda att modernisera lagstiftningen på den här punkten.
          </note>
          <note>
            Herr talman! Jag noterar under den här punkten att de borgerliga
            partierna i stället har enats om att föreslå en utvidgning av
            utrymmet för godtycke genom en förlängd provanställningsperiod
            från sex till tolv månader. Det kan tyckas vara en märklig syn
            på arbetsgivares kompetens att man tror att de fortfarande efter
            ett halvår inte lyckats klura ut om en person är lämplig för det
            arbete hon eller han har rekryterats för. Men oavsett detta skulle
            en sådan ändring ge en ännu otryggare arbetsmarknad. Det är ännu
            ett utslag av de borgerligas bakåtsträvande syn på arbete och
            ekonomi.
          </note>
          <note>
            Sverigedemokraterna vill till och med utvidga undantagen i lagen
            om anställningsskydd när det gäller vilka man kan plocka bort
            från turordningslistorna. Sverigedemokraternas företrädare hade
            väldigt hög profil här och skulle jaga folk hit och dit med blåslampa.
            Det är möjligt att det är ett steg framåt från järnrör, men fortfarande
            innebär Sverigedemokraternas politik sammantaget att man går i
            denna bakåtsträvande riktning och gör arbetsmarknaden otryggare
            för många människor.
          </note>
          <note>
            Herr talman! Ett annat uttryck för förändrade maktförhållanden
            på arbetsmarknaden till de arbetandes nackdel är användandet av
            bemanningsföretag, särskilt i situationer där det är uppenbart
            att arbetskraftsbehovet är långsiktigt. I grunden är detta en
            fråga om hur vi vill se på arbete och på arbetsplatser. Ska det
            läggas till rätta för solidaritet och samhörighet, eller ska arbetsgivaren
            systematiskt kunna organisera för motsatsen?
          </note>
          <note>
            Det är rent konkret svårare för fackliga organisationer att skydda
            ar ­ betstagarens anställnings- och arbetsvillkor och undvika
            att det förekom ­ mer godtycke i behandlingen av dem som jobbar.
            Det är också svårare för anställda i bemanningsföretag att få
            det inflytande i arbetslivet som de har rätt till. De har, i likhet
            med den som har ett osäkert anställningsförhål ­ lande, ofta mindre
            möjlighet att ta del av till exempel kompetensutveck ­ ling.
          </note>
          <note>
            Detta var inte något som lagstiftaren fördjupade sig i när man
            öppnade upp för inhyrning 1993. Nu är det hög tid att lagen moderniseras
            och anpassas till den faktiska utvecklingen på arbetsmarknaden.
            Därför behövs det en lagändring som stänger för användning av
            inhyrning för att tillgodose ett långvarigt arbetskraftsbehov.
            Behöver man folk tills vidare så bör man anställa dem själv, tills
            vidare.
          </note>
          <note>
            En annan nyckelfråga för att upprätthålla en modern och välfungerande
            arbetsmarknad är att det råder ordning och reda, så att kollektivavtal
            kan tecknas och faktiskt efterlevas. Här åkte den svenska modellen
            på ett bakslag i december 2007 i och med den så kallade Lavaldomen
            i EU-dom ­ stolen.
          </note>
          <note>
            I stället för att kämpa för att värna kollektivavtalsmodellen
            passade den dåvarande borgerliga regeringen på att gå ännu längre
            än domen krävde och inskränka konflikträtten på viktiga områden.
            Det här har varit en stridsfråga ända sedan dess. På senare år
            har också både ILO och Europarådet kommit med skarpa invändningar
            mot den svenska lagen. Jag är medveten om att det finns ett pågående
            utredningsarbete i den så kallade utstationeringskommittén, som
            försöker hantera frågor runt det här temat. Men jag menar att
            frågan är av en sådan dignitet att det vore önskvärt med en tydlig
            signal från den här riksdagen om att Laval lagen ska rivas upp.
          </note>
          <note>
            Det finns också andra förslag som berör samma utvecklingstendenser,
            som Vänsterpartiet har presenterat inför behandlingen av det här
            betänkandet. Det gäller tydliggörande av entreprenörsansvar, så
            att inte ansvaret för avtalsenliga löner och arbetsvillkor kan
            smulas bort hos underleverantörer. Det gäller anmälningsskyldighet
            för utländska företag, så att det blir svårare för oseriösa aktörer
            att operera på svensk arbetsmarknad. Och det gäller krav på att
            utstationerade företag ska ha en företrädare som är behörig att
            förhandla om och underteckna kollektivavtal. Jag är fullt medveten
            om att vi inte kommer att få bort all överexploatering och alla
            skojare med de här förslagen, men det vore viktiga steg framåt.
          </note>
          <note>
            Herr talman! Jag vill avslutningsvis ta upp en fråga som rör
            arbetstagares rättigheter och villkor i samband med upphandling.
            För drygt en månad sedan var jag med och besökte busschaufförer
            som kör för Region Östergötland.
          </note>
          <note>
            Som på många andra ställen upphandlar man där trafiken med jämna
            mellanrum. Det som sker i praktiken är att om en ny utförare vinner
            anbudet måste de anställda söka sina egna jobb igen. Då uppstår
            stor osäkerhet. Man vet inte om man får behålla jobbet, upparbetade
            rättigheter kan försvinna, och kanske blir det bara ofrivillig
            deltid för den som har jobbat heltid. Det betyder alltså permanent
            visstidsanställning på grund av offentlig upphandling. Dessutom
            kanske man blir osäker på om fackliga uppdrag kan ligga en i fatet
            när det blir dags att söka om samma jobb. Det blir en massa sådana
            problem.
          </note>
          <note>
            När det här sätts i system blir det också svårt eller kanske
            till och med omöjligt att vinna anbud flera gånger i rad. Upparbetade
            rättigheter hos erfaren personal blir en konkurrensnackdel när
            man ska komma med ett lågt anbud. Det här är inte bra. Det är
            inte bra för dem som arbetar inom kollektivtrafiken, och det är
            inte bra för kvaliteten i kollektivtrafiken. Vänsterpartiet menar
            att offentlig upphandling, alltså gemensamma skattepengar, inte
            ska kunna användas på det här sättet.
          </note>
          <note>
            Det är möjligt i dag att ställa krav om att personalen ska följa
            med och att det ska ske med bibehållna villkor. Men det är inte
            alltid de kraven ställs. Kommunal har stridit om detta i avtalsförhandlingar
            och haft en del framgångar, men återigen: Här är det fråga om
            att lagstiftningen ska hänga med i utvecklingen. Offentliga medel
            ska inte kunna användas för att främja villkorsdumpning.
          </note>
          <note>
            Jag konstaterar tyvärr att detta är en fråga som regeringspartierna
            före valet gav signaler om att de var beredda att ordna, men i
            det här betänkandet är Vänsterpartiet ensamt om att reservera
            sig. Det går förstås fortfarande att ändra sig fram till voteringen.
            Vi i Vänsterpartiet kommer att fort sätta driva detta. Det är
            fråga om att skydda arbetstagare mot godtycke.
          </note>
          <note>
            Herr talman! Det finns mycket mer att säga om det här betänkandet
            och våra olika motioner, men jag stannar där. Jag vil l bara understryka
            att jag står bakom Vänsterpartiets samtliga elva reservationer
            och vårt särskilda yttrande, men för tids vinnande yrkar jag bifall
            endast till reservation 3 och reservation 16.
          </note>
          <note type="speaker">
            Anf. 5 KATARINA BRÄNNSTRÖM (M) replik:
          </note>
          <note>
            Herr talman! Det är intressant att lyssna på Ali Esbati. Vänsterpartiets
            synpunkter på arbetsrätten verkar handla om att man är emot det
            mesta.
          </note>
          <note>
            Det låter väl på många sätt: Ni säger er vara det goda partiet
            som vill ha vällovliga regler för arbetstagare, och ni står alltid
            på arbetstagarens sida och ställer upp för regler. Men i själva
            verket – i verkligheten – skulle hundratusentals jobb tas bort
            om era regler skulle gälla på svensk arbetsmarknad.
          </note>
          <note>
            Ni bygger upp hinder. Ni gör det svårare för arbetsgivare och
            företag i stort sett på alla sätt och vis. Jag tror till och med
            att det skulle riskera företags existens.
          </note>
          <note>
            Ni vill inte ha någon visstid, ingen inhyrning och ingen bemanning
            – bara arbetsgivare med kollektivavtal. Allt som möjligtvis kan
            göra det flexiblare på svensk arbetsmarknad är ni emot.
          </note>
          <note>
            Min fråga är: Ser Ali Esbati något gott med att man har ett jobb,
            oavsett vilken anställningsformen är, jämfört med att inte ha
            något jobb alls? Att få ett jobb under ett eller två år, är det
            bättre eller sämre än att vara arbetslös?
          </note>
          <note>
            Ali Esbati talar om systematiskt godtycke när det gäller allmän
            visstid. Det finns inte ett enda bevis för det. Annars har vi
            helt missat det. Är det något som bara Vänsterpartiet vet om?
          </note>
          <note>
            Jag skulle gärna vilja veta: Varför vill ni ta bort allting som
            kan ge flexibilitet och nya jobb och göra det lättare på svensk
            arbetsmarknad?
          </note>
          <note type="speaker">
            Anf. 6 ALI ESBATI (V) replik:
          </note>
          <note>
            Herr talman! Jag tror att Katarina Brännström har fått ganska
            mycket om bakfoten.
          </note>
          <note>
            Låt mig börja med hennes påstående att vi skulle vara emot saker.
            Nu är det j u vi som har presenterat ett femton tal förslag bara
            i det här betänkandet för olika förbättringar och förändringar
            av arbetsrätten. Dem har ni röstat e mot. Det är alltså tvärtemot
            vad du just sa, Katarina Brännström , och det är ju tråkigt .
          </note>
          <note>
            Sedan hävdar Katarina Brännström att hundratusentals jobb skulle
            försvinna för att man får bättre villkor på arbetsmarknaden. Det
            är ett fantasifullt inlägg, men det är inget som har mycket till
            grund i vare sig nutiden eller historien. Om god a arbetsvillkor
            och trygghet på arbetet verkligen skulle medföra att massvis med
            jobb försvann borde det finnas en rad länder i världen – de allra
            flesta – som då skulle ha i det närmaste full sysselsättning,
            för där har man jättedåliga villkor för dem som arbetar och inga
            rättigheter alls. I verkligheten funkar det inte på det sättet.
          </note>
          <note>
            Det blir alltså inte fler jobb för att arbetsgivare får större
            möjligheter att behandla arbetstagare godtyckligt. Tvärtom visar
            de samband som vi ser i verkligheten att det fungerar snarare
            på motsatt sätt.
          </note>
          <note>
            Sedan är det intressant att Katarina Brännström befinner sig
            i en verklighet där hon inte har noterat att det finns några problem
            med visstider. Ett tips är att tala med några som har visstider
            och som har jobbat med otrygga anställningar under lång tid. Ett
            annat tips kan vara att ta del av till exempel den forskning och
            de undersökningar som finns. Det finns massvis med exempel på
            att det blir svårare att ta del av till exempel kompetensutveckling
            om man har en otrygg anställning. Det kom en rapport nyligen som
            visade att sexuella trakasserier är vanligare bland dem som har
            visstidsanställningar och så vidare.
          </note>
          <note type="speaker">
            Anf. 7 KATARINA BRÄNNSTRÖM (M) replik:
          </note>
          <note>
            Herr talman! Ali Esbati säger att förändringar är förbättringar.
            Men jag menar att de förändringar som ni har föreslagit i arbetsrätten
            är försämringar. Det är försämringar för jobben i Sverige. De
            skulle säkert vara bra för dem som redan finns på arbetsmarknaden
            och har jobb. Det skulle bli ännu tryggare med dessa regler. Men
            det är inte så enkelt det fungerar.
          </note>
          <note>
            Finns det något land som Ali Esbati känner till som har bättre
            arbetsvillkor än vad vi har i Sverige? Jag blir lite ledsen när
            jag hör denna svartmålning om godtycke och detta misstänkliggörande
            av alla arbetsgivare.
          </note>
          <note>
            Jag kan konstatera att det under Alliansens tid tillkom mer än
            300 000 nya jobb, trots den djupa krisen och lågkonjunkturen,
            som inte alls hade att göra med att befolkningen ökade. Vi kan
            jämföra oss med Danmark , där befolkningen också ökade, men de
            fick inga nya jobb. Alltså tillkom många av dessa nya jobb därför
            att vi tillförde nya anställningsformer och ökade flexibiliteten.
            Det är ett sätt att skapa fler och nya jobb.
          </note>
          <note>
            Vilka förslag har ni för att få nya jobb och inte bara låsa in
            de människor som redan finns på arbetsmarknaden? Hur ska den som
            står utanför lyckas få in en fot på arbetsmarknaden på något sätt
            i Vänsterpartiets Sverige?
          </note>
          <note type="speaker">
            Anf. 8 ALI ESBATI (V) replik:
          </note>
          <note>
            Herr talman! Jag förstår att Katarina Brännström tycker att förändringar
            inte är förbättringar. Det är något slags definition på en konservativ
            hållning i politiken. Vi föreslår en del förändringar som vi menar
            är förbättringar.
          </note>
          <note>
            Jag har inte svartmålat den svenska arbetsmarknaden eller påstått
            att Sve rige är sämst i världen. Som framgick av mitt anförande
            och min tidigare replik menar jag att Sverige har goda villkor
            på många sätt för många som arbetar, och det tycker jag är bra.
            Det verkar finnas en motsättning där mellan mig och Katarina Brännström,
            att jag tycker att det är bra att Sverige har trygga arbetsvillkor
            för många. Det är inte ett problem att det finns länder som har
            sämre villkor och som vi skulle kunna anpassa oss efter.
          </note>
          <note>
            Däremot konstaterar jag att det har hänt en massa saker på den
            svenska arbetsmarknaden som det är viktigt att lagstiftaren följer
            och anpassar sig till. Det gäller till exempel den ökade otryggheten
            inom vissa branscher för vissa grupper som är ett mycket stort
            problem för dem som drabbas och för samhällsekonomin som sådan.
            Man kan tycka att det finns ett problem där som vi som lagstiftare
            bör se över och försöka göra någonting åt. Där har vi tydligen
            också olika åsikter, det vill säga om hur man bör se på problem
            i verkligheten och om man bör anpassa lagar och regler efter det
            eller inte.
          </note>
          <note>
            Sedan var frågan hur vi vill skapa nya jobb. Vänsterpartiet anser
            inte att man får nya jobb genom att ändra i den arbetsrättsliga
            lagstiftningen utan att man får nya jobb genom en ekonomisk politik
            där man investerar i forskning och utveckling och i att folk som
            gör saker som det finns behov av inom den offentliga sektorn faktiskt
            också blir anställda och där man faktiskt satsar på att man får
            en förnyad och förbättrad näringsstruktur i Sverige. Det var förslag
            som fanns bland annat i den budget som vi förhandlade om tillsammans
            med regeringen och som Katarina Brännström och de borgerliga partierna
            tillsammans med Sverigedemokraterna röstade ned.
          </note>
          <note type="speaker">
            Anf. 9 FREDRIK MALM (FP):
          </note>
          <note>
            Herr talman! Vi ska nu debattera arbetsmarknadsutskottets betänkande
            4, Arbetsrätt . Jag börjar med att yrka bifall till reservation
            2 från allianspartierna om tidsbegränsade anställningar och till
            Folkpartiets reservation 20 om LAS och turordningsregler.
          </note>
          <note>
            Detta betänkande rör yrkanden från riksdagsledamöter under den
            allmänna motionstiden i höstas om bland annat anställningsformer,
            arbetstid, arbetsrättsliga regelverk, turordningsregler, utstationeringsdirektiv,
            som handlar om när människor från andra EU-länder kommer hit och
            arbetar, med mera.
          </note>
          <note>
            Vår arbetsmarknadspolitik och den modell som vi har i Sverige
            för vår arbetsmarknad har tjänat vårt land väl. Sverige har under
            långa perioder, under årtionden, varit ett av de länder som har
            haft den högsta tillväxten i världen. Vi har höga sysselsättningstal,
            en hög produktivitet och ett stort arbetskraftsdeltagande bland
            kvinnor i jämförelse med de allra flesta länder i världen. Samtidigt
            är vår arbetslöshet relativt sett låg, även om vi tycker att den
            är för hög. Våra ersättningssystem är förmånliga och fungerar
            också förhållandevis väl.
          </note>
          <note>
            Tack vare ansvarsfulla parter – fackförbund och arbetsgivare
            – har vi kunnat bibehålla denna ordning och kunnat utveckla den
            i stället för att alla problem ska tas upp här i kammaren för
            att vi ska lagstifta om allting.
          </note>
          <note>
            Men i takt med att vår värld utvecklas i och med globalisering,
            föränd ­ rade villkor för produktion, en fördjupad inre marknad
            i Europeiska uni ­ onen, nya och växande marknader runt om i världen,
            stora tekniksprång, innovationer och annat behöver vi genomföra
            reformer även i Sverige för jobb, tillväxt och ökad flexibilitet
            på arbetsmarknaden.
          </note>
          <note>
            Det bästa sättet för oss att värna den modell som vi har är att
            kontinuerligt reformera den, så att vi möter framtidens utmaningar
            och stärker vår konkurrenskraft, så att vi klarar matchningen
            på arbetsmarknaden bättre mellan arbetsgivare och dem som söker
            jobb, så att vi förbättrar etableringen av nyanlända flyktingar
            och invandrare och så att vi ökar möjligheterna inte minst för
            ungdomar att komma in på arbetsmarknaden och få ett jobb.
          </note>
          <note>
            Att skapa fler jobb innebär också att fler människor åtnjuter
            ekonomisk trygghet och att fler människor får rättigheter på arbetsplatser.
            Arbetsrätten handlar alltså inte bara om rättigheterna för dem
            som har jobb utan hänger intimt samman med arbetet att öka sysselsättningen
            och skapa nya jobb.
          </note>
          <note>
            Om Sverige däremot inte genomför viktiga liberala reformer för
            jobb och tillväxt kommer vi att få svårare att möta de stora utmaningar
            som vi står inför med en tuffare global konkurrens, en åldrande
            befolkning, välfärdens finansiering på längre sikt och integrationen
            av allt fler människor som kommer till Sverige för att söka en
            ny framtid här.
          </note>
          <note>
            Vi upplever att den nya regeringen och Vänsterpartiet inte har
            svaret på de utmaningar som Sverige står inför. I stället föreslår
            de skattehöjningar för att anställa ungdomar, vilket vi menar
            är en dålig idé. De föreslår ytterligare regleringar för företag.
            Det kommer krav från en del håll runt om i landet och från olika
            partier på sex timmars arbetsdag med bibehållen lön, på mindre
            flexibilitet för näringslivet och på förändringar som riskerar
            att minska arbetskraftsutbudet och återigen driva stora grupper
            invånare i vårt land in i bidragsberoende.
          </note>
          <note>
            Herr talman! Ju mer vi får se av den politiken, desto större
            problem kommer vi att få på arbetsmarknaden och desto svårare
            kommer det att bli att klara välfärdens långsiktiga finansiering.
          </note>
          <note>
            I detta betänkande finns det en del förslag om reformer för en
            mer flexibel arbetsmarknad, till exempel en alliansreservation
            om provanställ ­ ning där vi föreslår att provanställningar ska
            kunna pågå upp till ett år. Vi i Folkpartiet liberalerna har en
            reservation om turordningsreglerna, där vi vill att kompetens
            snarare än när man blev anställd ska styra vid uppsäg ­ ningar
            till följd av arbetsbrist.
          </note>
          <note>
            Det bör dock framhävas och tydliggöras att det stora reformbehovet
            i Sverige även gäller en rad andra områden. Det gäller inte minst
            skatter, andra delar av arbetsmarknaden, bostadspolitiken, utbildningssystemet
            och så vidare.
          </note>
          <note>
            Herr talman! EU-kommissionen har haft synpunkter på hur Sverige
            implementerar det så kallade visstidsdirektivet. Den förra regeringen
            arbetade med detta, och den nya regeringen gör det likaså. Frågan
            ligger nu på arbetsmarknadsminister Ylva Johanssons bord, och
            om jag har förstått det hela rätt har man lovat att ett lagförslag
            ska komma någon gång under året. Vi förutsätter givetvis att förslaget
            arbetas fram i dialog med arbetsmarknadens parter och att Sverige
            även framöver kan ha ett system där vi inte ytterligare höjer
            trösklarna för dem som står utanför arbetsmarknaden att kunna
            komma in och få ett jobb.
          </note>
          <note>
            Fasta anställningar ska, precis som har påpekats, vara grunden
            på den svenska arbetsmarknaden. Så är det också i dag; ungefär
            75 procent av alla på arbetsmarknaden har en fast anställning.
            Tidsbegränsade anställningar är dock en viktig bro in på arbetsmarknaden
            för många – ungefär var tion ­ de visstidsanställd kommer att
            få en tillsvidareanställning under det här kvartalet. Våra regler
            för ledighet, studier, föräldraledighet, sjukfrånvaro och annat
            gör att det måste finnas en möjlighet till visstidsanställningar.
          </note>
          <note>
            Inom vissa yrken kan det vara lätt för en arbetsgivare att på
            kort tid se om en provanställd är rätt person för jobbet och om
            personen sköter sina arbetsuppgifter, men det finns också många
            jobb där det kan ta längre tid att se det. Vi från Folkpartiets
            och Alliansens sida menar att det är viktigt att det går att provanställa
            i upp till ett år. Det gör att fler arbetsgivare är beredda att
            rekrytera ny personal.
          </note>
          <note>
            Det finns krav från Vänsterpartiet på att allmän visstid ska
            utgå ur lagstiftningen, herr talman. Det blir i praktiken en återställare
            till hur det var före 2007, tror jag, då lagen om allmän visstid
            infördes. Det bör noteras att antalet visstidsanställda har ökat
            under 2000-talet, men det har också antalet sysselsatta gjort.
            Sysselsättningen och antalet visstidsanställda har alltså ökat,
            men andelen visstidsanställda har endast ökat marginellt sedan
            lagen om allmän visstid infördes. Att det skulle förekomma ett
            omfattande eller systematiskt missbruk av detta är alltså svårt
            att hävda, menar jag.
          </note>
          <note>
            Det system som fanns före 2007 var väldigt krångligt, inte minst
            för arbetsgivarna. De objektiva grunderna, som det heter, kunde
            innebära att en person var deltidssjukskriven på kanske måndag
            och tisdag. Någon annan var föräldraledig på fredagar, och någon
            var ledig för studier på onsdagseftermiddagar. Från arbetsgivarens
            sida måste då vikarier sättas in på exakt dessa tider, för låt
            säga 77,3 procent eller 82,4 procent arbetstid.
          </note>
          <note>
            Med dagens system kan arbetsgivaren göra en bedömning att det
            finns frånvaro för exempelvis sjukskrivning, föräldraledighet
            eller studieledighet och ta in en person på visstid för att täcka
            upp det behovet. Det minskar byråkratin och ökar flexibiliteten,
            vilket vi från Folkpartiets sida menar i grund och botten är bra.
            Därtill finns ett lagskydd med företrädesrätt till nya tjänster,
            oavsett om de är fasta eller vikariat, för den som har varit visstidsanställd
            i tolv månader eller längre.
          </note>
          <note>
            Herr talman! Avslutningsvis vill jag säga att Folkpartiet och
            Alliansen såväl i går som i dag och i morgon stod och står upp
            för arbetslinjen, goda villkor för företag och en god trygghet
            för arbetstagarna i Sverige. Vi arbetar för lägre trösklar in
            på arbetsmarknaden och för socialförsäkringar, omställning, rehabilitering,
            möjligheten att få nytt jobb, möjligheten att komma tillbaka och
            möjligheten att få en trygg tillvaro.
          </note>
          <note>
            (Applåder)
          </note>
          <note type="speaker">
            Anf. 10 DÉSIRÉE PETHRUS (KD):
          </note>
          <note>
            Herr talman! Jag vill börja med att yrka bifall till reservation
            2. Det är vår gemensamma alliansreservation, och den är bra.
          </note>
          <note>
            Min reflektion är att det nu är lite andra tongångar jämfört
            med när Socialdemokraterna var i opposition. Då höll Socialdemokraterna
            och Vänsterpartiet ihop i många frågor, men man kan nu notera
            att Vänsterpartiet har 11 reservationer i detta betänkande. Det
            är väldigt mycket. Att partiet ändå ger ett så starkt stöd till
            den socialdemokratiska regeringen på andra områden gör att jag
            funderar lite grann på hur propositionerna ska se ut under den
            här mandatperioden om Vänsterpartiet ska fortsätta stödja Socialdemokraterna.
          </note>
          <note>
            Herr talman! Det betänkande vi debatterar i dag har sin utgångspunkt
            i ett stort antal motioner som berör arbetsrättens område. Även
            om motionerna visar på lite olika inriktningar kan man, med tanke
            på hur utskottets betänkande ser ut, ändå påstå att det råder
            en relativt stor samsyn om den svenska modellen på arbetsmarknaden.
            Där lagen inte är tillämplig tillåter den stor flexibilitet med
            dispositiv lagstiftning där arbetsmarknadens parter själva kan
            komma överens om olika frågor. Det har inneburit att vi har få
            strejkdagar i Sverige, vilket är positivt för företagen, jobben
            och Sveriges ekonomi.
          </note>
          <note>
            Vi kristdemokrater anser att det är viktigt att sträva efter
            en god anställningstrygghet för anställda. Att ha ett jobb innebär
            mycket för den enskilda individen. Det ger människor en känsla
            av att vara behövda och efterfrågade, och det ger en inkomst och
            livskvalitet på olika sätt.
          </note>
          <note>
            I går hörde vi i medierna att Ericsson varslar tusentals anställda.
            Det är inte säkert att alla varslen de facto kommer att leda till
            uppsägningar, men det krävs en flexibilitet för att förhindra
            att de här personerna blir långtidsarbetslösa om de nu skulle
            bli uppsagda . Därför krävs det tidiga insatser, och det behövs
            oftast ett bra omställningsarbete ute i företagen för att förhindra
            långtidsarbetslöshet. Här finns en stor möjlighet för fack och
            arbetsgivare att tillsammans med trygghetsråd, trygghetsstiftelser
            och andra aktörer hitta lämpliga åtgärder för omställning. Vi
            får hoppas att det gäller även de Ericssonanställda.
          </note>
          <note>
            Det viktigaste för jobben och anställningstryggheten, herr talman,
            är ändå att vi har en ekonomi i Sverige som går bra – att vi har
            en hög efterfrågan på arbetskraft. Det är därför viktigt att alla
            politikområden hänger ihop. Arbetsrätten kan inte stå för sig
            själv utan är bara en del i att vi har en god arbetsmarknad. Företagande,
            innovationer, satsningar på infrastruktur, satsningar på ett bra
            utbildningssystem med mera är jätteviktigt för att vi ska kunna
            skapa nya jobb.
          </note>
          <note>
            Alliansen har ju under en lång tid jobbat med att försöka öka,
            förbättra och snabba på matchningen på arbetsmarknaden så att
            en arbetsgivare som söker en arbetstagare snabbt får tag på arbetskraft.
            När matchningen sker så fort som möjligt får vi nämligen en bättre
            och snabbare ökning i ekonomin.
          </note>
          <note>
            Herr talman! En fråga som alltid debatteras i arbetsmarknadsutskottet
            – i alla fall så länge jag har funnits med, det vill säga sedan
            2006 – är frågan om Laval och utstationeringsdirektivet. Lex Laval
            kom 2010, och ursprunget var svenska Byggnads och elfackets tvist
            med det lettiska företaget Laval. Det gällde kollektivavtalsfrågor
            i ett byggprojekt i Vaxholm för ett antal år sedan. Företaget
            tvingades på grund av fackets åtgärder i konkurs, och företaget
            tog sedan frågan om huruvida fackets åtgärder var rimliga till
            Arbetsdomstolen – som i sin tur ansåg att frågan behövde ett klargörande
            i EG-domstolen.
          </note>
          <note>
            EG-domstolens dom 2007 gick det lettiska företaget till mötes.
            Man ansåg inte att det var rimliga stridsåtgärder från facket
            under de förhållanden som rådde i det här fallet. Det man framför
            allt såg som ett problem var att det var svårt för det utländska
            företaget att få klarhet i exakt vilka krav som ställdes på dem.
            Man ansåg även att företaget följde det man kallar den hårda kärnan,
            alltså att villkoren när det gäller lönesättningen var rimliga
            . Lönesättningen gick inte under andra svenska kollektivavtal
            på det här området. De anställda hade också semester och försäkringar.
            Det är det vi får ställa krav på.
          </note>
          <note>
            Vi får inte ställa krav på minimilöner, och det vill vi inte
            heller. Vi vill inte att riksdagen ska fastställa löner. Därför
            har vi gett den makten till arbetsgivare och fack tillsammans.
            Det är de som ska avgöra nivån för när det blir fråga om social
            dumpning.
          </note>
          <note>
            EU säger tydligt nej till social dumpning. Därför blir jag alltid
            upprörd när Socialdemokraterna säger att vi är för lönedumpning.
            Nej, vi får inte lönedumpa, för det säger EU:s regelverk.
          </note>
          <note>
            Men Byggnads måste ange till Arbetsmiljöverket vad det är för
            lönenivå och kollektivavtal som alla som vill utstationera folk
            hit ska följa.
          </note>
          <note>
            En av de stora kärnorna i problematiken är att inte alla utstationerade
            företag vet vilka villkor som gäller. Det är upp till facken att
            bli tydliga här.
          </note>
          <note>
            Efter Lavaldomen stiftades lex Laval-lagen 2010 för att förtydliga
            vad som gäller. Nu är en utredning på gång i syfte att ytterligare
            förtydliga lagstiftningen, vad EU-direktivet säger och vad som
            ska gälla i Sverige. Jag tror att det blir svårt att hitta nya
            ingångar i det direktiv som finns. Det Socialdemokraterna kan
            göra är att försöka förändra EU-lagstiftningen.
          </note>
          <note>
            Det var dock Socialdemokraterna själva som 1996 gick med på utsta
            ­ tioneringsdirektivet som sedan implementerade av Sveriges riksdag
            1999. Det faller alltså tillbaka på Socialdemokraterna själva
            hur denna lagstift ­ ning ursprungligen blev.
          </note>
          <note>
            Det vore intressant att få veta vad de tror att de kan ändra
            på. Det kanske Raimo kan berätta så småningom.
          </note>
          <note>
            Oppositionen har väckt ett stort antal motioner, bland annat
            om tidsbegränsade anställningar. Kristdemokraterna tycker inte
            heller att det är bra om de staplas. Den lagstiftning och de direktiv
            som finns ska inte undergrävas, och vi vet att kommissionen inte
            är nöjd med situationen i Sverige. Vi är öppna för att titta på
            vad vi kan göra för att förbättra situationen om detta utnyttjas
            mot arbetstagare.
          </note>
          <note>
            Men vi vet också vikten av att ha kvar möjligheten till tillfälliga
            anställningar och att det, som flera tidigare har sagt, ofta är
            en bro in till anställning för unga människor och för människor
            med invandrarbakgrund som på detta sätt får en chans att pröva
            på ett arbete.
          </note>
          <note>
            Alliansen vill förlänga provanställningen från sex till tolv
            månader. Det skulle kunna vara ett sätt att stävja de tidsbegränsade
            anställningarna och ge företagen ökad möjlighet att pröva en person
            innan de bestämmer sig för fast anställning.
          </note>
          <note>
            Kristdemokraterna vill också se en lärlingsanställningsform där
            arbetsgivare som anställer en lärling ska få ekonomiskt stöd för
            att kompensera handledarkostnader. Det kan ge unga ytterligare
            en chans att komma in på arbetsmarknaden. Det har vi också en
            reservation om, men den tar jag inte upp i dag.
          </note>
          <note>
            När det gäller LAS måste vi se till att fack och arbetsgivare
            fortsätter att ha den möjlighet de har. Vi ska framhålla att den
            svenska modellen gäller. Fack och arbetsgivare kan komma överens
            om hur uppsägningarna ska gå till. De kan gemensamt avgöra vilka
            yrkesgrupper och utbildningar som behöver finnas kvar på en arbetsplats
            eftersom lagen är dispositiv och ger en stor flexibilitet.
          </note>
          <note>
            Det finns dock många småföretagare som inte känner till möjligheterna
            och som inte vet exakt hur de ska använda sig av lagstiftningen.
            Det är därför viktigt att vi ger stöd till småföretagare i hur
            de kan använda LAS för att se till att företaget överlever.
          </note>
          <note>
            Jag tror att många är rädda för att byta jobb och missa sin LAS-tid.
            Man arbetar ju upp en LAS-tid på sin arbetsplats. Att människor
            inte vågar byta arbete riskerar att ge inlåsningseffekter.
          </note>
          <note>
            Jag vill vädja till Socialdemokraterna att titta på hur vi kan
            få en modern LAS som är anpassad till dagens samhälle där vi har
            en EU-kontext och en globaliserad arbetsmarknad. LAS måste tittas
            på, men det ska göras på ett ordnat sätt av arbetsmarknadens parter.
          </note>
          <note>
            Låt mig nämna något om vår gemensamma reservation om möjligheten
            för arbetstagare att kvarstå i anställning efter 67 års ålder
            till 69 års ålder. Medellivslängden ökar, och vi vet att många
            vill vara kvar i arbete. Det är också viktigt för att vi ska kunna
            klara av våra välfärdssystem framöver. Precis som vi skriver i
            texten hoppas jag att Pensionsarbetsgruppen ska fortsätta att
            ta upp denna fråga så att vi får en arbetsmarknad där många kan
            känna sig inkluderade långt upp i åldrarna.
          </note>
          <note>
            ( Applåder )
          </note>
          <note type="speaker">
            Anf . 11 RAIMO PÄRSSINEN (S):
          </note>
          <note>
            Herr talman ! Jag yrkar bifall till utskottets förslag och avslag
            på alla reservationer.
          </note>
          <note>
            Det är viktigt att komma ihåg vad som är grundbulten i den svenska
            arbetsmarknaden och värna den. Det är att arbetsmarknadens parter
            sköter spelreglerna på arbetsmarknaden genom att teckna kollektivavtal.
            Det kan de göra i framtiden också.
          </note>
          <note>
            Det betyder att vi inte ska göra påhopp på arbetsmarknadens parter.
            Det fanns tyvärr ansatser till det från den borgerliga regeringen
            när man gav sig på a-kassan, för då försvagade man en part.
          </note>
          <note>
            Ska vi kunna upprätthålla det här måste vi ha dessa fria, självständiga
            och starka parter som vi sätter stor tillit till och som har en
            hög organisa ­ tionsgrad och kan lösa de många problem som finns
            i arbetslivet.
          </note>
          <note>
            Precis som det har sagts tidigare förändras kollektivavtalen
            i takt med att arbetslivet förändras. Men de är hållbara över
            tid, och de är inte beroende av vilken politisk majoritet som
            råder i den lagstiftande församlingen.
          </note>
          <note>
            Det är en princip som fler partier borde förstå fullt ut. Jag
            ger en eloge till Katarina Brännström och Moderaterna som har
            sagt att det är viktigt att parterna sköter detta. Tyvärr finns
            det andra partier som inte förstår det utan försöker lägga fram
            förslag utan att ha en aning om hur de kommer att slå där ute.
          </note>
          <note>
            Finns det kollektivavtal kan man laga efter läge, och det gör
            man ute i arbetslivet.
          </note>
          <note>
            Jag ska inte vara elak i talarstolen, men det är bra om man kan
            hålla fingrarna borta från syltburken. Med det menar jag inte
            att vi inte ska göra något.
          </note>
          <note>
            En fördel med Vänsterpartiet är att man ser de problem som finns.
            Kanske är ni lite för ivriga, åtminstone i detta läge, att föreslå
            en massa förändringar, Ali Esbati. Många av frågorna håller på
            att hanteras av parterna.
          </note>
          <note>
            Å andra sidan ser ni på den borgerliga kanten bekymmer som egentligen
            inte är bekymmer och föreslår lagstiftning som innebär försämringar.
            Jag kan inte förstå att en utökad provanställningstid skulle leda
            till någon förbättring.
          </note>
          <note>
            Arbetsmarknaden i Sverige är flexibel. Vi hörde det i går när
            utskottet var på ett mycket trevligt besök hos Saco. Där talade
            man bland annat om turordningsregler och lagen om anställningsskydd.
            Deras bild var att det finns myter om det, och det vet vi att
            det finns.
          </note>
          <note>
            Å ena sidan finns det de som säger att lagstiftningen är alldeles
            för rigid och hård och att man hålls utanför. Å andra sidan ser
            vi att det bara rinner igenom. Det finns löntagare som tror att
            vi har ett starkt anställningsskydd, vilket vi egentligen inte
            har. Verkligheten finns någonstans däremellan.
          </note>
          <note>
            Därför kan jag heller inte förstå att en del partier på den borgerliga
            kanten vill gå in och förändra lagen om anställningsskydd, till
            exempel turordningsreglerna. Kan Folkpartiet definiera ordet kompetens?
            De säger att det ska vara rättssäkert och att det inte ska finnas
            något godtycke. Det ska vara objektivt när det gäller begreppet
            kompetens. Då blir det väldigt svårt.
          </note>
          <note>
            För att hela den svenska modellen ska fungera måste vår roll
            vara att se till att båda parter har rätt förutsättningar. Dessa
            ska vara rimliga och balanserade så att både näringsliv och fackföreningar
            kan fortsätta att ta ett stort ansvar.
          </note>
          <note>
            Om man kan jobba fram goda villkor och ha en fungerande lönebildning
            kan vi upprätthålla vår konkurrenskraft mot omvärlden. Men då
            är det viktigt att verkligen se till att det finns förutsättningar
            för facken att organisera sig och värva fler medlemmar. Tillsammans
            med företag som organiserar sig i näringslivets olika organisationer
            blir detta en grund för ordning och reda på svensk arbetsmarknad.
          </note>
          <note>
            Herr talman! Ibland hittar man inte dessa lösningar. Då finns
            det en roll för den lagstiftande församlingen att tillsammans
            med parterna hitta hållbara lösningar. Till detta kan man lägga
            en aktiv näringspolitik och en aktiv arbetsmarknadspolitik som
            ger möjligheter till omställning till nya jobb och en rimlig ekonomi
            under tiden man befinner sig mellan två jobb, det vill säga när
            man har drabbats av arbetslöshet.
          </note>
          <note>
            Det finns en myt – jag vill kalla det så, även om man säkert
            inte håller med på den borgerliga kanten – nämligen att bara det
            blir billigt får folk jobb. Jag tror inte att det är så. De arbetsgivare
            jag träffar säger: Jag vill ha folk som kommer i arbete så fort
            som möjligt och är produktiva.
          </note>
          <note>
            När man är produktiv har man kompetens. Då kommer man snabbt
            in och kan skapa mervärde i sitt arbete. Om det sedan är en tillverkningsindustri
            eller något annat, herr talman, spelar ingen roll, bara man blir
            fort produktiv. Det är vad man eftersträvar. Det blir inte jobb
            bara för att det är billigt.
          </note>
          <note>
            Jag har heller inte förstått detta med att det skulle leda till
            fler jobb om vi flyttar mer makt till arbetsgivarna och förändra
            r eller för den delen försämrar arbetsrätten . Jobben kommer ju
            när någon efterfrågar de varor man tillverkar och de tjänster
            man erbjuder. Det är så det blir jobb, inte genom att försämra
            arbetsrätten eller se till att arbetskraften blir billig.
          </note>
          <note>
            Herr talman! En annan viktig sak i den svenska modellen och den
            starka organisationsgraden är att man kan hålla undan de oseriösa
            företagen och ha en kontroll där, för de är ett växande bekymmer.
            Arbetsmiljöverket brukar kalla detta för den grå sektorn, som
            ingen har någon riktig koll på. Där finns inget fack, och de är
            inte med i några arbetsgivarföreningar. Där måste vi se till att
            vi kan organisera bättre, både företagen och de anställda. Då
            får vi bättre ordning.
          </note>
          <note>
            När det gäller utstationering sitter den kommittén och jobbar.
            Det är svenska villkor som ska gälla i Sverige – det är en ganska
            enkel princip. Man ska hålla rufflarna borta och se till att ingen
            blir utnyttjad. Vad kan vi då göra när vi tittar på den gällande
            lagstiftningen och det regelsystem som finns? Riktningen är fullständigt
            solklar: Vi ska gå ditåt.
          </note>
          <note>
            Herr talman! Jag vill säga något om visstidsanställningar också.
            Katarina Brännström beskrev föredömligt antalet visstidsanställda.
            Jag kan inte förstå att man inte tycker att det är ett bekymmer.
            Jag tyckte att Katarina Brännström sa att så många som 49 000
            har varit visstidsanställda i mer än fem år.
          </note>
          <note>
            Detta har visat sig vara ett bekymmer. Många vittnar om det och
            säger: Jag får inget fast jobb, och jag kan inte skaffa mig ett
            eget liv, ta lån på banken eller köpa eller hyra en lägenhet,
            för jag har ingen säker inkomst. När det går år efter år i samma
            situation är det klart att det är ett bekymmer.
          </note>
          <note>
            Ungefär 22 000 personer har haft en sammanhängande visstidsanställning
            , alltså utan uppehåll , hos samma arbetsgivare i fem år eller
            mer. Det ser vi socialdemokrater som ett missbruk.
          </note>
          <note>
            EU-kommissionen har kritiserat oss och hotat med böter, men den
            förra regeringen gjorde ingenting. Man struntade i det och sa
            att vi har ett fullgott skydd. Nu sitter den nya regeringen med
            detta i knät, men som någon här påpekade kommer det en lösning
            på detta, som ska presenteras för både riksdagen och EU-kommissionen.
          </note>
          <note>
            När det gäller Sverigedemokraterna är det med förlov sagt så
            att tomma tunnor skramlar. Det är ett parti som inte erkänner
            att det finns en konflikt mellan arbete och kapital. Sven-Olof
            Sällström från Sverigedemokraterna står i denna kammare och säger
            att det som är bra för företagen är bra för löntagarna. Samtidigt
            lägger de fram en massa förslag som går in i arbetsrätten.
          </note>
          <note>
            När det gäller delade turer och heltid har man nu givit ett tydligt
            uppdrag att lösa detta vid förhandlingar om kollektivavtal. Det
            tycker vi är ett bra förslag och ett bra sätt som följer den tradition
            vi har i den svenska modellen. Jag tycker att det är jättebra.
          </note>
          <note>
            Samtidigt säger samme Sällström att det är bra att öka undantagen
            så att arbetsgivare godtyckligt kan säga upp vem som helst utan
            att behöva resonera med någon om det, för det är bra för företagen.
          </note>
          <note>
            Samtidigt säger Sverigedemokraterna att vi ska tvinga fackföreningarna
            att ta upp medlemmar, och samtidigt har de sagt i arbetsmarknadsutskottet
            att om man bildar en ny, konkurrerande fackförening på samma arbetsplats
            ska arbetsgivarna tvingas att teckna kollektivavtal med den.
          </note>
          <note>
            Har vi inte fria fackföreningar som enligt sina statuter, stadgar
            och regler bestämmer vad som krävs vid ett medlemskap? Visst är
            det så, men det tycker Sverigedemokraterna att riksdagen ska ändra
            på. Det är alltså deras syn på fackföreningarna, deras syn på
            arbetslivet och deras tomma arbetsrätt.
          </note>
          <note>
            Sverigedemokraterna har bara en konflikt, och det är konflikten
            mellan kulturer. Sällström får gärna jaga oss med sin blåslampa
            ; den kommer att slockna ganska fort. När det gäller trovärdigheten
            i frågor som gäller svensk arbetsmarknad, konflikten mellan löntagare
            och näringsliv och mellan arbete och kapital samt skyddet för
            de svenska löntagarnas villkor är de bara patetiska.
          </note>
          <note>
            Jag hoppas att Sällström har begärt replik på mig.
          </note>
          <note>
            (Applåder)
          </note>
          <note type="speaker">
            Anf. 12 KATARINA BRÄNNSTRÖM (M) replik:
          </note>
          <note>
            Herr talman! Först vill jag ge en eloge till Raimo Pärssinen.
            Plötsligt är vi överens om väldigt mycket – om den svenska modellen
            och den svenska arbetsmarknaden. Det råder en vänlig ton, och
            det välkomnar och uppskattar jag.
          </note>
          <note>
            Vissa saker tänker jag ändå kommentera, till exempel heltider,
            som Raimo Pärssinen inte nämnde i sitt anförande. Det står numera
            att det ska vara norm, men man kräver ingen lag, utan parterna
            ska ordna detta. Det tycker vi är bra. Vi tror att det är bästa
            sättet.
          </note>
          <note>
            Men det finns väldigt många arbetsgivare som är politiker och
            som borde ordna detta ute i kommunerna. Hur tänker man jobba med
            det? Det har ju inte hänt så mycket, trots fagra ord. Det är något
            som jag gärna skulle vilja ha en förklaring på.
          </note>
          <note>
            Visstider är en annan fråga. I SCB-undersökningen var det 39
            000. Men vi ska komma ihåg att allt räknas in här. Det kan vara
            förordnanden av statstjänstemän, högre chefer, alla typer av vikarier
            för semester, föräldraledighet eller säsongsarbete eller en specialist
            som ska ha ett förordnande och göra något under en viss tid. Det
            är alltså allt som finns här, så jag tycker inte att den summan
            är så stor. Det handlar om att våga anställa.
          </note>
          <note>
            Just beträffande visstider: Om inte vi hade genomfört allmän
            visstid hade den här regeringen, i jakten på att få fram nya jobb,
            föreslagit något liknande, för vi måste ha flexibilitet och gummiband
            på arbetsmarknaden.
          </note>
          <note>
            Det är skönt att höra att det inte bara är kritik.
          </note>
          <note>
            Detta med billigt behöver inte betyda lägre löner, utan det kan
            vara lägre arbetsgivaravgifter, Raimo Pärssinen. Det var bara
            ett förtydligande.
          </note>
          <note type="speaker">
            Anf. 13 RAIMO PÄRSSINEN (S) replik:
          </note>
          <note>
            Herr talman! Jag tycker också att det är skönt att vi kan ha
            en resonerande ton mellan oss.
          </note>
          <note>
            När det gäller heltider sa jag att vi på den offentliga sidan
            vill lösa det via kollektivavtal, eftersom vi tror att det ger
            större flexibilitet. Vi är inte emot deltider men vill att heltid
            ska vara den grundläggande normen i avtalen.
          </note>
          <note>
            Det är precis som Katarina Brännström sa: Vi har inte lyckats
            bra tidigare. Så är det absolut – jag ska inte förneka det.
          </note>
          <note>
            Vad vi vill göra nu: Om vi kan få ett centralt kollektivavtal
            om detta kan det sedan implementeras i alla kommuner. Den lösningen
            är vi säkert helt överens om.
          </note>
          <note>
            När det gäller visstider: Jag vet inte hur många ute i handeln
            som är anställda på noll procent. Det brukar kallas entimmeskontrakt
            . Det betyder att du får jobba om någon ringer efter dig.
          </note>
          <note>
            Vi kan ta tjejen som jobbar i en butik i Gävle som exempel. Hon
            blev föräldraledig. Hon hade ett bra jobb, 30 timmar i veckan.
            Hon blev, herr talman, ersatt av fyra personer, två på tio timmar
            i veckan och två på fem timmar i veckan.
          </note>
          <note>
            Det leder till att många, speciellt ungdomar och kvinnor, finns
            i den här snurren och inte kan få ihop sitt liv och sin ekonomi,
            och det leder också till fattigdom.
          </note>
          <note>
            Vi menar att det finns ett bekymmer här, och det finns tyvärr
            ett utnyttjande av detta också. Detta vill vi se över. Vi vill
            också svara upp mot kritiken från EU-kommissionen gentemot staten
            Sverige men framför allt se vad vi kan göra för att i en del fall
            städa upp och i andra fall hjälpa både företag och anställda som
            finns i den här snurren.
          </note>
          <note type="speaker">
            Anf. 14 KATARINA BRÄNNSTRÖM (M) replik:
          </note>
          <note>
            Herr talman! Detta med att man blir inringd för jobb är absolut
            inget nytt på svensk arbetsmarknad, och jag tror inte heller att
            det har ökat ett dugg under de senaste åren.
          </note>
          <note>
            En god arbetsgivare blir jätteglad över att hitta en duktig medarbetare,
            vill behålla den personen och ge den så mycket arbete som det
            bara går. Men i småbutiker, restauranger och annat där det inte
            är så mycket att göra måndagar och tisdagar är det jättesvårt
            att ha någon som jobbar när det inte kommer några intäkter.
          </note>
          <note>
            Jag började mitt yrkesliv på 70-talet och minns att det var mycket
            vanligt att man ringdes in. Man satt och väntade och hoppades
            på att bli inringd . Det är inte så enkelt att lösa.
          </note>
          <note>
            Vad som ska kallas missbruk är inte heller enkelt att avgöra.
            Det är ingen av oss som vill att det ska vara ett missbruk i det
            långa loppet. Goda arbetsgivare tror jag inte gör så, och de andra
            ska vi jaga.
          </note>
          <note>
            Jag tänkte nämna detta med billig arbetskraft, som vi från Alliansens
            sida framhåller. Jag tror att det är viktigt att påpeka vad RUT
            och ROT har inneburit, där man får göra avdrag för kostnader för
            att anställa någon. Men hur många jobb detta har gett är alltid
            svårt att säga.
          </note>
          <note>
            Man kanske skulle se på det så att man för jobben med de lägsta
            lönerna skulle sänka arbetsgivaravgifterna. Vi kanske tillsammans
            skulle kunna hitta olika lösningar på hur vi kan få fler jobb
            till dem som inte har någon utbildning, till dem som har svårt
            med svenska språket. Vi vet ju att det finns behov av många av
            de här jobben. Men det blir ingen lönsamhet i det.
          </note>
          <note>
            Jag tror att det kommer att komma nya idéer även från den här
            regeringen om hur man kan hitta möjligheter och öppna dörrar in
            på arbetsmarknaden.
          </note>
          <note>
            Anf . 15 RAIMO PÄRSSINEN (S) replik :
          </note>
          <note>
            Herr talman! Som Katarina Brännström vet är jag inte så förtjust
            i RUT eller ROT. Volymmässigt ligger det runt 18 miljarder kronor
            eller något sådant. Det fungerar så i ekonomin att om du tar pengar
            och subventionerar en bransch händer det något annat någon annanstans
            i svensk ekonomi. Det handlar om var du får störst nytta av pengarna.
          </note>
          <note>
            Jag tycker personligen att det vore jättebra om vi kunde använda
            en del av ROT-pengarna för att börja rusta upp lägenheter. Det
            är ju stor bostadsbrist i Sverige. Det beror på hur man väljer
            att använda pengarna.
          </note>
          <note>
            Vad jag tror har varit bra för Sverige är att vi genom den svenska
            modellen liksom har tryckt på kraven på att produktiviteten ska
            stiga. Är det ett företag som inte bär sig därför att de måste
            betala vissa löner har vi sagt: Okej, då får de lägga ned. På
            så vis har vi tryckt fram nya företag, satsat mer på utbildning,
            ny teknik och så vidare och haft en framgångssaga under 1900-talet.
          </note>
          <note>
            Nu är det tyvärr inte så som Fredrik Malm sa i sitt anförande,
            att vi har hög produktivitet, utan den har faktiskt varit mycket
            dålig.
          </note>
          <note>
            (TALMANNEN: Repliken avser Katarina Brännström.)
          </note>
          <note>
            Jag sa detta apropå produktivitet.
          </note>
          <note>
            Visst måste vi väl prova alla vägar som finns. Men att satsa
            på kompetens, bra utbildning och praktik, så att man fort kan
            bli produktiv i sitt arbete, tror jag är viktigare än att generellt
            sänka arbetsgivaravgifter och så vidare. Det var också bland annat
            det vi fick höra i går när vi besökte Saco.
          </note>
          <note>
            Anf . 16 DÉSIRÉE PETHRUS (KD) replik :
          </note>
          <note>
            Herr talman! Jag vill börja med att be om ursäkt för att jag
            bara använde förnamnet Raimo i mitt huvudanförande – Raimo Pärssinen
            är hela namnet. Det stod stilla när det gällde efternamnet. Jag
            får skylla på att jag i morse kom från New York, så att jag har
            lite jetlag.
          </note>
          <note>
            Jag satt i arbetsmarknadsutskottet 2006–2010 och vet att Socialdemokraterna
            pratade mycket om heltider, och jag vill återkomma till det som
            Katarina Brännström tog upp. Det gäller rätten till heltid. Det
            har varit valslogan på valslogan om rätt till heltid. Sedan kommer
            man till behandlingen i utskottet. Det svar som Vänsterpartiet
            får på sin motion är:
          </note>
          <note>
            ” Mot bakgrund av det anförda anser utskottet att det är välkommet
            att regeringen för en politik som vilar på grunden att heltid
            ska vara utgångspunkten på arbetsmarknaden. ”
          </note>
          <note>
            Det tycker också vi från Kristdemokraterna. Men jag undrar hur
            det hänger ihop. Handlar det om en rätt till heltid eller en önskan
            om en heltid, som vi alla har? Är det inte större skillnad mellan
            våra partier? Det finns ju inget förslag till lagstiftning, vad
            jag förstår, och jag antar att det inte heller kommer något förslag
            från Socialdemokraterna om rätt till heltid.
          </note>
          <note>
            Vad är det ni har velat driva i opposition som ni nu inte vill
            driva?
          </note>
          <note>
            Anf . 17 RAIMO PÄRSSINEN (S) replik :
          </note>
          <note>
            Herr talman! Detta har varit en interndiskussion som vi har haft
            i många år. Hur ska vi handha detta? Vi har försökt trycka på
            partivägen, precis som Désirée Pethrus nämnde tidigare, men det
            har inte riktigt fungerat. Vi tror att den rätta vägen är att
            gå via kollektivavtalsmodellen och de lösningarna.
          </note>
          <note>
            Alla vill inte ha heltid heller. Det kan också variera över livscykeln
            ute i arbetslivet, och då är avtal bättre. Vi förordar ingen absolut
            rättighet, att alla ska ha rätt till heltid, för det fungerar
            inte i verkligheten – det vet vi – så det är kollektivavtalsvägen
            som vi ska gå.
          </note>
          <note>
            Många av frågorna och motionerna som har kommit upp, bland annat
            från Vänsterpartiet, har goda ansatser, men vi vet samtidigt att
            parterna sitter och förbereder förhandlingar om turordningsregler
            och lagen om anställningsskydd, precis som Saco sa i går.
          </note>
          <note>
            Det finns andra saker, till exempel visstidsregler. Man har hittat
            olika lösningar för det inom olika fack. Men för att kunna hitta
            bra vägar framåt förbereder man samtidigt förhandlingar om det.
            Därför säger vi nu att vi, lite strikt uttryckt, visst kan medverka
            tillsammans med parterna i det här, men ge dem först chansen att
            hitta lösningarna. De varierar över landet, och de varierar beroende
            på bransch och livssituation för den enskilda fackliga medlemmen.
          </note>
          <note>
            Låt parterna försöka först. Om de inte klarar det måste vi naturligtvis
            försöka hjälpa till.
          </note>
          <note>
            Anf . 18 DÉSIRÉE PETHRUS (KD) replik :
          </note>
          <note>
            Herr talman! Jag vill tacka Raimo Pärssinen för svaret. Ska jag
            uppfatta det som att det ändå är ett hot om lagstiftning? Raimo
            Pärssinen säger att vi måste gå vidare om det inte går på frivillig
            väg mellan de fackliga organisationerna.
          </note>
          <note>
            Jag tycker att det är bra att man säger till facken att det ska
            lösas mellan parterna. Kristdemokraterna tycker att de fackliga
            organisationerna har en jätteviktig roll. Jag har själv varit
            ordförande i vårt fackligt- sociala råd . För oss är den fackliga
            organiseringen viktig, att människor organiserar sig, tar del
            av och engagerar sig i sin egen arbetsplats är jätteviktigt.
          </note>
          <note>
            Raimo Pärssinen nämnde den offentliga sektorn förut, men ska
            frågan drivas även när det gäller den privata sektorn? Det skulle
            jag vilja ha svar på.
          </note>
          <note>
            Avslutningsvis har jag två frågor. Den ena gäller LAS. Kristdemokraterna
            har stått bakom lagen om anställningsskydd som den ser ut nu.
            Men jag har jobbat länge inom personalområdet och kan se att många
            som har varit på en arbetsplats länge tror att de är trygga och
            blir därför kvar. De, ofta lågutbildade kvinnor, har kanske inte
            gått vidareutbildning och har stannat i kanske 20 år. Jag skulle
            ändå vilja öppna upp för att man ska kunna flytta på sig och inte
            känna att man har 30 års LAS-tid och börjar på noll om man går
            till ett nytt arbete. Det skapar vissa inlåsningseffekter. Jag
            skulle vilja höra om Raimo Pärssinen har någon reflexion om den
            frågan.
          </note>
          <note>
            Den andra frågan gäller att stå kvar till 69 års ålder. Har Raimo
            Pärssinen någon kommentar till det? Var står Socialdemokraterna
            när det gäller det?
          </note>
          <note type="speaker">
            Anf. 19 RAIMO PÄRSSINEN (S) replik:
          </note>
          <note>
            Herr talman! Jag ska först säga att vi nu har förhandlingar inom
            SKL, Sveriges Kommuner och Landsting. Våra förtroendevalda ska
            få i uppdrag att påbörja förhandlingarna där. På den privata sidan
            driver de andra facken de här frågorna. Vi hotar absolut inte
            med någon lagstiftning. Vi vill gå kollektivavtalsvägen. Det var
            svar på den frågan.
          </note>
          <note>
            När det gäller den andra frågan, om lagen om anställningsskydd,
            finns det ett utvecklingsavtal mellan parterna.
          </note>
          <note>
            Jag tycker synd om den kvinnan, ifall hon ska jobba i 30 år på
            samma ställe utan att få kompetensförstärkning eller ny kompetens
            och bara göra samma jobb. Med dagens snabba förändringstakt i
            arbetslivet är det såklart lätt att hamna utanför om man bara
            sitter och gör samma jobb.
          </note>
          <note>
            Det finns ett gemensamt ansvar för företagen och facken att driva
            på så att man kan få ny kompetens. Det värderar tjänstemännen
            högt i sina avtalsförhandlingar nu. Och det är jätteviktigt.
          </note>
          <note>
            För den skull vill jag inte öppna för ett godtycke från arbetsgivaren.
            En arbetsgivare ska inte kunna säga: Det är jag som bestämmer
            vad som är kompetens. Alltså är det jag som bestämmer vilka som
            får vara kvar medan andra får gå.
          </note>
          <note>
            Det är viktigt att hålla fast vid att det ska finnas ett objektivt
            rättesnöre att hålla sig i.
          </note>
          <note>
            Jag tror att det kan bli en inlåsningseffekt på grund av lagen
            om anställningsskydd om man inte får försörjning, ny kompetens,
            på sin arbetsplats. Det är beklagligt. Och därför är det viktigt,
            både för rörligheten på arbetsmarknaden och individen, att man
            ska kunna bygga på sina kunska ­ per i sitt arbete.
          </note>
          <note type="speaker">
            Anf. 20 FREDRIK MALM (FP) replik:
          </note>
          <note>
            Herr talman! Jag förstod av det nyss avslutade replikskiftet
            att tryckfelsnisse måste ha varit framme på Socialdemokraternas
            valaffischer. Det skulle alltså inte ha stått ” rätt till heltid
            ” utan ”rätt så bra med heltid”. Det vore en mer rättvisande beskrivning
            av vad de önskar.
          </note>
          <note>
            Flera saker i Raimo Pärssinens anförande är viktiga att betona,
            inte minst att det är bra med hög anslutningsgrad till fackföreningar
            i Sverige. Jag delar helt den uppfattningen. Det är bland annat
            bra för att kunna synliggöra oseriösa företag, vilket Raimo Pärssinen
            tar upp. Men det är också viktigt eftersom det innebär att fackföreningarna
            i Sverige blir mer pragmatiska och reformistiskt inriktade. I
            länder där anslutningsgraden är betydligt lägre blir det i stället
            dominerande fackföreningar som hejar på Lev Trotskij eller Stalin
            eller något sådant, och då blir det rörigt på olika sätt. Den
            höga anslutningsgraden är alltså viktig för att vi ska ha seriösa
            fackföreningsrörelser i Sverige. Jag delar helt den uppfattningen.
          </note>
          <note>
            Raimo Pärssinen säger dock vidare att allianspartierna identifierar
            eller ser problem som inte finns, i och med våra olika förslag.
            Det är mycket märkligt. Det som vi ser är nämligen reella problem.
            Vi talar om problemen med höga trösklar in på arbetsmarknaden.
            Och vi föreslagit en rad olika åtgärder: nedsättning av arbetsgivaravgiften
            för att anställa unga, förbättrad yrkesutbildning, lärlingsutbildningar,
            halverad restaurangmoms, ökad grad av avdrag såsom RUT- och ROT-avdrag
            och annat för att sänka de trösklarna.
          </note>
          <note>
            Vi upplever att den nya regeringen, framför allt Socialdemokraterna,
            är starka motståndare till de reformerna och motarbetar dem.
          </note>
          <note>
            Anf . 21 RAIMO PÄRSSINEN (S) replik :
          </note>
          <note>
            Herr talman! Jag håller med om att trösklarna kan vara höga,
            speciellt för ungdomar som inte har klarat gymnasieskolan eller
            särskilt för den arbetslöse som inte får adekvat utbildning till
            nästa jobb. Då är det höga trösklar. Där är vi helt överens.
          </note>
          <note>
            Utbildning är alltså avgörande. Det hör vi när vi rör oss i landet.
            Det viktiga är att man kan få in arbetskraft som är välutbildad
            och snabbt kan komma i arbete. Däremot är jag inte lika övertygad
            som Fredrik Malm om att det handlar om momssatser eller arbetsgivaravgifter.
          </note>
          <note>
            En arbetsgivare på Brynäs i Gävle sa till mig: Det är inte viktigt
            om det blir lite mindre i arbetsgivaravgift. Det viktiga är att
            jag kan få någon som snabbt kommer i arbete. Jag har också lite
            mer kvalificerat arbete. Jag skulle vilja ha ett stödjande utbildningssystem
            som gör att jag kan testa killen eller tjejen under en tid, samtidigt
            som jag vet att han eller hon har en bra utbildningsbakgrund men
            kan förfina sina kunskaper i mitt företag och på så vis kan komma
            in i jobb.
          </note>
          <note>
            Jag tror att flera av nycklarna ligger där. Och nu kan vi tyvärr
            konstatera att det är en stor missmatchning när det gäller att
            företag inte hittar rätt kompetens. Det är en stor brist. Och
            vi måste genast försöka åtgärda det på rätt sätt, för att fler
            ska komma i jobb men framför allt för att vi ska kunna tillverka
            mer, exportera mer och få i gång ekonomin på ett bättre sätt.
            Det måste vara den absolut första punkten.
          </note>
          <note>
            Jag säger alltså ja till kunskap, kompetens, utbildning och praktik,
            men inte till momssänkning.
          </note>
          <note type="speaker">
            Anf. 22 FREDRIK MALM (FP) replik:
          </note>
          <note>
            Herr talman! Såväl kostnader som regelverk kan nog påverka viljan
            att anställa. Då är det mycket riktigt som Raimo Pärssinen noterar,
            att många arbetsgivare säger att en lite lägre arbetsgivaravgift
            inte påverkar särskilt mycket. Det är också dyrt att göra en generell,
            bred sänkning av arbets ­ givaravgiften. Och om man skulle sänka
            någon procentenhet eller två skulle det sannolikt inte få någon
            större effekt på sysselsättningen.
          </note>
          <note>
            Men alliansregeringen genomförde något annat. För att sänka trösklarna
            genomförde vi en substantiell, omfattande sänkning av arbetsgivaravgiften
            riktad mot en viss grupp utanför arbetsmarknaden – nämligen de
            som är unga.
          </note>
          <note>
            Om man inte anser sig ha råd – vilket inget av våra partier anser
            oss ha – att genomföra omfattande sänkningar av arbetsgivaravgiften,
            kan man identifiera olika grupper som står längre bort för att
            kunna hjälpa dem att komma in på arbetsmarknaden. Vi menar att
            det är viktigt.
          </note>
          <note>
            Man kan inte bara peka på att nedsättningen av arbetsgivaravgiften
            vid anställning av unga nödvändigtvis inte har skapat jättemånga
            jobb med tanke på finanskrisen och annat. Däremot har det sannolikt
            räddat ganska många jobb från att försvinna, och det är viktigt
            att ha med i diskussionen.
          </note>
          <note>
            I sitt anförande tog också Raimo Pärssinen upp att sänkta löner
            inte nödvändigtvis skapar nya jobb. Det beror på vilken typ av
            arbetslöshet som vi diskuterar. Den riktigt svåra nöten för oss
            att knäcka är ju de ungdomar som inte har någon gymnasieutbildning.
            Då är det nog inte någon större skillnad om deras ingångslön är
            15 000 kr eller 17 000 kr, om de inte har någon utbildning alls.
            Här krävs helt andra åtgärder. Men vid en korttidsarbetslöshet
            kan lönen säkert påverka.
          </note>
          <note>
            Anf . 23 RAIMO PÄRSSINEN (S) replik :
          </note>
          <note>
            Herr talman! I grund och botten handla r det om hur vi vill använda
            statens resurser. Det är väldigt viktigt att skolsystemet bidrar
            till att fler unga får bättre kunskaper och gör det lättare att
            passa in.
          </note>
          <note>
            Vi måste kunna satsa när det gäller vuxna som finns i arbetslivet
            men som blir arbetslösa. Man måste ha en bra omställning så att
            de anställda på Ericsson kan få nya jobb. Det är viktigt för vår
            konkurrenskraft, och det ökar rörligheten inom arbetsmarknaden.
          </note>
          <note>
            Sedan är det också viktigt att regeringen riktar blicken även
            mot industrin. Vad ni har gjort är att ni har tittat på servicetjänsterna
            och riktat dem mot privata hushåll – det gäller ROT och RUT. Men
            industrin har ni glömt bort, tyvärr.
          </note>
          <note>
            För re statsministern Reinfeldt sa ju att industriarbetaren var
            practical ly gone , alltså i princip borta, eller att det var
            ett särintresse.
          </note>
          <note>
            Fredrik Malm, fortfarande är ryggraden för Sverige den miljon
            männi ­ skor som jobbar antingen direkt eller i anslutning till
            exportindustrin som också ger oss goda intäkter. Det gör att man
            kan bygga vidare på våra ut ­ bildningssystem. Det ska vi ha mera
            fokus på, inte bara på avdragen eller momssänkningen. Jag tror
            inte att det är detta som skapar jobben i fram ­ tiden.
          </note>
          <note type="speaker">
            Anf. 24 SVEN-OLOF SÄLLSTRÖM (SD) replik:
          </note>
          <note>
            Herr talman! Jag vet inte vad jag tycker är allvarligast, om
            det är att utskottets ordförande inte har läst reservationerna
            och de motioner som ligger till grund för betänkandet eller om
            han medvetet ljuger om andra partiers förslag. Vi har inte föreslagit
            några lagändringar. Vi har skjutit till pengar i vår budget för
            att ge möjlighet till heltid. Dessutom tycker vi att regeringen
            ska komma tillbaka till riksdagen med förslag om hur regelverket
            kan förändras när det gäller till exempel de delade turerna. Men
            vi har inte lagt fram något lagförslag.
          </note>
          <note>
            Sedan konstaterar jag att grundbulten för Raimo Pärssinen är
            att värna de maktstrukturer som finns på arbetsmarknaden mellan
            arbetsmarknadens parter. En viktigare grundbult för mig, Raimo
            Pärssinen, är likhet inför lagen. Det ska vara samma rättigheter
            och samma möjligheter, oavsett vilken partipolitisk åskådning
            som man har, oavsett övriga omständigheter. Så är det ju inte
            i dag.
          </note>
          <note>
            När du åberopar fackliga rättigheter och rätten att själv bestämma
            vilka som ska få bli medlemmar eller vara förtroendevald i era
            fackförbund, då ska man komma ihåg att ni är med och dömer i Arbetsdomstolen.
            Ni förhandlar med arbetsgivarsidan och avgör vem som ska få sparken
            eller inte. Ni använder er av det arbetsrättsliga regelverket.
            För mig är likhet inför lagen en betydligt viktigare princip än
            att bibehålla maktstrukturer som inte fungerar.
          </note>
          <note>
            Socialdemokratin och framför allt fackföreningsrörelsen måste
            skärpa till sig. Jag vill att vi ska behålla den svenska modellen
            med två parter på arbetsmarknaden, men i dag sköter ni inte detta,
            Raimo Pärssinen.
          </note>
          <note>
            Anf . 25 RAIMO PÄRSSINEN (S) replik :
          </note>
          <note>
            Herr talman! Nu har vi återigen fått höra ett utfall mot svensk
            fackföreningsrörelse från Sverigedemokraternas Sven-Olof Sällström.
            Han har sagt här i kammaren att det inte finns någon konflikt
            mellan arbete och kapital. Någon sådan existerar inte. Däremot
            gillar han inte fackföreningar. Han är den enda som i riksdagen
            har hållit ett långt anförande riktat mot Transportarbetareförbundet,
            fast det inte var någon därifrån som var närvarande.
          </note>
          <note>
            Sven-Olof Sällström är irriterad över att fackföreningsrörelsen
            i sin frihet som en rörelse själv bestämmer kriterierna för om
            någon ska bli medlem i IF Metall, Transport och så vidare. Det
            tycker han är fel. Han säger att alla borde få en automatisk rätt
            att bli medlem. Det kallar han för likhet inför lagen.
          </note>
          <note>
            Men det är fria fackföreningsrörelser och fria parter. Det kallar
            Sven-Olof Sällström för maktstrukturer. Det kallar jag för ordning
            och reda. Titta på de länder där det knappt finns någon fackföreningsrörelse,
            eller där den är starkt försvagad, och se hur arbetsmarknaden
            där ser ut, Sven-Olof Sällström!
          </note>
          <note>
            Vi har en tradition här i Sverige där vi har byggt upp starka
            fackför ­ eningsrörelser för att få balans mellan arbete och kapital.
            Det har tjänat Sverige väl. Vi har haft en hög produktivitet.
            Vi har en flexibel fackför ­ eningsrörelse som sagt ja till nya
            investeringar och ja till innovationer. Detta har hela tiden främjat
            landet. Vi har sagt nej till arbetsgivare som har låg produktivitet
            och vill sänka löner. I sin tur har det lett till att vi måste
            tänka nytt och hela tiden jaga det som är bättre. Då har det kommit
            fram nya produkter.
          </note>
          <note>
            Mot detta står Sverigedemokraterna som ett stort hot mot fackför
            ­ eningsrörelsen.
          </note>
          <note type="speaker">
            Anf. 26 SVEN-OLOF SÄLLSTRÖM (SD) replik:
          </note>
          <note>
            Herr talman! Återigen: Jag vill att vi ska ha två jämbördiga
            parter på den svenska arbetsmarknaden. Jag vill behålla den svenska
            modellen. Jag är ingen fiende till svensk fackföreningsrörelse,
            tvärtom. Men ni måste ju sköta det hela. För mig är principen
            om likhet inför lagen det viktigaste i en rättsstat. Era fackföreningar
            är med och dömer i Arbetsdomstolen. Ni kan skippa arbetsrätten
            tillsammans med arbetsmarknadens parter, arbetsgivare och fackföreningar.
            Ni kan påverka människors vardag och framtid.
          </note>
          <note>
            Om ni inte accepterar alla som medlemmar ska ni inte heller besluta
            i dessa fall. Då får ni avsäga er rätten att delta i avgörandet
            av arbetsrättsliga tvistemål i Arbetsdomstolen.
          </note>
          <note>
            Det finns ett fall i Örnsköldsvik. Den som det handlar om hade
            inte en sådan tur som jag hade. Jag var nämligen medlem i en opolitisk
            fackför ­ ening. Jag skulle sägas upp av osakliga skäl på grund
            av mina politiska åsikter. Men den här arbetstagaren var medlem
            i Pappers. Han hade varit socialdemokrat och medlem i Pappers
            i över 30 år, men blev sedan sve ­ rigedemokratisk företrädare.
          </note>
          <note>
            Det skulle ske en omstrukturering på företaget, och han ville
            att facket skulle förhandla. Den lokala fackpampen skrek: Över
            min döda kropp att jag företräder den människan! Han hade betalat
            fackföreningsavgift i över 30 år. I dagsläget är det Sverigedemokraterna
            som har anlitat ett juridiskt ombud som driver hans sak.
          </note>
          <note>
            Det är så verkligheten ser ut. Stå inte här och ljug om mig och
            mitt parti! Jag vill ha två jämbördiga parter på svensk arbetsmarknad.
            Jag vill att den svenska modellen ska fungera. Jag vill att arbetsrätten
            ska gälla alla på svensk arbetsmarknad.
          </note>
          <note>
            Om ni inte accepterar alla som medlemmar får ni avsäga er rätten
            att sitta med och döma i Arbetsdomstolen. Ni får avsäga er rätten
            att besluta om människors framtid på arbetsrättsliga grunder.
            För mig är rättsstatens principer betydligt viktigare än fackföreningspampars
            makt.
          </note>
          <note>
            ( Applåder )
          </note>
          <note>
            Anf . 27 RAIMO PÄRSSINEN (S) replik :
          </note>
          <note>
            Herr talman! Nu var det Pappersindustriarbetareförbundet som
            åkte på en snyting av Sven-Olof Sällström . Nu hävdar han att
            alla ska ha rätt att bli medlem och företrädas av Pappersindustriarbetareförbundet.
            Men så funkar det ju inte.
          </note>
          <note>
            Då finns det väl skäl för fristående föreningar att ange vad
            som krävs för att bli medlem. Som s verigedemokrat erkänner du
            inte ens att det finns en konflikt mellan arbete och kapital.
          </note>
          <note>
            Din konflikt ligger mellan kulturer, Sven-Olof Sällström, inte
            på arbetsplatsen som sådan. Den ligger mellan människorna på arbetsplatsen,
            i kulturerna. Det gör att det blir fullständigt hopplöst för dig
            att föra någon typ av facklig kamp eftersom det inte finns någon
            konflikt.
          </note>
          <note>
            Ni har försökt starta en fackförening som är opolitisk. Den heter
            Löntagarna, eller något sådant, men jag vet inte hur det går med
            den. Ni lägger fram förslag i riksdagen om att några på en arbetsplats
            vill bilda en fackförening och att det ska finnas en förhandlingsskyldighet
            från arbetsgivaren. Ni lägger fram förslag som är direkt riktade
            mot fackföreningarna, som att första maj ska avskaffas eftersom
            första maj sliter isär landet. Det är sådana förslag ni lägger
            fram.
          </note>
          <note>
            Nu lägger ni fram förslag om att öka undantagen i lagen om anställningsskydd.
            Det är för att ge arbetsgivarna ännu mer makt och för att det
            ska kunna finnas mer godtycke på arbetsplatserna. Det är Sverigedemokraterna
            i sin prydno, ett högerpopulistiskt parti som påstår sig värna
            löntagarna när vi vet att det är precis tvärtom. Jag vet att Sven-Olof
            Sällström inte är någon stor älskare av fackföreningsrörelsen.
          </note>
          <note>
            (Applåder)
          </note>
          <note>
            (forts. § 7)
          </note>
          <note>
            § 6 Frågestund
          </note>
          <note type="speaker">
            Anf. 28 FÖRSTE VICE TALMANNEN:
          </note>
          <note>
            Jag vill hälsa statsråden välkomna. Frågor besvaras i dag av
            finansminister Magdalena Andersson , arbetsmarknadsminister Ylva
            Johansson , statsrådet Helene Hellmark Knutsson , statsrådet Gabriel
            Wikström och statsrådet Aida Hadzialic .
          </note>
          <note>
            En fråga ska vara av övergripande och allmänpolitiskt slag eller
            avse ett ämne som faller inom statsrådets ansvarsområde och rör
            dennes tjänsteutövning. Finansminister Magdalena Andersson besvarar
            såväl allmänpolitiska frågor som frågor inom sitt eget ansvarsområde.
            Frågor och svar ska vara korta och i princip inte överstiga en
            minut.
          </note>
          <note>
            Yrkesintroduktionsanställningar
          </note>
          <note type="speaker">
            Anf. 29 ELISABETH SVANTESSON (M):
          </note>
          <note>
            Herr talman! Vi ska inte sätta unga i låtsasåtgärder, säger arbetsmarknadsministern
            i en intervju på regeringens hemsida. Jag håller verkligen med
            om det. Att unga ska komma i jobb och inte i låtsasåtgärder är
            centralt i politiken. Därför är det obegripligt att regeringen
            håller fast vid sin ståndpunkt att höja kostnaden för att anställa
            unga i industrin, handeln, restaurangerna och sedan använda en
            del av pengarna för traineejobb i offentlig sektor, till 100 procent
            subventionerade av staten.
          </note>
          <note>
            Det är inte det som just nu är mitt bekymmer, herr talman, utan
            min fråga till arbetsmarknadsministern handlar om hennes inställning
            till yrkesintroduktionsanställningarna. Det är något som parterna
            tillsammans med den förra regeringen tog fram. Unga får möjlighet
            att lära sig jobbet på jobbet, ett slags lärlingsjobb. Hur avser
            arbetsmarknadsministern att se till att de blir fler, eftersom
            de är relativt få? Det är trots allt riktiga jobb och något som
            parterna och regeringen är överens om.
          </note>
          <note type="speaker">
            Anf. 30 Arbetsmarknadsminister YLVA JOHANSSON (S):
          </note>
          <note>
            Herr talman! Regeringen kommer snart att återkomma med utformningen
            av både traineejobb och utbildningskontrakt för att visa hur vi
            säkerställer att det leder till riktiga och varaktiga jobb. Det
            handlar inte bara om att ungdomar ska komma in på arbetsmarknaden.
            De ska också kunna stanna där och helst ha en stark ställning
            under resten av sitt yrkesliv. Det är det som regeringens arbetsmarknadspolitik
            syftar till när det gäller ungdomar.
          </note>
          <note>
            Vad beträffar yrkesintroduktionsanställningarna tror jag mycket
            på den modellen. Parterna har kommit överens och har med, som
            jag tycker, ganska stor entusiasm tagit sig an det. Tyvärr är
            utfallet än så länge att mycket få ungdomar fått en sådan anställning,
            men jag tror att potentialen är mycket större än vad vi hittills
            har sett. Utformningarna är ganska olika för olika partsområden.
            Det tycker jag är bra, för det är parterna och branschens villkor
            som måste påverka hur man utformar yrkesintroduktionsanställningarna.
          </note>
          <note>
            Jag har stora förhoppningar om att anställningarna kan öka, och
            jag har en nära dialog med parterna om vilka ytterligare insatser
            de i så fall kräver för att det ska bli högre volymer.
          </note>
          <note type="speaker">
            Anf. 31 ELISABETH SVANTESSON (M):
          </note>
          <note>
            Herr talman! Jag tackar för svaret och är glad för att det finns
            en välvillig inställning till de nya jobben. Det är just riktiga
            jobb som parterna vill ha i en mängd olika branscher i såväl offentlig
            som privat sektor.
          </note>
          <note>
            Men även de nya jobben påverkas av höjda kostnader för att anställa
            unga. Jag bad riksdagens utredningstjänst räkna på hur de höjda
            avgifterna kan påverka lönekostnaden. Det visar sig att kostnaden
            för att anställa en ung på en ganska vanlig ingångslön kommer
            att öka med omkring en fjärdedel, med ungefär 25 procent, jämfört
            med det som gäller i dag. Det betyder att den höjda kostnaden
            för att anställa unga rimligen försvårar framväxandet av fler
            nya jobb.
          </note>
          <note>
            Vi behöver fler unga som lär sig jobbet på jobbet. På vilket
            sätt anser arbetsmarknadsministern att en 25-procentig höjning
            av lönekostnaden ska underlätta för dessa jobb att växa fram när
            de redan i dag är alldeles för få?
          </note>
          <note type="speaker">
            Anf. 32 Arbetsmarknadsminister YLVA JOHANSSON (S):
          </note>
          <note>
            Herr talman! Under Elisabeth Svantessons tid i regeringen, med
            den tidigare regeringens politik, satsade man stort på skattesänkningar
            i förhoppning om att det skulle leda till att problemet med arbetslösheten
            löstes. Resultatet blev att arbetslöshetsproblemet inte löstes.
            Därför är det dags att byta politik och pröva en annan väg. Nu
            har det prövats att ha sänkta arbetsgivaravgifter för ungdomar,
            och ungdomsarbetslösheten är skyhög. Antalet nya jobb har inte
            blivit särskilt många.
          </note>
          <note>
            När jag för samtal med parterna är det inte kostnaderna de i
            första hand lyfter fram utan andra problem.
          </note>
          <note>
            Nu byter vi politik och kommer att i stället satsa pengarna på
            sådant som på riktigt leder till att vi kan bekämpa arbetslösheten
            och klara generationsväxlingen och kompetensförsörjningen på arbetsmarknaden.
            Det är vad som krävs för att ungdomar ska komma in på arbetsma
            rknaden och kunna vara kvar där och för att vi ska få en väl fungerande
            arbetsmarknad och ett konkurrenskraftigt näringsliv.
          </note>
          <note>
            Regeringen kommer att följa yrkesintroduktionsanställningarna
            och vara beredd att göra justeringar om det krävs för att öka
            volymerna, men vi kommer inte att gå tillbaka till den politik
            som redan har misslyckats.
          </note>
          <note>
            Det finanspolitiska ramverket och statsskulden
          </note>
          <note type="speaker">
            Anf. 33 OSCAR SJÖSTEDT (SD):
          </note>
          <note>
            Herr talman! Jag har en fråga till finansministern.
          </note>
          <note>
            Om jag inte är helt fel ute var det en socialdemokratisk riksdagsledamot
            som uttalade följande: Folk uppfattar vallöften som löften. Detta
            är ett problem för oss.
          </note>
          <note>
            Det är förstås bra att man är ärlig, men det är ännu bättre om
            man kan hålla sina löften. Före valet var finansministern väldigt
            tydlig med att det finanspolitiska ramverket, som överskottsmålet
            är en del av, skulle hedras. Finansministern har vid åtskilliga
            tillfällen stolt förklarat att det var Socialdemokraterna som
            drev igenom det nuvarande finansiella ramverket och att man minsann
            tog ansvar. Nu, ett par månader efter valet, är det inte längre
            lika viktigt.
          </note>
          <note>
            Min fråga till finansministern är: Om det fanns en långsiktig
            lämplig nivå på statsskulden, varför kunde man inte redogöra för
            den före valet?
          </note>
          <note type="speaker">
            Anf. 34 Finansminister MAGDALENA ANDERSSON (S):
          </note>
          <note>
            Herr talman! Jag tycker att när man har regler är det viktigt
            att också hålla sig till dem. Det var den principen som kritiken
            mot den tidigare regeringen bottnade i, att när man har ett överskottsmål,
            när man har ett finanspolitiskt ramverk, ska man också hålla sig
            till det ramverket. Jag hade varit lika kritisk oavsett hur ramverket
            hade sett ut eller vilken nivå på överskottsmålet man hade.
          </note>
          <note>
            Om man har en tidpunkt när man ty cker att barnen ska komma hem
            är det den tidpunkten de ska hålla sig till. Ska b arnen vara
            hemma klockan sju är det klockan sju som gäller. Det hindrar inte
            att man samtidigt kan tänka att om några år, när barnen är lite
            äldre, kanske klockan sju inte är en lämplig tidpunkt utan kanske
            klockan åtta eller nio eller till och med tio.
          </note>
          <note>
            Jag tycker att man måste kunna vara kritisk om barnen inte hållit
            tidpunkten klockan sju men samtidigt fundera på om kanske klockan
            åtta eller nio är mer lämpligt om några år.
          </note>
          <note type="speaker">
            Anf. 35 OSCAR SJÖSTEDT (SD):
          </note>
          <note>
            Herr talman! Jag tror att alla förstår exakt vad det här egentligen
            handlar om. Man saknar i dag utrymme för att öka utgifterna och
            samtidigt hålla sig till de gällande målen. Därför väljer man
            helt enkelt att ta bort de överenskomna målsättningarna.
          </note>
          <note>
            Det som stör mig mest är att man så uppenbart fixerar sig vid
            enbart nuvarande mandatperiod. Man vill helt enkelt försöka att
            kortsiktigt öka sitt väljarstöd utan någon som helst hänsyn till
            det långsiktiga perspektivet. Ett avskaffande av överskottsmålet
            kommer obönhörligen att öka statsskulden, och det kommer att leda
            till en lägre grad av frihet i framtiden. Det kommer att drabba
            kommande generationer, vilket gör att det inte bara är ekonomiskt
            fel utan dessutom moraliskt fel.
          </note>
          <note>
            Vilken är den enligt Socialdemokraterna lämpliga långsiktiga
            nivån på statsskulden? Är det noll procent, 20 procent, 40 procent
            eller ska vi kanske tillbaka till 80 procent?
          </note>
          <note type="speaker">
            Anf. 36 Finansminister MAGDALENA ANDERSSON (S):
          </note>
          <note>
            Herr talman! Jag vill påminna Oscar Sjöstedt om att även om man
            ändrade överskottsmålet till ett balansmål skulle statsskulden
            fortsätta att krympa. Även vid ett balansmål krymper statsskulden,
            dock inte i riktigt lika snabb takt som om man har ett överskottsmål.
          </note>
          <note>
            Jag tror inte att man kan sätta någon lämplig nivå på statsskulden.
            När man tittat på om det är lämpligt att använda statsskulden
            som en styråra i politiken, snarare än ett mål för de offentliga
            finanserna, har det uppmärksammats att risken med ett sådant mål
            vore att det skulle leda till en procyklisk politik.
          </note>
          <note>
            Jag vill också påminna om att jag många gånger under min tid
            som ekonomiskpolitisk talesperson har påpekat att vi kommer att
            hamna i ett läge när det är dags att se över överskottsmålets
            nivå. Sverige ser annor ­ lunda ut än när överskottsmålet infördes
            1997. Mycket har hänt både med statsskuld och, inte minst, när
            det gäller den demografiska situationen i Sverige. Vi är nu i
            det läge som vi då ville rusta oss för genom att beta av statsskulden.
          </note>
          <note>
            Arbetsförmedlingen och flyktingmottagandet
          </note>
          <note type="speaker">
            Anf. 37 JOHANNA JÖNSSON (C):
          </note>
          <note>
            Herr talman! Jag skulle vilja ställa en fråga till arbetsmarknadsministern.
          </note>
          <note>
            Vi arbetar just nu hårt för att hitta konkreta lösningar på bristerna
            i flyktingmottagandet. Något som hela tiden kommer upp är Arbetsförmedlingen.
            Vi vet bland annat från Riksrevisionens granskningar och mediernas
            rapportering att det finns en hel del att göra. Just nu skickar
            vi nyanlända rakt in i ett trasigt system där överbelamrade etableringshandläggare
            inte hinner med att ens göra det mest grundläggande. Det finns
            brister i valideringen och i upphandlingarna. Människor blir passiviserade.
            Det här är verkligen inte bra.
          </note>
          <note>
            Jag är inte alls intresserad av att här bestämma vems fel det
            är att det har blivit så här. Jag undrar bara: Vad gör regeringen
            just nu för att åtgärda detta akuta läge?
          </note>
          <note type="speaker">
            Anf. 38 Arbetsmarknadsminister YLVA JOHANSSON (S):
          </note>
          <note>
            Herr talman! Jag delar Johanna Jönssons problembeskrivning. Vi
            har oerhört stora problem på Arbetsförmedlingen med den så kallade
            etableringsreformen, som är det som styr mottagandet av nyanlända
            och deras etablering på arbetsmarknaden.
          </note>
          <note>
            Det krävs mer långsiktiga förändringar av etableringsreformen
            som ger en annan roll för kommunerna och ett annat samarbete mellan
            Arbetsförmedlingen och kommunerna. Det krävs förändringar som
            också gör att man kan möta individer mer flexibelt. I dag är det
            oerhört få som får del av både validering och utbildning, som
            är det som i allmänhet rustar människor för att komma in på arbetsmarknaden.
          </note>
          <note>
            Systemet med etableringslotsar behöver förändras så att det blir
            en behovsprövad insats i stället för en rättighet, som det är
            med nuvarande lagstiftning.
          </note>
          <note>
            Kortsiktigt arbetar regeringen med förstärkta resurser till Arbetsförmedlingen
            och en mer flexibel användning av resurserna. Vi arbetar också
            med att lyfta av byråkrati och med ett samarbete med arbetsmarknadens
            parter.
          </note>
          <note type="speaker">
            Anf. 39 JOHANNA JÖNSSON (C):
          </note>
          <note>
            Herr talman! Jag tackar för svaret. Det är en bra början att
            vi delar problembeskrivningen, men det räcker inte riktigt så
            långt.
          </note>
          <note>
            Jag undrar lite hur det ska gå till. Ministern säger att samarbetet
            ska förbättras mellan kommunerna och Arbetsförmedlingen. Jag reser
            runt just nu och ser att detta är ett jättestort problem. Kommunerna
            vill ofta göra mycket mer än vad de får göra. Här måste det gå
            snabbt. Det kommer nu någonstans mellan 1 000 och 2 000 personer
            i veckan. De lotsas rakt in i ett trasigt system. De blir fast
            där, och de tappar sina drivkrafter. Det finns undersökningar
            som säger att efter tre månader börjar man bli passiv. Vi kan
            inte tillåta detta. Det måste gå mycket snabbare.
          </note>
          <note>
            Det är fint att ge mer resurser. Men vad ska resurserna gå till?
            Att bara kasta in mer pengar i ett trasigt system utan att på
            något vis rätta till det är inte bra. Du talar om mer individualisering,
            men hur? Det räcker inte längre med klyschor och tomma ord. Det
            är alldeles för sent för det, och alldeles för bråttom.
          </note>
          <note type="speaker">
            Anf. 40 Arbetsmarknadsminister YLVA JOHANSSON (S):
          </note>
          <note>
            Herr talman! Jag tror inte att Johanna Jönsson lyssnade om hon
            kallar det jag sa för klyschor. Vi arbetar kortsiktigt med att
            göra de förändringar som går att göra med nuvarande lagstiftning,
            det vill säga nuvarande etableringsreform som riksdagen har beslutat
            om. Den styr ganska detaljerat hur man ska arbeta med nyanlända
            – tyvärr på ett icke-individuellt utformat och alltför stelbent
            sätt.
          </note>
          <note>
            Det vi kan göra inom nuvarande lagstiftning är att lätta på de
            regler som styrs av förordningar. Vi kan se till att handläggarna
            får mer tid för att arbeta med de nyanlända. Vi kan ge tillgång
            till fler insatser, till exempel utbildning och validering.
          </note>
          <note>
            Det som därutöver krävs är en förändrad lagstiftning. Etableringsreformen
            behöver göras om i avgörande delar. Till exempel när det gäller
            samarbetet med kommunerna måste man lagstiftningsmässigt öppna
            så att det antingen blir möjligt för Arbetsförmedlingen att upphandla
            sociala tjänster från kommunerna eller flytta över ansvaret för
            sociala insatser till kommunerna från Arbetsförmedlingen. Det
            är inte lämpligt att det ligger där det ligger i dag utan möjligheten
            att samarbeta med den aktör som är bäst på att stå för sociala
            insatser.
          </note>
          <note>
            Försvarsmaktens resursbehov
          </note>
          <note type="speaker">
            Anf. 41 PETER JEPPSSON (S):
          </note>
          <note>
            Herr talman! Min fråga går till finansministern. Försvarsmakten
            har under en lång tid levt med ekonomiska problem och utmaningar.
            De senaste årens och årets omvärldshändelser har helt säkert skakat
            oss alla i grunden. Det gäller Georgien och Ukraina, för att nämna
            några exempel. Den förra borgerliga regeringen och den så kallade
            Genomförandegruppen strök bland annat ett stort antal materielprojekt,
            vilket innebär att man sköt problemen på framtiden. Det är kostnader
            som visar sig tydligt nu.
          </note>
          <note>
            Den förra regeringen drev dessutom igenom slopandet av värnplikten
            med endast tre rösters övervikt till förmån för ett mycket dyrare
            yrkesförsvar.
          </note>
          <note>
            Herr talman! Jag vill ställa en fråga till finansministern om
            hur hon ser på Försvarsmaktens framtida kortsiktiga och långsiktiga
            resursbehov i skenet av det som har hänt i omvärlden och givet
            ekonomiska förutsättningar.
          </note>
          <note type="speaker">
            Anf. 42 Finansminister MAGDALENA ANDERSSON (S):
          </note>
          <note>
            Herr talman! Jag är en varm anhängare av ett starkt svenskt försvar.
            Om man är en liten nation som vill vara en stark röst i världen
            och också kunna vara oberoende är det viktigt att man har förmåga
            att försvara sig själv. Därför tycker jag att det är viktigt att
            vi har ett väl fungerande och starkt svenskt försvar, inte minst
            mot bakgrund av vår omvärld. Där ser vi nu en ökad militär aktivitet
            i Östersjöområdet, och vi har sett kränkningar av det svenska
            territoriet. Därför är det oerhört viktigt att vi förmår att också
            prioritera försvaret.
          </note>
          <note>
            Därför är regeringen beredd att öka de ekonomiska resurserna
            till försvaret väsentligt under de kommande åren för att vi ska
            kunna stå upp för vår territoriella integritet.
          </note>
          <note type="speaker">
            Anf . 43 PETER JEPPSSON (S):
          </note>
          <note>
            Herr talman ! Jag vill tacka finansministern för svaret. Jag
            har precis nyss kunnat läsa det som har gått ut i medierna. Det
            är mycket glädjande med de siffror som anges där, och jag tycker
            att det är glädjande att ministern och regeringen ser allvaret
            i frågan och tar tag i det historiska arv som Försvarsmakten har
            fått känna av under en längre tid.
          </note>
          <note>
            Som ledamot av försvarsutskottet och försvarspolitiker i allmänhet
            och som tjänstledig sjöofficer i synnerhet känner jag personligen
            att vi i och med det som har kommit ut nu under eftermiddagen
            är på rätt väg i rätt riktning. Det blir rätt förutsättningar
            för Försvarsmaktens verksamhet.
          </note>
          <note>
            Det finns en hel del grynnor och skär på vägen, och det gäller
            att navigera och manövrera på ett klokt sätt under färden. Om
            vi kan göra det kommer också förutsättningarna och lyftet att
            bli bra med ökad förmåga. Vi får en försvarsmakt värd namnet.
          </note>
          <note>
            Herr talman! Jag vill egentligen tacka finansministern för svaret.
            Det har som sagt kommit ut nu under eftermiddagen vad satsningarna
            innebär. Det vill jag tacka för.
          </note>
          <note type="speaker">
            Anf. 44 Finansminister MAGDALENA ANDERSSON (S):
          </note>
          <note>
            Herr talman! Jag är glad för det besked som regeringen har kunnat
            lämna i dag. Det kom ökade resurser till försvaret i och med Försvarsberedningen
            för snart ett år sedan. Sedan rådde bred enighet i riksdagen om
            att det behövdes ytterligare resurser, som kom i samband med höstens
            budget.
          </note>
          <note>
            Det är uppenbart att säkerhetsläget har försämrats ytterligare
            under den senaste tiden, och då är det också uppenbart att det
            behövs ytterligare resurser till det svenska försvaret.
          </note>
          <note>
            Nätbaserade utbildningar
          </note>
          <note type="speaker">
            Anf. 45 BETTY MALMBERG (M):
          </note>
          <note>
            Herr talman! Jag vill ställa en fråga till ministern för högre
            utbildning och forskning. Det gäller möjligheten till livslångt
            lärande.
          </note>
          <note>
            I en tid då allt fler talar om behovet av fort- och vidareutbildning
            är nätbaserade distansutbildningar en mycket uppskattad utbildningsform.
            Ny teknik har öppnat för nya möjligheter. Samtidigt som flera
            länder till och med inför programmering i grundskolan säger regeringen
            nej till att ens utreda hur lärosäten kan samverka bättre runt
            nätbaserad utbildning.
          </note>
          <note>
            Likaså säger man nej till att utreda hur utbildning genom så
            kallad MOOC, Massive Open Online Course, ska kunna ges på ett
            sätt som likställer den ekonomiskt och juridiskt med högskoleutbildningar.
          </note>
          <note>
            Jag tycker att detta är förvånansvärt. Det är bakåtsträvande,
            och det är omodernt.
          </note>
          <note>
            Alliansregeringen tillsatte en utredning om det här, men den
            väljer nuvarande regering alltså att banta. Just dessa frågor
            plockas bort.
          </note>
          <note>
            Frågan till ministern är: Varför väljer regeringen att vara så
            njugg i attityden till nätbaserad utbildning?
          </note>
          <note type="speaker">
            Anf. 46 Statsrådet HELENE HELLMARK KNUTSSON (S):
          </note>
          <note>
            Herr talman! Jag tackar Betty Malmberg för frågan. Det är mycket
            riktigt att vi får banta de utredningar som vi nu gör på grund
            av den budget som de borgerliga med stöd av Sverigedemokraterna
            röstade igenom. Där minskade man anslagen för att just kunna göra
            ordentliga utredningar.
          </note>
          <note>
            När det gäller denna fråga delar jag helt Betty Malmbergs bild.
            Detta är alldeles för viktigt för att kunna göras på ett skyndsamt
            sätt. Regeringen får helt enkelt återkomma i frågan när vi har
            en budget för det.
          </note>
          <note type="speaker">
            Anf . 47 BETTY MALMBERG (M):
          </note>
          <note>
            Herr talman ! Tack för svaret, även om jag är oerhört förvånad
            över den omoderna syn som nuvarande regering visar upp. Man har
            till och med en framtidsminister, men i detta läge ser man inte
            distansutbildning som en möjlighet. Det beklagar jag.
          </note>
          <note>
            Man skyller på en budgetsituation. Vad jag förstår handlar det
            om tre månader som man förkortar utredningsuppdraget med. Jag
            har svårt att se att det skulle vara skäl till detta.
          </note>
          <note>
            Saken är den att flera MOOC redan är igång. Vi har Uppsala universitet
            som är på gång, Karolinska Institutet som ger den här typen av
            kurser och vi har KTH och Chalmers som också gör det.
          </note>
          <note>
            Därför måste vi fråga: Hur ska vi garantera rättssäkerheten och
            den ekonomiska möjligheten så att de ssa utbildningar kan likställas?
            Det är en rättssäkerhetsfråga såväl för lärosäten som för studenter.
          </note>
          <note type="speaker">
            Anf. 48 Statsrådet HELENE HELLMARK KNUTSSON (S):
          </note>
          <note>
            Herr talman! Jag tycker att tre månader låter som en ganska kort
            tid för det oerhört viktiga arbete som behöver göras. Därför står
            jag fast vid att om vi ska göra det på ett seriöst och ordentligt
            sätt måste vi återkomma i frågan när vi har resurser för att utreda
            det ordentligt.
          </note>
          <note>
            Vårdskador
          </note>
          <note type="speaker">
            Anf. 49 KARIN RÅGSJÖ (V):
          </note>
          <note>
            Herr talman! Jag vänder mig till statsrådet Wikström.
          </note>
          <note>
            Vårdskador i slutenvården är en ganska stor kostnad. Det kostar
            1 ½ miljon extra vårddagar, och detta kostar 11 ½ miljard per
            år. Det är ganska mycket pengar det handlar om. Det handlar specifikt
            om att sjukhusen är smutsiga och att det sprids bakterier. Det
            är 40 procent av skadorna.
          </note>
          <note>
            I en artikel i DN kan man läsa att endast sju av landets 53 största
            sjukhus följer vårdens riktlinjer när det gäller städning. Oftast
            använder man sig av modellen att den billigaste städningen vinner.
            Det konceptet blir väldigt dyrt, verkar det som. De multiresistenta
            bakterierna trivs ganska bra i en sådan miljö. Riktlinjerna från
            Socialstyrelsen om smittskydd som finns verkar inte direkt hjälpa.
          </note>
          <note>
            Min fråga till statsrådet är: Tänker statsrådet ta några initiativ
            på nationell nivå för att minska antalet vårdskador ?
          </note>
          <note type="speaker">
            Anf. 50 Statsrådet GABRIEL WIKSTRÖM (S):
          </note>
          <note>
            Herr talman! Tack så mycket, Karin Rågsjö, för att du ta r upp
            den här frågan i kammaren!
          </note>
          <note>
            Precis som anförts är vårdskador en stor utmaning för den svenska
            vården. Visserligen vet vi av de undersökningar som inte minst
            Sveriges Kommuner och Landsting har gjort att det har förbättrats
            under senare år när det gäller att följa hygienrutiner i den svenska
            vården, men likväl är det fortfarande ett stort problem.
          </note>
          <note>
            Det är väldigt viktigt att inse att det är en grundläggande faktor
            för att den svenska vården ska fungera att följa hygienrutinerna
            och sköta städningen på rätt sätt. Det är inte någonting som man
            kan kompromissa med.
          </note>
          <note>
            Vi vet också att trots att det i en del landsting inte följs
            i tillräckligt stor utsträckning finns det andra, till exempel
            Landstinget Västmanland, där man genom ett innovativt arbetssätt
            har lyckats komma till rätta med en del av dessa vårdskador .
            Det tycker jag är positivt.
          </note>
          <note type="speaker">
            Anf. 51 KARIN RÅGSJÖ (V):
          </note>
          <note>
            Herr talman! Detta är dock en ganska dyr affär. Det kostar 11
            ½ miljard per år. När jag kontaktade Inspektionen för vård och
            omsorg, IVO, som just bedriver tillsyn av vård och omsorg, svarade
            de när jag frågade dem om vad de gör inom tillsyn vad gäller städning:
            IVO har inte gjort någon särskild tillsynsinsats rörande städning
            på landets sjukhus och har därav inte sammanställt någon rapport
            i frågan. Den övergripande nationella riskanalys som har genomförts
            som underlag för planering av IVO:s egen ­ initierade tillsyn
            2015 indikerade inte att detta skulle vara ett större pro ­ blem.
            Det är ett något udda svar, anser jag.
          </note>
          <note>
            Vilket initiativ avser statsrådet att ta för att få en skärpt
            tillsyn som är lite mer hands-on?
          </note>
          <note type="speaker">
            Anf. 52 Statsrådet GABRIEL WIKSTRÖM (S):
          </note>
          <note>
            Herr talman! Just när det gäller IVO:s egen tillsynsverksamhet
            vet vi att den inte har kunnat bedrivas i tillräckligt stor omfattning
            eftersom IVO också hanterar klagomål inom den svenska vården.
          </note>
          <note>
            Jag mottog för några veckor sedan ett betänkande från Klagomålsutredningen
            som handlade just om hur man med nya rutiner och nytt arbetssätt
            skulle kunna förbättra klagomålshanteringen inom den svenska sjukvården
            och dessutom frigöra tid och resurser på IVO för att de inte minst
            skulle kunna ha en egen tillsynsverksamhet i större omfattning
            än dag.
          </note>
          <note>
            Det är ett exempel på hur man, precis som Karin Rågsjö tar upp,
            skulle kunna jobba för att komma till rätta med problemet att
            de hygienrutiner som finns uppställda för den svenska vården inte
            följs i tillräckligt stor utsträckning. Jag delar helt uppfattningen
            att det är en stor utmaning för vården i allmänhet och i synnerhet
            för det viktiga arbetet mot antibiotikaresistens.
          </note>
          <note>
            Finansiering av särläkemedel
          </note>
          <note type="speaker">
            Anf. 53 BARBRO WESTERHOLM (FP):
          </note>
          <note>
            Herr talman! Min fråga riktas till statsrådet Gabriel Wikström.
            Den handlar om finansieringen av så kallade särläkemedel. Det
            är läkemedel som används vid behandling av människor med sällsynta
            diagnoser. De är få, men behandlingarna är dyra och påverkar enskilda
            klinikers och landstings läkemedelsbudgetar på ett sådant sätt
            att andra patienter riskerar att drabbas och att man inte har
            råd med sina läkemedel. Detta är en fråga vi har diskuterat länge.
            Frågan är: Kan vi lägga över betalningsansvaret på nationell nivå
            i stället?
          </note>
          <note type="speaker">
            Anf. 54 Statsrådet GABRIEL WIKSTRÖM (S):
          </note>
          <note>
            Herr talman! Precis som Barbro Westerholm påpekar är läkemedel
            en strategisk fråga för den svenska hälso- och sjukvården. I ett
            större perspektiv handlar det om att vi behöver ha en läkemedelsstrategi
            värd namnet. Det är någonting som regeringen har ambitionen att
            ta fram under året.
          </note>
          <note>
            Men det gäller också att man kan se läkemedel ur olika perspektiv.
            Kan vi inte möta den problematik som finns med läkemedel i stort
            med mer effektiva läkemedel som samtidigt blir väldigt dyra och
            riskerar att ta resurser i anspråk från övriga hälso- och sjukvården
            kommer vi att ha stora problem i framtiden.
          </note>
          <note>
            Jag är inte här i dag beredd att säga exakt hur vi ska hantera
            särläkemedlen. Men att det är en viktig komponent i diskussionen
            om hur vi ska se på hela läkemedelsfrågan råder det ingen tvekan
            om. Jag hoppas att jag snart ska kunna återkomma till inte minst
            Barbro Westerholm i den här frågan.
          </note>
          <note type="speaker">
            Anf. 55 BARBRO WESTERHOLM (FP):
          </note>
          <note>
            Herr talman! Det finns pengar i systemet. Särläkemedlen kostar
            bara en liten del på läkemedelsnotan men drabbar enskilda kliniker
            hårt och också enskilda patienter. De med sällsynta diagnoser
            som behandlas känner naturligtvis inuti sig: Tar jag resurser
            från någon annan? Sedan finns det andra patienter som säger: Ja,
            men jag då?
          </note>
          <note>
            Vi vet i vilken utsträckning läkemedel felanvänds . Det är siffror
            på 15–20 miljarder om året. Kunde vi klara den felanvändningen
            och ta pengar därifrån till de sällsynta sjukdomarna och särläkemedlen
            vore det en vinn–vinn-situation.
          </note>
          <note type="speaker">
            Anf. 56 Statsrådet GABRIEL WIKSTRÖM (S):
          </note>
          <note>
            Herr talman! Den viktigaste principen i den svenska hälso- och
            sjukvården är att vård ska ges efter behov. Det är precis som
            Barbro Westerholm säger. Finns det en situation där enskilda patienter
            kan känna att de ligger vården och samhället till last på grund
            av sin sjukdom och sitt vårdbehov är detta naturligtvis inte acceptabelt.
          </note>
          <note>
            Precis som Barbro Westerholm är inne på är det en fråga som handlar
            inte bara om särläkemedel som sådana utan också om hur vi löser
            hela läkemedelsfrågan och inte minst den överanvändning av läkemedel
            som kan ske i andra delar. Jag tror som Barbro Westerholm att
            om man har ett helhetsperspektiv går det att frigöra resurser
            som skulle kunna bidra till att lösa den problematik som Barbro
            Westerholm tar upp.
          </note>
          <note>
            Jag kan inte här i kammaren i dag säga exakt vilken lösning som
            krävs. Men det är helt uppenbart att vi behöver hantera frågan.
          </note>
          <note>
            Åtgärder för nyanländas inträde på arbetsmarknaden
          </note>
          <note type="speaker">
            Anf . 57 MARCO VENEGAS (MP):
          </note>
          <note>
            Herr talman ! Jag vill ställa en frå ga till arbetsmarknadsminister
            Ylva Johansson.
          </note>
          <note>
            I Sverige har nyanlända akademiker och yrkesmänniskor svårt att
            få ett arbete som motsvarar deras utbildningsnivå och kompetens.
            Det har identifierats flera anledningar till detta, alltifrån
            diskriminering till språkkrav och svårighet att tolka nyanländas
            utländska examina.
          </note>
          <note>
            Arbetslösheten bland utrikes födda akademiker och yrkesmänniskor
            är hög, särskilt bland dem som är födda utanför Europas gränser.
          </note>
          <note>
            Min fråga till arbetsmarknadsministern är: Hur tänker regeringen
            tillvarata nyanländas kompetens, och vilka strategier ska man
            använda sig av för att underlätta för den här gruppen att komma
            in på arbetsmarknaden?
          </note>
          <note type="speaker">
            Anf. 58 Arbetsmarknadsminister YLVA JOHANSSON (S):
          </note>
          <note>
            Herr talman! Det är en mycket viktig fråga som Marco Venegas
            tar upp. Vi har i dag ett oerhört slöseri med människors kompetens.
            Många som kommer till Sverige har med sig värdefull yrkeserfarenhet
            och utbildning som inte utnyttjas på ett adekvat sätt på svensk
            arbetsmarknad.
          </note>
          <note>
            Det här är en oerhört prioriterad fråga för regeringen. Mina
            två kolleger Gabriel Wikström och Helene Hellmark Knutsson gör
            insatser inom sina områden för snabbare bedömning och validering
            av betyg, även till legitimerade yrken inom sjukvården.
          </note>
          <note>
            Inom arbetsmarknadspolitiken arbetar vi med att kunna ge ökade
            individuella insatser för varje person, så att inte alla bedöms
            likadant. Alla ska till exempel inte ha samma typ av lots, utan
            man ska kunna få de insatser som krävs. Utöver det arbetar jag
            nu tillsammans med parterna, som jag bjuder in till samtal. Jag
            kommer att träffa alla viktiga parter före påsk och erbjuda dem
            ett samarbete när det gäller så kallade snabbspår, där vi lägger
            över en del av ansvaret på parterna för etablering av personer
            med yrkeskompetens i bristyrken.
          </note>
          <note type="speaker">
            Anf. 59 MARCO VENEGAS (MP):
          </note>
          <note>
            Herr talman! Jag ser fram emot det och hoppas att resultatet
            blir optimalt, så att nyanlända akademiker och yrkesmänniskor
            får möjlighet att starta sina liv i det nya landet på bästa sätt.
          </note>
          <note type="speaker">
            Anf. 60 Arbetsmarknadsminister YLVA JOHANSSON (S):
          </note>
          <note>
            Herr talman! Det är också regeringens ambition att det ska gå
            till på det sättet, så att människor snabbt kan komma i arbete
            och utnyttja sin kompetens på rätt sätt. Jag är väldigt glad att
            arbetsmarknadens parter b ranschvis har visat ett stort intresse
            för att vara delaktiga i detta, både fr ån arbetsgivarsidan och
            från de fackliga parte r n a . Det handlar om att ta emot sina
            kommande och blivande kolleger på ett bra sätt och lotsa in dem
            i det svenska arbetslivet. För arbetsgivarna gäller det att kunna
            få tag i viktig kompetens där det råder brist i dag på svensk
            arbetsmarknad.
          </note>
          <note>
            Herr talman! Den arbetskraftsundersökning som kom i dag från
            Sta ­ tistiska centralbyrån visar att antalet nya jobb blivit
            82 000 fler sedan feb ­ ruari förra året. Av dem har 70 000 gått
            till personer med utrikisk bak ­ grund, vilket jag ser som framgångsrikt.
          </note>
          <note>
            Avdragsrätten för gåvor till ideella organisationer
          </note>
          <note type="speaker">
            Anf. 61 ARON MODIG (KD):
          </note>
          <note>
            Herr talman! Jag skulle vilja ställa min fråga till finansministern.
            Den gäller det förslag som gick ut i februari om att slopa avdragsrätten
            för gåvor till ideella ändamål. Det här är en reform som infördes
            av alliansregeringen 2012 och som i många avseenden varit en succé,
            både vad gäller hur mycket pengar som givits genom avdragsrätten
            och med tanke på det faktum att många välgörenhetsorganisationer
            vittnar om att donationerna ökat under den här perioden.
          </note>
          <note>
            Jag skulle helt enkelt vilja fråga regeringen hur man resonerar
            när man föreslår att höja skatten för människor som ger till välgörande
            ändamål.
          </note>
          <note type="speaker">
            Anf. 62 Finansminister MAGDALENA ANDERSSON (S):
          </note>
          <note>
            Herr talman! Ideella organisationer och välgörenhetsorganisationer
            i Sverige gör ett fantastiskt arbete och väldigt viktiga insatser.
            Dels handlar det om att människor skänker pengar, dels görs det
            i de här organisatio ­ nerna väldigt mycket ideellt arbete som
            är värdefullt och bidrar till utveck ­ lingen i Sverige vad gäller
            att stödja till exempel forskning men också socialt arbete och
            annat.
          </note>
          <note>
            En annan fråga är hur vi använder och fördelar våra gemensamma
            resurser. Den här reformen har inneburit att vi fördelar våra
            gemensamma resurser så att de organisationer som har fått mycket
            pengar dessutom ska få mer pengar av det offentliga. Vi fördelar
            våra resurser utifrån vart människor skänker sina pengar. Det
            blir nästan som en omvänd Robin Hood -politik. Vi tycker att det
            finns bättre sätt att fördela våra gemensamma resurser på än att
            det ska styras utifrån hur enskilda personer skänker pengar.
          </note>
          <note type="speaker">
            Anf. 63 ARON MODIG (KD):
          </note>
          <note>
            Herr talman! Jag tackar finansministern för svaret. Jag har hört
            tidigare att regeringen värdesätter det ideella arbetet och ser
            det civila samhället som en viktig del av det svenska samhället.
            Men jag måste ändå ifrågasätta att man vill driva igenom den här
            typen av förslag, inte minst med tanke på de motiveringar som
            framförts. I den budgetproposition som lades fram i höstas, där
            det här förslaget fanns med, skrev regeringen: ”En avdragsrätt
            för gåvor … ökar den ideella sektorns verksamheters beroende av
            enskilda personers förmåga och vilja att bidra.” Då blir min fråga:
            Vad är det civila samhället egentligen, enligt regeringen, om
            inte enskilda människors vilja att lägga ned engagemang, tid och
            pengar för att bidra till ett bättre samhälle?
          </note>
          <note type="speaker">
            Anf. 64 Finansminister MAGDALENA ANDERSSON (S):
          </note>
          <note>
            Herr talman! Jag delar helt Aron Modigs uppfattning om att det
            inte var någon lyckad formulering. Vi vet att ideella organisationer
            och välgörenhetsorganisationer är helt beroende av människors
            ideella engagemang och arbete men också av de gåvor som enskilda
            individer ger.
          </note>
          <note>
            Det finns mycket generositet i Sverige, och det är många människor
            som bidrar till ideella organisationer och välgörenhetsorganisationer,
            vilket är oerhört positivt. Jag är säker på att den givmildheten
            kommer att fortsätta även när man inte får ett skatteavdrag. Jag
            är övertygad om att den givmildheten inte är beroende av skatteavdrag.
            Skatteavdraget handlar om hur vi använder våra gemensamma resurser.
            Jag tycker att det är bättre att politiska församlingar bestämmer
            hur vi ska allokera våra gemensamma resurser än att de gemensamma
            resurserna ska allokeras utifrån hur enskilda individer väljer
            att skänka bort sina pengar.
          </note>
          <note>
            Skillnader i skolors villkor i olika kommuner
          </note>
          <note type="speaker">
            Anf. 65 MICHAEL SVENSSON (M):
          </note>
          <note>
            Herr talman! Min fråga går till statsrådet Aida Hadzialic . Det
            finns som bekant 290 kommuner i Sverige. Några har lyckats bra,
            några mindre bra. Det finns mycket statistik på detta. Statistiken
            visar exempelvis att alliansstyrda kommuner ger något högre lärarlöner
            än socialdemokratiskt styrda kommuner. Det finns två stora kommuner
            i landet som utmärker sig, tyvärr på ett väldigt negativt sätt.
            Det är de socialdemokratiskt styrda kommunerna Göteborg och Malmö.
            Min fråga är hur statsrådet avser att ta sina partikolleger i
            örat.
          </note>
          <note type="speaker">
            Anf. 66 Statsrådet AIDA HADZIALIC (S):
          </note>
          <note>
            Herr talman! Jag tackar Michael Svensson för frågan. Precis som
            du pekar på råder det stor ojämlikhet i vårt land. Det råder en
            segregation som dessvärre befästes och blev ännu större under
            den tid då de borgerliga partierna regerade Sverige.
          </note>
          <note>
            Du pekar på Malmö och Göteborg som kommuner som haft det svårt
            bland annat på skolsidan. Jag vill säga att de gör mycket gott
            arbete. Men de har också socioekonomiska utmaningar, framför allt
            för att de ofta tar ett större ansvar för nyanlända, till skillnad
            från de flesta borgerliga och moderata kommuner.
          </note>
          <note>
            Regeringens ambition är att öka jämlikheten, framför allt genom
            att tillföra en bättre socioekonomisk resurstilldelning.
          </note>
          <note type="speaker">
            Anf. 67 MICHAEL SVENSSON (M):
          </note>
          <note>
            Herr talman! Jag tackar för svaret. Om nu inte den så kallade
            samarbetsregeringen lär ta de här kommunerna och sina partikolleger
            i örat undrar jag om statsrådet har för avsikt att ge Skolverket
            och framför allt Skolinspektionen starkare muskler att ingripa
            mot dåligt skötta skolor.
          </note>
          <note type="speaker">
            Anf. 68 Statsrådet AIDA HADZIALIC (S):
          </note>
          <note>
            Herr talman! Jag ämnar int e ta mina partikolleger i örat på
            något vis. Vad den här regeringen ämnar göra är att se till att
            vi får en mer jämlik skola genom att tillföra resurser till de
            områden där det finns stor segregation och socioekonomiska utmaningar,
            genom att investera i lärarna och se till att lärarlönerna höjs,
            genom att låta professionen vara profession och genom att ta bort
            en del av arbetsbördan. På det viset kommer vi att se till att
            varje unge blir sedd utifrån de enskilda förutsättningarna. Vi
            kommer att få ökad jämlikhet och bättre likvärdighet runt om i
            landet. Det kommer att stärka den svenska skolan.
          </note>
          <note>
            Etableringslotsarna
          </note>
          <note type="speaker">
            Anf. 69 SVEN-OLOF SÄLLSTRÖM (SD):
          </note>
          <note>
            Herr talman! Jag har en fråga till arbetsmarknadsminister Ylva
            Johansson. Den rör ett problem som den nuvarande regeringen fått
            ärva av den gamla regeringen, nämligen etableringslotsarna.
          </note>
          <note>
            Vi har tidigare sett hur Riksrevisionen sågat verksamheten jäms
            med fotknölarna. Nu kan vi läsa tidningsuppgifter om att Arbetsförmedlingen
            med omedelbar verkan sagt upp alla etableringslotsar, men också
            att det förekommit bedrägerier, mutor, utpressning, försäljning
            av folkbokföringsadresser och rena hot. Det ska även finnas misstankar
            om att det skett rekrytering till IS.
          </note>
          <note>
            Min fråga till arbetsmarknadsministern är hur hon kommer att
            verka för att den granskning som nu måste ske av denna verksamhet
            och som måste vara transparent ska vara just öppen och transparent
            för medierna, politikerna och allmänheten.
          </note>
          <note type="speaker">
            Anf. 70 Arbetsmarknadsminister YLVA JOHANSSON (S):
          </note>
          <note>
            Herr talman! Precis som Sven-Olof Sällström påpekar är verksamheten
            med etableringslotsar noga granskad, bland annat av Riksrevisionen,
            som mycket riktigt har sågat detta jäms med fotknölarna. Det är
            ett av skälen till att regeringen vill ändra systemet. Det fungerar
            inte som det är i dag. Själva systemet med etableringslotsar har
            inbjudit till dålig kvalitet, fusk och missutnyttjande av gemensamma
            resurser.
          </note>
          <note>
            Regeringen aviserade i budgetpropositionen att vi ville göra
            om systemet och ta bort systemet med etableringslotsar i dess
            nuvarande form och i stället möjliggöra för duktiga etableringslotsföretag
            att sälja sina tjänster på ett annat sätt till Arbetsförmedlingen,
            så att det kan fördelas efter behov till de nyanlända som bedöms
            kunna bli hjälpta av denna insats. Men nu har Arbetsförmedlingen
            utifrån akuta problem agerat själv.
          </note>
          <note type="speaker">
            Anf. 71 SVEN-OLOF SÄLLSTRÖM (SD):
          </note>
          <note>
            Herr talman! Tack för svaret! Men min fråga gällde öppenheten
            kring den granskning som nu måste ske i efterhand. Nu har det
            nämligen tillkommit ytterligare allvarliga anklagelser. Jag har
            nåtts av beskedet både från medier och från Arbetsförmedlingen
            att det är lite grann locket på även när det gäller polisens granskning
            i fråga om misstankarna som är riktade mot IS.
          </note>
          <note>
            Jag har också nåtts av misstankar om att pengar har gått via
            vissa lotsföretag till att finansiera terrorverksamhet i IS.
          </note>
          <note>
            Mina följdfrågor är därför : Är det här uppgifter som också arbetsmarknadsministern
            har nåtts av? Hur ser hon på sådana misstankar? På vilket sätt
            är hon beredd att verka för en total öppenhet och en transparent
            genomlysning av den verksamhet som uppenbarligen har varit fruktansvärt
            dålig?
          </note>
          <note type="speaker">
            Anf. 72 Arbetsmarknadsminister YLVA JOHANSSON (S):
          </note>
          <note>
            Herr talman! Det är självklart att det måste finnas en öppenhet
            om de missförhållanden som råder och som dessvärre har rått inom
            den här verksamheten. Däremot kan jag inte uttala mig om polisens
            insatser och insyn i polisens utredningar. Det är en helt annan
            fråga, och den ligger utanför mitt ansvarsområde.
          </note>
          <note>
            När det gäller vad som kommer att ske med ett system med etableringslotsar
            har regeringen för avsikt att återkomma till riksdagen med förslag
            om en ändring av lagstiftningen. Arbetsförmedlingen har agerat
            utifrån ett akut läge. Arbetsförmedlingens ledning har bedömt
            att man inte kan ta ansvar för verksamheten så som den fungerar
            i dag. Och regeringen har för avsikt att återkomma till riksdagen
            med förändringar också i lagstiftningen.
          </note>
          <note>
            Antagningen till högre utbildning
          </note>
          <note type="speaker">
            Anf. 73 LENA HALLENGREN (S):
          </note>
          <note>
            Herr talman! Jag har en fråga till forskningsminister Helene
            Hellmark Knutsson.
          </note>
          <note>
            Utbildning är som bekant något ytterst centralt. Vi vill att
            så många som möjligt ska få del av detta. Det är också en viktig
            konkurrensfördel. Men om alla ska känna att det är på riktigt
            och möjligt räcker det inte med studiestödssystem och att vi har
            högskolor i hela landet och många platser. Det gäller också att
            fundera över: Hur ser antagningen ut till högre utbildning? Jag
            tänker på både män och kvinnor. Jag tänker på studieovana hemmiljöer
            och så vidare.
          </note>
          <note>
            Jag känner till att regeringen i dag har givit ett uppdrag till
            UHR, Uni ­ versitets- och högskolerådet, och undrar om statsrådet
            skulle kunna be ­ skriva lite grann vad det uppdraget innebär
            och vad förhoppningen är att det ska kunna leda till.
          </note>
          <note type="speaker">
            Anf. 74 Statsrådet HELENE HELLMARK KNUTSSON (S):
          </note>
          <note>
            Herr talman! Tack, Lena Hallengren, för frågan! Det här är någonting
            som regeringen verkligen brinner för – hur vi ska kunna stärka
            Sverige som kunskapsnation. En av sakerna handlar just om att
            ge fler möjlighet att läsa vidare i högre utbildning.
          </note>
          <note>
            Vi bygger, mycket riktigt, nu ut med fler platser. Det har stått
            stilla under de senaste tio åren. Under de tio åren har inte heller
            den så kallade sociala snedrekryteringen förändrats, inte heller
            de studieval som man gör på grund av sitt kön. Förändringsarbetet
            har i stort sett stått stilla. Därför är jag väldigt glad över
            att vi nu kan ge uppdraget till UHR, Universitets- och högskolerådet,
            att kartlägga hur det ser ut med den sociala snedrekryteringen.
            Det handlar om vad våra lärosäten gör, men man ska också kunna
            komma med förslag och en kunskapsbank när det gäller hur man ska
            kunna jobba för att bredda rekryteringen.
          </note>
          <note type="speaker">
            Anf. 75 LENA HALLENGREN (S):
          </note>
          <note>
            Herr talman! Tack, statsrådet, för svaret! Jag tror att många
            lärosäten ser fram emot detta och att de har längtat efter att
            ha ett uppdrag som är vidare och som påverkar samhället i större
            utsträc kning än ”enbart” erbjudandet om själva utbildningen.
          </note>
          <note>
            Den breddade rekryteringen är en del. När man väl har kommit
            in i utbildningen gäller det också att man får goda förutsättningar
            att klara av att avsluta med en examen i någon form. Är det någonting
            som finns med här, eller vad är statsrådets och regeringens avsikter
            när det gäller detta?
          </note>
          <note type="speaker">
            Anf. 76 Statsrådet HELENE HELLMARK KNUTSSON (S):
          </note>
          <note>
            Herr talman! Det är helt riktigt, som Lena Hallengren säger,
            att det handlar om en breddad rekrytering men också om det som
            vi kallar för ett breddat deltagande. Det handlar alltså om att
            också se till att de klarar av att genomföra hela utbildningen.
          </note>
          <note>
            Ett arbete ska naturligtvis göras av våra lärosäten, våra högskolor
            och universitet, för att vi ska nå det här målet. Det kommer också
            att vara berikande för utbildningen som sådan. Det kommer att
            höja kvaliteten i högre utbildning att det är fler grupper som
            är representerade. Kan vi dessutom komma åt den sneda könsfördelningen
            och de könsbundna studievalen kommer det att vara ytterligare
            berikande.
          </note>
          <note>
            Jag vill i de här sammanhangen också passa på att säga hur otroligt
            viktigt det som Aida Hadzialic sa i sitt tidigare anförande är
            , att vi måste stärka hela utbildningssystemet. Tyvärr har man
            blivit alltmer beroende av sina föräldrars utbildningsbakgrund
            när det gäller hur man lyckas i skolan. Det är också det som är
            bakgrunden till hur man sedan väljer högre utbildning.
          </note>
          <note>
            Amorteringskraven på bolån
          </note>
          <note type="speaker">
            Anf. 77 BORIANA ÅBERG (M):
          </note>
          <note>
            Herr talman! Finansinspektionen presenterade i går ett förslag
            på hur de nya amorteringskraven på bolån kommer att se ut. För
            ett lån på ca 2 miljoner handlar det om drygt 3 000 kronor extra
            i månaden utöver de vanliga räntekostnaderna.
          </note>
          <note>
            Förslaget innebär att det kommer att bli mycket svårare för ungdomar
            att köpa en egen bostad. Det gäller inte bara ungdomar. Stora
            grupper kommer inte att ha några andra möjligheter förutom hyresbostäder,
            som är det dyraste alternativet på bostadsmarknaden.
          </note>
          <note>
            Min fråga till finansministern är: Vad kommer regeringen att
            göra för att förebygga inlåsningseffekter på bostadsmarknaden?
          </note>
          <note type="speaker">
            Anf. 78 Finansminister MAGDALENA ANDERSSON (S):
          </note>
          <note>
            Herr talman! Tack så mycket för frågan! Det råder stora obalanser
            på den svenska bostadsmarknaden. Det beror i huvudsak på en del
            av de reformer som den tidigare regeringen gjorde. Bland annat
            avskaffade man fastighetsskatten utan att göra någonting åt ränteavdragen,
            vilket har bidragit till att blåsa upp huspriserna. Det har gjort
            det svårare för ungdomar att ta sig in på bostadsmarknaden.
          </note>
          <note>
            Men det handlar också om att vi under en lång tid har byggt för
            få bostäder. Jämfört med många andra länder ligger vi lågt vad
            gäller bostadsbyggande som andel av bnp . Det finns alltså ett
            stort eftersatt behov av bostäder. Det viktigaste regeringen kan
            göra i det läget är att se till att det börjar byggas mer bostäder.
            Om det råder brist på bostäder finns det en sak som man ska göra.
            Det är att bygga. Här behöver regeringen vidta ytterligare åtgärder
            och naturligtvis samverka med kommuner, för det är de facto i
            kommuner som bostäderna byggs.
          </note>
          <note type="speaker">
            Anf. 79 BORIANA ÅBERG (M):
          </note>
          <note>
            Herr talman! Tack, finansministern, för svaret! Jag tycker att
            det är lite ohederligt att skylla på den förra regeringen och
            utpeka avskaffandet av fastighetsskatten som en bov i dramat.
            Det är tvärtom. Avskaffandet var en rättvisereform som framför
            allt gynnade pensionärer.
          </note>
          <note>
            När det gäller byggandet av nya bostäder håller jag med finansministern.
            Det är viktigt att få fart på byggandet. Jag är väldigt beklämd
            över att den nuvarande regeringen inte har någon lösning på den
            frågan och inte har kommit med några förslag som kan underlätta
            detta byggande.
          </note>
          <note>
            När det gäller Finansinspektionens åtgärd är jag orolig för att
            Finansinspektionen har utgått från den situation som råder i Stockholm,
            att man har utgått från just Stockholmsperspektivet. Är det rimligt
            att ungdomar i Skåne ska betala priset?
          </note>
          <note type="speaker">
            Anf. 80 Finansminister MAGDALENA ANDERSSON (S):
          </note>
          <note>
            Herr talman! Det går inte att komma ifrån faktum. När man avskaffade
            fastighetsskatten utan att samtidigt göra någonting åt ränteavdragen
            steg huspriserna kraftigt. Det var väldigt bra för dem som ägde
            ett hus vid det tillfället. Det var naturligtvis också bra för
            de pensionärer som hade låga pensioner och stora hus. Det gjorde
            det möjligt för dem att bo kvar; det var svårare tidigare. På
            så sätt var det en bra och välkommen reform.
          </note>
          <note>
            Att huspriserna blev högre på grund av den här reformen var bra
            för dem som bodde i husen då, men det gör det svårare för nya
            generationer att ta sig in på bostadsmarknaden. Det är ett resultat
            av den politiken. Det gör att det är många ungdomar som i dag
            har svårt att ta sig in på bostadsmarknaden.
          </note>
          <note>
            Vad gäller Finansinspektionens förslag om amorteringskrav är
            det någonting som kommer att gå ut på remiss. Den typen av synpunkter,
            frågetecken och tankar som Boriana Åberg lyfter fram är jag övertygad
            om kommer att komma upp i den remissrundan.
          </note>
          <note>
            Internationella idrottsevenemang i Sverige
          </note>
          <note type="speaker">
            Anf. 81 ANDERS AHLGREN (C):
          </note>
          <note>
            Herr talman! Jag skulle vilja rikta min fråga till idrottsminister
            Gabriel Wikström.
          </note>
          <note>
            Skid-VM i Falun, ett väldigt framgångsrikt arrangemang för Sverige,
            har precis avslutats. Nio medaljer är ett rekord för våra duktiga
            svenska skidåkare. 280 000 besökte tävlingarna, och 70 000 besökte
            ceremonierna på kvällen. Det var alltså 320 000 besökare under
            tolv tävlingsdagar, och tv-sändningarna kunde ses av 500 miljoner
            tv-tittare runt om i världen.
          </note>
          <note>
            Idrottsministern besökte VM samma dag som Johan Olsson tog sin
            guldmedalj. Dagen därpå läste jag i tidningen att idrottsministern
            uttalade sig för att ” Sverige ska jobba hårdare för att få stora
            idrottsarrangemang ”.
          </note>
          <note>
            Jag skulle vilja be statsrådet utveckla dessa intressanta tankar.
          </note>
          <note type="speaker">
            Anf. 82 Statsrådet GABRIEL WIKSTRÖM (S):
          </note>
          <note>
            Herr talman! Tack, Anders Ahlgren, för frågan!
          </note>
          <note>
            Precis som Anders Ahlgren tar upp i sin fråga var VM i Falun
            ett oerhört lyckat arrangemang. Det visar inte minst att Sverige
            är en duktig värdnation. Vi har kunnat husera stora idrottsevenemang
            tidigare. Vi har gjort det med stor framgång, och jag tror att
            vi kommer att kunna göra det i framtiden också.
          </note>
          <note>
            För att det ska hända tror jag att det är helt avgörande att
            relevanta aktörer kan samarbeta med politiken på ett bra sätt.
            Ett första steg för att uppnå målet att Sverige ska kunna ansöka
            om att husera fler internationella idrottsevenemang är det möte
            som jag hade tillsammans med näringsminister Mikael Damberg och
            representanter för idrottsrörelsen och inte minst besöksnäringen
            just under VM i Falun.
          </note>
          <note>
            De har tagit fram en strategi, och vår ingång var frågan om hur
            staten kan hjälpa till i detta viktiga arbete.
          </note>
          <note type="speaker">
            Anf. 83 ANDERS AHLGREN (C):
          </note>
          <note>
            Herr talman! Tack för svaret, ministern! På många platser i Sverige
            är man intresserad av att jobba fram stora evenemang. Ambitionen
            grusas dock av att man tycker att riskerna är för stora.
          </note>
          <note>
            Även om skid-VM blev en framgång såväl sportsligt som publikt
            bygger det på att Falu kommun investerade 250 miljoner kronor
            i anläggning ­ en för att modernisera den . Utan detta hade det
            inte blivit något skid-VM över huvud taget.
          </note>
          <note>
            Utöver detta genomfördes evenemanget med en budget på ungefär
            300 miljoner kronor. Av dem utgör 75 miljoner kronor, det vill
            säga 25 procent, biljettintäkter. Resterande drygt 200 miljoner
            kronor finansieras med externa pengar.
          </note>
          <note>
            Då är min fråga: Tycker idrottsministern att det är rimligt att
            enskilda föreningar och kommuner tar ett så stort ansvar för ett
            internationellt arrangemang som ska förläggas till vårt land,
            eller ser statsrådet andra lösningar för framtiden?
          </note>
          <note type="speaker">
            Anf. 84 Statsrådet GABRIEL WIKSTRÖM (S):
          </note>
          <note>
            Herr talman! Jag kan mycket väl tänka mig att det finns rimligare
            sätt att dela risken för sådana st ora evenemang. Men för att
            komma fram till vilka de lösningarna i så fall ska vara vill jag
            gärna i första hand invänta det underlag som den här gruppen,
            som nu har jobbat fram en strategi mellan besöksnäringen och idrottsrörelsen
            för stora evenemang, arbetar fram.
          </note>
          <note>
            I deras arbete ingår också ett uppdrag att titta på hur man kan
            ta fram relevanta samhällsekonomiska modeller för att se hur de
            här idrottsevenemangen kan generera intäkter och vilka aktörer
            som i så fall får dessa intäkter och eventuellt ska vara med och
            dela en risk.
          </note>
          <note>
            Jag tror att det blir ett väldigt bra underlag för regeringens
            fortsatta arbete att se på vilka sätt vi kan stötta inte minst
            idrottsrörelsen i att söka och anordna den här typen av stora
            arrangemang.
          </note>
          <note>
            Tack än en gång för frågan!
          </note>
          <note>
            Åtgärder vid uppsägningar inom industrin
          </note>
          <note type="speaker">
            Anf. 85 ANN-CHRISTIN AHLBERG (S):
          </note>
          <note>
            Herr talman! Min fråga går till Ylva Johansson.
          </note>
          <note>
            I dagarna har flera stora varsel lagts. Tusentals personer är
            nu väldigt oroliga över vad som kommer att hända. I går kom ett
            stort varsel på Erics ­ son, där 2 200 personer i Sverige riskerar
            att bli uppsagda. I Borås handlar det om ca 200 personer på Ericsson,
            och det är ännu fler i andra kommuner.
          </note>
          <note>
            Jag har för avsikt att så fort som möjligt besöka arbetsplatsen
            och fackklubben i Borås. Inför det mötet vill jag gärna ha med
            något från arbetsmarknadsministern. Vad avser regeringen att göra
            för att hjälpa dem som eventuellt kommer att drabbas av uppsägning?
          </note>
          <note type="speaker">
            Anf. 86 Arbetsmarknadsminister YLVA JOHANSSON (S):
          </note>
          <note>
            Herr talman! Tack, Ann-Christin Ahlberg, för frågan! Det är lätt
            att föreställa sig hur det är att som anställd få besked om stora
            varsel. Man blir rädd för sin egen och kollegernas situation och
            i vissa fall också för hur orten eller kommunen kommer att drabbas.
          </note>
          <note>
            Nu vet vi ju inte hur många som kommer att bli uppsagda; det
            är varsel som är lagda. Men det är naturligtvis ändå en väldigt
            otäck situation för dem som är varslade.
          </note>
          <note>
            Svaret på frågan är att regeringen följer detta mycket noga.
            Vi har tillsatt en särskild statssekreterargrupp för att samordna
            insatser som kan bli aktuella med anledning av varslen. Jag har
            nära kontakt med Arbetsförmedlingen som har en särskild beredskap
            när det gäller att kunna sätta in extra resurser i samband med
            större varsel, och jag tror att många av dem som nu kan bli berörda
            av uppsägning omfattas av omställningsavtal och omställningsorganisationernas
            arbete.
          </note>
          <note type="speaker">
            Anf . 87 ANN -CHRISTIN AHLBERG (S):
          </note>
          <note>
            Herr talman! Tack för svaret! Vi vet, precis som ministern sa,
            att oron för var och en blir väldigt stor vid sådana här varsel.
            Många undrar självklart vad som händer om man blir arbetslös och
            inte får ett jobb direkt. Den oron kan jag förstå, för det handlar
            faktiskt om försörjningen.
          </note>
          <note>
            Den tidigare alliansregeringen har kraftigt försämrat a-kassan
            så att väldigt många inte längre har ett gott skydd vid arbetslöshet.
            I den rödgröna budgeten fanns förslag om att förbättra a-kassan,
            men den budgeten röstades tyvärr ned av allianspartierna och Sverigedemokraterna.
          </note>
          <note>
            Kommer regeringen att lägga fram nya förslag om att förbättra
            a-kassan, som kommer att ge ett bättre skydd mot inkomstbortfall?
            Finns det i så fall en tidsplan för detta?
          </note>
          <note type="speaker">
            Anf. 88 Arbetsmarknadsminister YLVA JOHANSSON (S):
          </note>
          <note>
            Herr talman! Det är oerhört viktigt att vi kan ta till vara kompetensen
            hos de personer som nu kanske blir uppsagda och att de snabbt
            kan komma i arbete igen. Därför är det också viktigt att individen
            kan koncentrera sig på att söka nytt jobb och matchas mot arbetsmarknaden
            och inte behöver vara rädd för sin egen försörjning.
          </note>
          <note>
            Regeringen har därför för avsikt att återkomma med förslag om
            ett rejält höjt tak i arbetslöshetsförsäkringen så att vi får
            en anständig försäkring som gör att den arbetslösa kan koncentrera
            sig på att så snabbt som möjligt komma tillbaka i ett nytt arbete.
          </note>
          <note>
            Sverige som forskningsnation
          </note>
          <note type="speaker">
            Anf. 89 CHRISTER NYLANDER (FP):
          </note>
          <note>
            Herr talman! Det är bra att arbetsmarknadsministern följer utveck
            ­ lingen efter de varsel som har skett, men de tunga besked som
            vi har fått handlar också om Sverige s situation som forskningsnation.
          </note>
          <note>
            Sony drar ned i Lund. Ericsson drar ned på en lång rad orter
            i Sverige och flyttar verksamhet till Asien. Astra Zeneca lämnade
            besked för något år sedan om att de lade ned verksamheten.
          </note>
          <note>
            Detta visar på den tuffa globala konkurrens som finns kring företagande,
            forskning, nyetableringar och investeringar. Det påminner också
            oss själva om att vi hela tiden måste vässa vår konkurrenskraft.
          </note>
          <note>
            Sverige satsar mycket på forskning. Alliansregeringen lade fram
            forskningspropositioner som ökade utgifterna på detta område.
            Men trots att vi satsat på ESS och MAX IV ska vi ändå komma ihåg
            att det är det privata som står för den stora utgiften.
          </note>
          <note>
            Min fråga är: Vad avser statsrådet Hellmark Knutsson att göra
            för att Sverige ska behålla sin position som en ledande forskningsnation?
          </note>
          <note type="speaker">
            Anf. 90 Statsrådet HELENE HELLMARK KNUTSSON (S):
          </note>
          <note>
            Herr talman! Tack, Christer Nylander, för denna väldigt viktiga
            fråga!
          </note>
          <note>
            Som Christer Nylander påpekar i sin fråga är det extra aktuellt
            i dessa dagar att påminna sig om att inget går att ta för givet.
            Men det är ändå viktigt att vi inte gör kortsiktiga saker utan
            väldigt långsiktiga saker när det handlar om att stärka Sverige
            som forskningsnation och kunskaps ­ nation.
          </note>
          <note>
            Jag har sagt vid flera tillfällen att jag helt står bakom de
            satsningar som gjordes under den förra regeringen när det gäller
            investeringar i tung forskningsinfrastruktur – som Sci Life Lab,
            MAX IV och ESS – och också de ökade anslagen till forskningen.
          </note>
          <note>
            Det är den här regeringens uppfattning att vi ska bygga vidare
            på dessa satsningar, fortsätta att stärka anslagen och få mer
            av innovation från forskningen.
          </note>
          <note type="speaker">
            Anf. 91 CHRISTER NYLANDER (FP):
          </note>
          <note>
            Herr talman! Jag tackar för svaret.
          </note>
          <note>
            Det är otroligt viktigt att Sverige på lång sikt behåller positionen
            som en stark global aktör när det gäller forskning och utveckling.
            Det råder o ckså tuff global konkurrens om dessa forskare, investeringar
            och var företagen ska etablera sig någonstans.
          </note>
          <note>
            Regeringen har påbörjat ett arbete med en forskningsproposition
            som ska läggas på riksdagens bo rd om ett bra tag. Man slås av
            att det är tunt i de planer som finns från Utbildningsdepartementet
            på det området. Den propositionsförteckning som har lämnats till
            riksdagen är nästan helt tom på förslag om hur Sveriges position
            ska stärkas på forskningsområdet, på utvecklingsområdet och på
            innovationsområdet.
          </note>
          <note>
            Vilket av de förslag som regeringen har aviserat ska läggas fram
            för riksdagen under det närmaste halvåret anser ministern vara
            det viktigaste för att stärka Sveriges konkurrenskraft och Sveriges
            ställning som forskningsnation?
          </note>
          <note type="speaker">
            Anf. 92 Statsrådet HELENE HELLMARK KNUTSSON (S):
          </note>
          <note>
            Herr talman! Självklart innehåller budgetpropositionen både våra
            satsningar på fler högskoleplatser och förslag som ska stärka
            forskning och innovation.
          </note>
          <note>
            Christer Nylander tar själv upp forskningspropositionen. Den
            kommer först 2016. Vi tänker göra ett gediget arbete, men vi aviserade
            redan i regeringsförklaringen några saker vi tror är viktiga.
            Ökade basanslag är en sådan sak. Precis som Christer Nylander
            sade kommer två tredjedelar från extern finansiering från framför
            allt företag. Av de två tredjedelarna kommer stora belopp från
            några få företag. Det gör att området är känsligt. Det märktes
            inte minst när Astra Zeneca lade ned FoU-enheten i Södertälje.
          </note>
          <note>
            Vi behöver stärka den finansiering som finns via våra lärosäten
            och basanslagen, och vi måste se till att de används för nya upptäckter
            och ny kunskap.
          </note>
          <note type="speaker">
            Anf. 93 FÖRSTE VICE TALMANNEN:
          </note>
          <note>
            Detta avslutade torsdagens frågestund. Vi tackar de deltagande
            statsråden och ledamöterna.
          </note>
          <note>
            § 7 (forts . från § 5) Arbetsrätt (forts. AU4)
          </note>
          <note type="speaker">
            Anf . 94 MARCO VENEGAS (MP):
          </note>
          <note>
            Herr talman ! Jag vill börja med att yrka bifall till förslaget
            i betänkandet.
          </note>
          <note>
            I mitt yrke som socialarbetare har jag haft mycket kontakt med
            ungdomar och unga vuxna, och fortfarande har jag en del kontakter
            i min hemstad Nyköping. I mitt yrkesliv har jag själv under många
            år arbetat med att möjliggöra för ungdomar att skaffa både sommarjobb
            och även vanliga jobb.
          </note>
          <note>
            Herr talman! Jag blir alltid lika glad när ungdomarna som jag
            har haft kontakt med i min hemstad lyc kas få en anställning eller
            gå vidare till högre studier. Men det finns bekymmer.
          </note>
          <note>
            Halima , Lisa och Mohammed är visstidsanställda sedan några år
            tillbaka, och de känner sig oroliga inför framtiden. Visst är
            de tacksamma över att ha ett jobb att gå till, men samtidigt saknar
            de tryggheten. Ovisshet om hur länge det aktuella jobbet varar
            skapar stress, och då blir det svårt att planera för framtiden.
            De är i ständig jakt efter nya jobb som ger den efterlängtade
            tryggheten, enligt deras egna utsagor.
          </note>
          <note>
            Herr talman! Det måste vara självklart för arbetsgivare att till
            exempel ta in vikarier, öka sin personalstyrka när det är mer
            att göra eller tillfälligt anlita särskild kompetens. För den
            enskilde kan det vara en väg in på arbetsmarknaden, och särskilt
            viktigt ser vi att det är för unga och människor med en annan
            bakgrund än den svenska. Tyvärr finns det en baksida i den här
            frågan i form av otrygghet, stress och svårigheter att få lån
            eller bostad.
          </note>
          <note>
            Herr talman! Vi miljöpartister tycker att det är bra att möjligheten
            till visstidsanställning på arbetsmarknaden når grupper som har
            det svårt att etablera sig på arbetsmarknaden. Visstidsanställningar
            där många ungdomar får sitt första jobb är viktiga. Men det får
            inte gå över styr.
          </note>
          <note>
            Flexibiliteten får inte bli en tvångströja för ungdomar som Halima
            , Lisa och Mohammed, som inte har ett stort kontaktnät och inte
            heller har möjligheterna att välja och vraka mellan olika arbetstillfällen
            med bättre villkor.
          </note>
          <note>
            Vi i Miljöpartiet ser en fara i att visstidsanställningar blir
            permanenta på grund av att vissa arbetsgivare staplar dessa ovanpå
            varandra. Vi i Miljöpartiet menar att det måste finnas regler
            mot ett sådant missbruk. Det väck er frågan om kryphål i lagen
            om anställningstrygghet. Jag tycker att det är nödvändigt att
            minska risken för långa perioder med otrygga anställningar som
            ger människor färre möjligheter att skaffa bostad, planera familjebildning
            och helt enkelt uppfylla sina drömmar.
          </note>
          <note>
            Miljöpartiet anser att flera tidsbegränsade anställningsperioder
            hos samma arbetsgivare måste regleras. Det finns i dag ca 500
            000 personer i Sverige som är visstidsanställda, och bland dem
            finns det en del som trivs bra med den anställningsformen. Andra
            upplever att det förekommer missbruk i systemet som i sin tur
            kan leda till en permanent svag och otrygg ställning på arbetsmarknaden.
            Miljöpartiet vill skapa en tryggare arbetsmarknad och motverka
            missbruket av visstidsanställningar.
          </note>
          <note>
            Herr talman! Sverige är ett land som ofta nämns som ett gott
            exempel i internationella sammanhang, bland annat som fredsmäklare,
            i jämställ d hetsfrågor, i frågor om social rättvisa och inte
            minst när det gäller arbetstryggheten. Därför blir man bekymrad
            när EU-kommissionen anser att Sverige bryter mot EU:s visstidsdirektiv.
            Det finns risk att Sverige ställs inför EU-domstolen för brister
            i införlivandet av visstidsdirektivet om inte en ändring sker
            av den nationella lagstiftningen på området.
          </note>
          <note>
            Arbetsmarknadsminister Ylva Johansson har redan deklarerat att
            ett arbete har påbörjats inom Regeringskansliet med att utreda
            olika alternativ för hur skyddet för tidsbegränsat anställda ska
            kunna stärkas. Det är viktigt att påpeka att förslagen som kommer
            ur utredningen ska genomföras i dialog med och i samförstånd med
            arbetsmarknadens parter.
          </note>
          <note>
            Herr talman! Till sist vill jag säga att det finns många Halima
            , Lisa och Mohammed som är visstidsanställda och känner sig oroliga
            inför framtiden. Därför är det viktigt och nödvändigt att sätta
            igång med de förändringar som krävs så att dessa personer också
            kan få den arbetstrygghet som kan göra det möjligt för dem att
            förverkliga sina drömmar.
          </note>
          <note>
            (Applåder)
          </note>
          <note type="speaker">
            Anf. 95 PATRIK BJÖRCK (S):
          </note>
          <note>
            Herr talman! Jag börjar med att yrka bifall till förslaget i
            betänkandet.
          </note>
          <note>
            Vi har i den här riksdagen ett parti, Sverigedemokraterna, som
            ofta uttrycker åsikten att vi inte tar debatten med dem. Det,
            herr talman, är ingen korrekt beskrivning. Vi är många som tar
            debatten med Sverigedemokraterna, och vi har gjort det under lång
            tid. Jag gör det i dag, och vi kommer att göra det också framöver.
          </note>
          <note>
            När man blir invald i Sveriges riksdag är det nämligen viktigt
            att man får sin politik och sina förslag granskade, att man ställs
            till svars och att man bedöms. Det är också viktigt att de frågor
            som ställs till ett riksdagsparti blir besvarade.
          </note>
          <note>
            Väljarna har nämligen rätt att kräva svar. Väljarna har rätt
            att få reda på om den motsägelsefullhet som kommer till uttryck
            i dagens debatt är ett uttryck för ohederlighet eller okunnighet.
          </note>
          <note>
            Sverigedemokraterna säger sig stödja den svenska modellen men
            är i själva verket dess dödgrävare. Vi har i dag kunnat ta del
            av en ganska hård attack mot hela den svenska fackföreningsrörelsen
            från Sverigedemokraternas representant här i talarstolen. Man
            attackerar inte bara svensk fackföreningsrörelse utan hela den
            svenska modellen.
          </note>
          <note>
            När det gäller att bedöma om Sverigedemokraternas agerande beror
            på ohederlighet eller okunnighet är det intressant, herr talman,
            att konstatera vad som händer i dag. Sverigedemokraternas representant
            inleder med att ta avstånd från sin egen reservation. Först lägger
            man en reservation i ett betänkande. Sedan läser man den, och
            då tar man avstånd från den.
          </note>
          <note>
            Det man tydligen lyckades läsa var att man skulle ställa sig
            bakom det här med svenska kollektivavtal. Det är ganska betecknande
            att man då instinktivt ryggade tillbaka.
          </note>
          <note>
            Det är ett antal frågor, herr talman, som jag skulle vilja ställa
            här i dag med adress Sverigedemokraterna.
          </note>
          <note>
            I detta betänkande förs det bland annat en del resonemang kring
            Europapolitiken. Då tänker jag ställa en fråga. Jag har ställt
            den förr här i kammaren och aldrig fått svar. Men jag skulle vilja
            – och jag tror att många väljare skulle vilja – få reda på vad
            Sverigedemokraterna egentligen vill med sin Europapolitik.
          </note>
          <note>
            Ska vi vara kvar i EU? Det finns en del i det här betänkandet
            som möjligen skulle kunna leda spåren dit. Man säger någonstans
            att man ska arbeta för att ändra utstationeringsdirektivet, och
            det kan man ju bara göra om man är kvar i organisationen.
          </note>
          <note>
            Vår arbetsmarknadsminister gjorde i en tidigare debatt en redogörelse
            för hur den svenska regeringen på ett aktivt och seriöst sätt
            arbetar för att lösa de här frågorna. Då kom representanten från
            Sverigedemokraterna upp i talarstolen och höll ett osammanhängande
            anförande om att det minsann inte ska bestämmas i Bryssel. Är
            det detta som är Sverigedemokraternas EU-politik, herr talman,
            då indikerar ju det att man kanske vill lämna Europasamarbetet.
            Det skulle vara spännande att få reda på om man vill det.
          </note>
          <note>
            En följdfråga, herr talman: Hur, under vilka former, vill man
            i så fall lämna Europasamarbetet? Är det så att man har tänkt
            sig att vara kvar inom EES så att man får tillgång till den fria
            marknaden? Detta så att inte våra företag hamnar i en väldigt
            besvärlig situation där vi kommer att få väldigt stora varsel,
            stor arbetslöshet och svåra problem med svensk ekonomi.
          </note>
          <note>
            Här kommer en fråga till Sverigedemokraternas representant: Om
            man väljer den vägen är man ju fortfarande bunden av utstationeringsdirektivet,
            men man kommer att sakna alla möjligheter att påverka det. Är
            det detta som är Sverigedemokraternas Europapolitik? Det skulle
            vara intressant att få ta del av här i dag.
          </note>
          <note>
            Eller är det så att man inte vill vara med i vare sig EU- eller
            EES-samarbetet, så som en del yttranden i den här talarstolen
            har gett oss anle dning att tolka det ? Då måste man kunna svara
            på det också, för det kommer att få stora konsekvenser för svenskt
            näringsliv och dess anställda.
          </note>
          <note>
            De här frågorna hoppas jag att jag kan få svar på i dag, herr
            talman. Får jag inte det lovar jag att återkomma.
          </note>
          <note>
            Jag vill också få reda på vad Sverigedemokraterna egentligen
            vill med kollektivavtalen. Man skriver bland annat i ett yttrande
            till utrikesutskottets utlåtande Kommissionens arbetsprogram 2015
            , som har behandlats tidigare här i kammaren, att man anser att
            kollektivavtal ska vara frivilligt. Det är naturligtvis en legitim
            ståndpunkt. För några år sedan skulle ett före tag bygga om en
            skola i V axholm. Företaget hette Laval. Det företaget menade
            att det här med kollektivavtal ska vara frivilligt och drev den
            linjen. Även Sverigedemokraternas linje verkar vara att det ska
            vara frivilligt. Är det så man ser på svenska kollektiva vtal?
            Vi vill ha svar på det .
          </note>
          <note>
            Men Sverigedemokraterna är motsägelsefulla, herr talman. Den
            som tittar på dagens betänkande ser att man öppnar upp för att
            fackföreningsrörelsen ska ha visst handlingsutrymme. Där är man
            generös – man säger i sitt förslag att facket ska få möjlighet
            att genomföra stridsåtgärder mot oseriösa företag. Är det så Sverigedemokraterna
            ska hantera det här arbetsrättsligt tycker jag att de ska ta en
            diskussion med en arbetsrättsjurist och se hur det lagförslaget
            i så fall skulle vara utformat. Det skulle vara intressant att
            få svar på det i dag, herr talman.
          </note>
          <note>
            Hur ser Sverigedemokraterna egentligen på den svenska fackföreningsrörelsen?
            Det är kanske onödigt att ställa den frågan. Sven-Olof Sällström
            svarade ju på den i sitt väldigt onyanserade och affekterade anför
            ­ ande, där han anklagade svensk fackföreningsrörelse för både
            det ena och det andra.
          </note>
          <note>
            Men det är ändå lite intressant att läsa förslaget i dagens betänkande,
            för det man vill är att lagstifta om fackens självständighet.
            Man vill alltså att vi här i denna kammare ska besluta om fackföreningarnas
            stadgar. D et förslaget, herr talman, är lite intressant. Att
            för statliga fackföreningar ingår i den ideologiska tradition
            som Sven-Olof Sällström och hans kamrater är en del av, den fascistiska
            tradition som Sverigedemokraterna är en del av. Där ser vi mönstret
            för hur man ser på samhället. Den bruna skjortan skymtar fram
            under kavajen.
          </note>
          <note>
            Men frågan kvarstår: Hur ser Sverigedemokraterna på svensk fackföreningsrörelse?
          </note>
          <note>
            Eftersom detta är ett arbetsrättsbetänkande skulle jag också
            vilja veta på vilka sakliga grunder som Sverigedemokraterna kraftigt
            vill försämra de anställdas rättigheter genom att urholka anställningsskyddet.
            Vilka sak ­ liga grunder har man? Man har i sitt betänkande ett
            något svepande ut ­ talande om att man kan anta att det här skulle
            underlätta för företagen.
          </note>
          <note>
            Arbetsmarknadsutskottets ledamöter var på besök hos bland annat
            Saco i går och diskuterade den här frågan. Jag tycker att vi fick
            en väldigt bra genomgång av hur det ser ut i realiteten på svensk
            arbetsmarknad. De beskrev hur de i djupintervjuer med företag
            och anställdas representanter kommer fram till att det här inte
            är några stora bekymmer, utan det här löser man i förhandlingar.
          </note>
          <note>
            Men återigen, herr talman: På vilka sakliga grunder vill Sverigedemokraterna
            kraftigt försämra för de anställda och utdela ett hårt slag mot
            de anställda och deras organisationer? Väljarna har nämligen rätt
            att få veta, och väljarna har rätt att få svar. Är SD ohederliga
            och manipulativa eller bara okunniga?
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 10.)
          </note>
          <note>
            § 8 Grundskolan
          </note>
          <note>
            Utbildningsutskottets betänkande 2014/ 15:UbU 9
          </note>
          <note>
            Grundskolan
          </note>
          <note>
            föredrogs.
          </note>
          <note type="speaker">
            Anf. 96 LENA HALLENGREN (S):
          </note>
          <note>
            Herr talman! Jag vet inte hur ofta talmannen befinner sig i skolans
            värld. För oss ledamöter i utbildningsutskottet är skolbesök en
            ynnest och dessutom en skyldighet. Jag kan för egen del säga att
            det är en förmån att få möta lärare och rektorer, barn och elever
            i skolan. Vilken förmån det är att för en stund få var a en del
            av deras lärande vardag!
          </note>
          <note>
            Högstadieelevrådet på Paradisskolan i Nybro berättade i måndags
            för mig om sin skola och om hur nöjda de är med sina lärare ,
            som verkligen ser dem, peppar dem och får dem att anstränga sig
            lite till. För att inte tala om det faktum att de sedan höstterminen
            får möta elever ända från förskoleklass och upp till nian. Stämningen
            blir mer respektfull nu, som en av dem sa.
          </note>
          <note>
            För det är ju i mötet med andra som man blir någon. Det är när
            andra ser vem man är, när man uppmärksammas för sina framgångar
            eller ges extra stöd när det behövs som man utvecklas.
          </note>
          <note>
            Uppmärksamheten kommer förhoppningsvis från många olika håll.
            Från en klasskompis, en förälder, en ridlärare eller en lagkompis.
            Men under en stor del av dagen är barn och unga i skolan. Då är
            det ett måste att mötas av kunniga, kompetenta och omtänksamma
            lärare som ser varje elev, som kan möta var och en och som varje
            dag förmår att komma full av energi och kreativitet för att ta
            vara på den lust att lära som finns inneboende hos var och en
            av dem och av oss.
          </note>
          <note>
            Genom framför allt läraren når kunskapsmålen, läroplanerna och
            värdegrunden eleven. Därför är lärarna så viktiga.
          </note>
          <note>
            Herr talman! Den 3 oktober läste statsministern upp regeringsförklaringen
            i just denna talarstol. Han sa då bland annat:
          </note>
          <note>
            ”Regeringen kommer … att fokusera på att höja kunskapsresultaten,
            öka jämlikheten i skolan och höja läraryrkets attraktivitet. Fler
            anställs i skolan så att lärarna får mer tid för sitt arbete och
            klasserna kan bli mindre i lågstadiet. En läsa skriva-räknagaranti
            tas fram så att insatser kan sättas in snabbt.
          </note>
          <note>
            Barngrupperna i förskolan ska bli mindre och fritids stärkas.
            En na ­ tionell samling för läraryrket genomförs. Lärarnas kompetens
            ska höjas, deras administrativa börda ska minska och rektorerna
            ska stärkas i sitt pedagogiska ledarskap.
          </note>
          <note>
            Svensk skola ska vara sammanhållen och likvärdig. Särskilda insatser
            ska riktas mot de skolor som har de tuffaste förutsättningarna.
            Skattesubventionen för dem som har råd att köpa privat läxhjälp
            avskaffas. Läxhjälp ska ges till alla elever, oavsett betalningsförmåga.”
          </note>
          <note>
            Herr talman! Detta är ambitiöst och förplikt ande på olika sätt.
            Fler anställda, mindre barngrupper, fortbildning och höjda lärarlöner
            kräver förstås ekonomiska resurser.
          </note>
          <note>
            Att prioritera skolan före stora ofinansierade skattesänkningar
            har vi redan levererat. I och med regeringens förslag om stora
            skolsatsningar i höstens budgetproposition tvingades borgerligheten
            att också svara upp mot dem. Vi prioriterade delvis annorlunda,
            men att borgerligheten valde att inte gå fram med jobbskatteavdrag
            6 i sin skuggbudget efter åtta skattesänkarår på bekostnad av
            mycket annat måste ändå ses som en delseger för skolan – en början
            på en ny tid.
          </note>
          <note>
            Herr talman! En ny tid för skolan innebär också ett tydligt fokus
            på jämlikhet, på likvärdiga förutsättningar. En jämlik skola är
            också ett sätt att mäta framgång. Ökad jämlikhet och ökad likvärdighet
            i skolsystemet är mer krävande men desto viktigare att förstå
            behovet av. Skillnaderna mellan elever, mellan klasser och mellan
            skolor ökar, och det driver inte utvecklingen i positiv riktning
            för någon, vare sig lågpresterande eller högpresterande. Att förmå
            lärare att anta den utmaning som skolor med låg andel gymnasiebehöriga
            innebär är därför helt avgörande.
          </note>
          <note>
            Herr talman! Framgångar för skolan och naturligtvis ytterst för
            eleven handlar i stor utsträckning om att visa lärarna och skolans
            alla professioner tillit – tillit till deras bedömningar och till
            att de hanterar sitt uppdrag långsiktigt. De behöver inte tvära
            kast och nya direktiv, projekt, betygssystem, kursplaner och legitimationskrav
            varje läsår. Tvärtom, skolan behöver arbetsro. Det har bland annat
            vi ett ansvar för. Det kan vi tillsammans bidra till.
          </note>
          <note>
            Det är anledningen till att vi menar att förändringar av timplanen,
            hur goda avsikterna än är, bör göras i ett sammanhang.
          </note>
          <note>
            Vi vill ge grundskolan arbetsro och förutsättningar att lyckas
            långsiktigt. Skolan må organiseras i terminer och läsår, men alla
            elever har egentligen tio år på sig för att nå målen i årskurs
            9, om de inte anländer till Sverige senare, förstås. Men på dessa
            tio år gäller det att alla resurser samverkar, att stöd sätts
            in tidigt och i tid och att extra utmaningar kontinuerligt ges
            elever som behöver det. Läxhjälp, mattestudior, lovskola och andra
            komplement till undervisningen kan olika elever nyttja på olika
            sätt .
          </note>
          <note>
            Men om förskoleklass och grundskola ändå inte räcker för att
            nå kunskapsmålen gäller det att se vad som är det bästa alternativet
            för den enskilda eleven. Alla behöver uppleva känslan av att lyckas,
            stoltheten av att klara av en uppgift. Det gäller i nte minst
            den som gått igenom F– 9 utan att nå gymnasiebehörighet. Ska fortsatta
            studier bli framgångsrika, och ska elever lyckas vända obehörighet
            till behörighet, gäller det att förstå orsaken till att målen
            inte nås. Att alla elever behöver bli behöriga till gymnasiet
            och därefter till högskolan är Socialdemokraternas bestämda uppfattning.
            Men vi behöver se närmare på hur.
          </note>
          <note>
            Det gäller att hitta rätt lärandemiljö, och det gäller att hitta
            motiva ­ tio ­ nen. Kanske är det ytterligare ett år i grundskolan
            som funkar, kanske är det inte ett år till just i grundskolan
            som gör skillnaden.
          </note>
          <note>
            Herr talman! Jag vill hinna säga något om fritidshemmen. Jag
            tycker det är dags att se på tiden på friti s som en möjlighet
            till lärande och att se fritidspedagogen, numera fritidsläraren,
            på riktigt. Min bestämda uppfattning är att den tid som v åra
            barn tillbringar på friti s eller fritidshem spelar stor roll
            för lärandet. Men det krävs att tiden tas till vara, att det ges
            förutsättningar för planering och samordning med övriga lärare.
            Då kanske den som tycker att matten i klassrummet är svår kan
            knäcka koden i ett helt annat sammanhang, i en annan lärandemiljö
            utan att nödvändigtvis tänka på det som matte.
          </note>
          <note>
            Jag tillhör dem som gärna skulle se att vi tänkte mer i termer
            av samlad skoldag för att nyttja de olika lärarkompetenserna optimalt
            och för att eleven ska få ut maximalt av sin dag.
          </note>
          <note>
            Herr talman! Låt mig avsluta mitt inlägg med några angelägna
            ord om modersmålets betydelse. De flesta känner till hur viktigt
            det är att behärska sitt modersmål i grunden för att kunna lära
            sig ytterligare språk. Språkutveckling i svenska går helt enkelt
            inte fortare för att man struntar i sitt modersmål, tvärtom. För
            att behärska och utveckla sitt modersmål behöver man dessutom
            undervisning. Det gäller mina barn , som har modersmålet svenska
            , och det gäller barn som har föräldrar med annat modersmål.
          </note>
          <note>
            Sverigedemokraterna menar i sin motion att den obligatoriska
            modersmålsundervisningen ska avskaffas och att ett annat modersmål
            än svenska eller ett nationellt minoritetsspråk är ett intresse
            för den enskilda familjen ekonomiskt och organisatoriskt. Det
            är ju fritt att tycka vad man vill, även i Sve riges riksdag.
            Men en sådan inställning ignorerar all känd forskning och beprövad
            erfarenhet när det gäller att ge goda förutsättningar att lära
            sig ett nytt språk, i detta fall svenska.
          </note>
          <note>
            När Sverigedemokraterna i sin reservation sedan skriver att språkets
            roll som kulturbärare och länk mellan generationerna knappast
            kan över ­ skattas tror man lätt att det är en felskrivning med
            tanke på inställningen till modersmålsundervisning. Men icke då,
            det är argumentationen till Sve ­ rigedemokraternas förslag att
            skolan bör erbjuda undervisning i lokal dia ­ lekt och folkmål
            inom ramen för den ordinarie svenskundervisningen eller som ett
            tillvalsämne.
          </note>
          <note>
            Jag utgår från att jag i ett replikskifte får möjlighet att utveckla
            detta vidare, men jag måste ändå få ställa frågan: Hur kommer
            man fram till att lokal dialekt är en kulturbärare och en länk
            mellan generationerna som bör vara en del av den ordinarie svenskundervisningen
            medan modersmålet är ett intresse för familjen?
          </note>
          <note>
            Jag tror inte att jag behöver sätta epitetet invandringsfientl
            ig på Sverigedemokraterna och deras politik, för det gör de så
            bra själva.
          </note>
          <note>
            Jag yrkar bifall till utskottets förslag.
          </note>
          <note>
            (Applåder)
          </note>
          <note type="speaker">
            Anf. 97 ERIK BENGTZBOE (M):
          </note>
          <note>
            Herr talman! För Nya m oderaterna är och förbli r människan projektet.
            Politiken vi fattar beslut om i denna kammare ska aldrig finnas
            till för att reglera, styra eller kontrollera människor, utan
            den ska lyfta, skapa ramar och stötta var och en så att fler av
            oss får chansen att stå på egna b en och göra något unikt med
            vårt eget liv.
          </note>
          <note>
            För oss i Nya m oderaterna blir därför skolan den kanske viktigaste
            delen av välfärdens kärna. Inget av våra gemensamma åtaganden
            är viktigare för att skapa livschanser för fler, möjliggöra resor
            i livet och få människor att växa efter eget huvud och egen förmåga.
            Vill vi bygga ett samhälle där vart man är på väg spelar större
            roll än var man kommer ifrån är skolan det enskilt viktigaste
            vapnet vi har.
          </note>
          <note>
            Låt mig därför inleda med att yrka bifall till reservation 6
            och i övrigt till utskottets förslag.
          </note>
          <note>
            Herr talman! Svensk skola har i dag sina utmaningar. Men vi ska
            samtidigt inte glömma bort att vi har mycket att vara stolta över.
            Vi är inte bara bäst på att ha ogiltig frånvaro.
          </note>
          <note>
            Vi erbjuder alla en solidariskt finansierad utbildning, vi är
            världsledande på att skapa kritiskt tänkande elever och ligger
            i framkant inom mycket forskning. Vi har många enormt duktiga
            lärare som kämpar varje dag för sina elever men som kanske inte
            alltid riktigt får förutsättningarna för att nå hela vägen fram.
          </note>
          <note>
            Samtidigt har vi stora utmaningar. Skillnaderna inom och mellan
            skolor ökar på ett sätt som inte är sunt. Framför allt ser vi
            att killar halkar efter mer och mer och får svårt att hävda sig
            i skolan. Stöd kommer alldeles för sent för den som halkar efter
            lite, och små utmaningar tillåts växa till stora problem innan
            åtgärder sätts in. Alltför många unga känner sig i efterhand,
            av goda skäl och med all rätt, svikna av vuxenvärlden.
          </note>
          <note>
            Alltför mycket fokus i skolan, och därmed alldeles för mycket
            tid för våra lärare, går till annat än att förmedla kunskap. Med
            goda intentioner för ögonen har man tillåtit dessa problem att
            växa och bli alldeles för stora, och det är hög tid att vi faktiskt
            tar itu med dessa frågor.
          </note>
          <note>
            Vi behöver låta skolan sätta kunskap i fokus, låta lärare och
            rektorer få makt över utbildningen och låta skolan bli en fristad
            för den som inte alltid har det så lätt där utanför. Man ska känna
            att det finns en plats där man kan få växa, bedömas och behandlas
            efter vart man är på väg och inte var man kommer ifrån.
          </note>
          <note>
            Lärarna är kanske den enskilt viktigaste resurs som vi har i
            den svenska skolan, och därför förtjänar de vår uppmärksamhet.
            Alldeles för länge har lärarnas roll negligerats av politiken.
            Under alliansregeringens år inleddes därför en rad åtgärder för
            att höja statusen på läraryrket och höja lärarnas kompetens. Matematiklyftet,
            som nu fortsätter, är den största fortbildningssatsningen på ett
            enskilt ämne som har genomförts i modern tid. Det är tänkt att
            höja kompetensen för ett nyckelämne för eleverna i skolan. Matematiklyftet
            inleddes 2012 – 2013. Till 2015 – 2016 kommer 37 000 matematiklärare
            att ha deltagit. Nu fortsätter vi även med Läslyftet , med fokus
            på att förbättra läsförståelsen redan i lägre åldrar.
          </note>
          <note>
            Just stöd och fokus på rätt saker i lägre åldrar är av yttersta
            vikt om varje elev ska få chansen att komma till sin rätt. Just
            därför är det extra roligt att kunna se att Socialdemokraterna
            och Miljöpartiet i samband med betygsöverenskommelsen delar Alliansens
            krav på kunskapsmål i läsning redan från årskurs 1 och på bedömningsstöd
            i svenska och matematik redan i årskurs 1 för att kunna garantera
            att ingen elev ska falla mellan stolarna.
          </note>
          <note>
            Ska vi kunna garantera att ingen elev tillåts halka efter, då
            gäller det också att vi har möjlighet att identifiera dem som
            faktiskt har utmaningar, så att vi kan se till att rätt stöd och
            rätt åtgärder sätts in.
          </note>
          <note>
            Det är just detta som Alliansens lågstadielyft på nästan 2 miljarder,
            vilket antogs av riksdagen i december , tar sikte på. Med Lågstadielyftet
            ger vi inte bara verktygen i form av kunskapsmål och bedömningsstöd,
            utan vi ger också resurserna till skolorna för att möta upp med
            stödlärare och specialpedagoger för att eleverna ska få rätt stöd
            och rätt insatser.
          </note>
          <note>
            Alliansen vill också fortsätta framåt och satsa på matematiken
            i skolan. Matematiken är i många delar både grunden och nyckeln
            till annan och fortsatt kunskap.
          </note>
          <note>
            I dag är det just med matematiken som många elever kämpar. Mer
            än var tionde elev når inte målen i just matematik. Bristfälliga
            kunskaper i matematik är därmed det vanligaste hindret mot att
            möjliggöra för våra grundskoleelever att få behörighet till gymnasiet
            och fortsatta studier. En av tio kan jämföras med att i engelska
            når 97 procent målet minst godkänt inom grundskolan.
          </note>
          <note>
            Herr talman! Alliansen har redan utökat matematikundervisningen
            med en timme per vecka i lågstadiet. Vi vill i dag även gå framåt
            och utöka matematikundervisningen i högstadiet med ytterligare
            en timme per vecka.
          </note>
          <note>
            Även om det kanske viktigaste som vi har framför oss som utmaning
            just nu handlar om tidigare och tydligare kunskapsmål, bedömningar,
            uppföljningar och stödinsatser behöver vi även klara av att utveckla
            mellan- och högstadiet framöver, så att fler på ett bättre sätt
            är förberedda för det som väntar efter grundskolan.
          </note>
          <note>
            Det är glädjande att det finns gehör för en sådan politik i denna
            kammare. Jag hoppas att vi i dag eller – om vi är debattvilliga
            i ligan – nästa onsdag kan fatta beslut om att investera på riktigt
            i våra elever. Viljan att fokusera på just kunskap handlar nämligen
            om mer än bara fina ord. Det handlar också om hård leverans. Det
            handlar om tid, om pengar och om stöd.
          </note>
          <note>
            Stödet behöver bli bättre även för våra äldre elever i grundskolan.
            Tyvärr har det alldeles för länge odlats en kultur där man skjuter
            problemen framför sig i skolan i stället för att ta tag i de utmaningar
            som man har. Det är dags att vi vänder den trenden.
          </note>
          <note>
            Det är därför som Alliansen har gått fram med en rad åtgärder
            för att stötta eleverna i högstadiet för att göra det möjligt
            för fler at t nå målen inom utsatt tid. Med läxhjälp tillgänglig
            på varje skola ser vi till att varje elev, även de n som kommer
            från en studiesocialt kanske svagare bakgrund, får det stöd som
            eleven behöver. För den som kanske halkat efter ännu mer av en
            eller annan anledning och behöver extra åtgärder jobbar vi nu
            med möjligheten till sommarskola och lovskola för att kunna kompensera
            ytterligare för kunskapsluckor.
          </note>
          <note>
            Men vi vill även gå vidare med att göra det möjligt med ett tionde
            grundskoleår som är obligatoriskt för de elever som har stora
            luckor i sin utbildning och behöver stöd för att ta igen dem.
          </note>
          <note>
            Att låta dessa elever lämna grundskolan utan fullvärdiga betyg
            och utan de kunskaper som de behöver ha med sig därifrån är ett
            svek som vi i framtiden inte kan fortsätta att tolerera. I stället
            borde det vara möjligt att gå kvar i grundskolan ytterligare ett
            år för att ta igen just de stora kunskapsluckor som vi talar om
            och som berör just grundskolan och som grundskolan därmed borde
            vara bäst på att komplettera. Det är kunskaper som anses vara
            så viktiga att de just därför ligger i grundskolan och inte i
            den frivilliga gymnasieskolan. Det är nämligen inte bara en fråga
            om vad som ger resultat, även om jag är övertygad om att just
            grundskolan är bäst på att lära ut det som ingår i grundskolans
            ansvarsområde. Det handlar också om ansvar, om ansvar att se till
            att varenda unge ska klara grundskolan. Det ansvaret måste också
            ligga på grundskolan och ingen annanstans.
          </note>
          <note>
            Herr talman! Moderaterna är stolta över att få fortsätta driva
            på för mer kunskapsfokus i skolan med tidigare stöd, mer matematik
            och mer fortbildning för våra lärare. Jag tycker att det är mycket
            roligt och mycket välkommet att nästan alla politiska partier
            i denna kammare nu delar vår syn på utbildningen framöver och
            det som vi har gjort under de senaste åren.
          </note>
          <note>
            (Applåder)
          </note>
          <note>
            I detta anförande instämde Betty Malmberg, Michael Svensson och
            Camilla Waltersson Grönvall (alla M).
          </note>
          <note type="speaker">
            Anf. 98 LENA HALLENGREN (S) replik:
          </note>
          <note>
            Herr talman! Välkommen till utbildningsutskottet och till debatt
            i kammaren, Erik Bengtzboe . Det tillhör artigheten att säga det,
            och det är roligt att diskutera skolpolitik. Jag hör verkligen
            ditt engagemang.
          </note>
          <note>
            Inledningsvis vill jag påpeka att inte allt påbörjades 2006 i
            och med den borgerliga regeringen. Jag tror att det för klimatet
            i hela skolpolitiken vore klokt för samtliga företrädare för Alliansen
            att inse det. Med viss ödmjukhet kanske de någon gång kan erkänna
            att alla skolresultat inte vände uppåt 2006 i och med Björklunds
            oändliga reformer och den reformtrötthet som det har skapat i
            svensk skola. Jag tycker att det faktiskt stundtals fordrar lite
            eftertanke.
          </note>
          <note>
            Det finns väldigt mycket att säga efter moderaten Erik Bengtzboes
            anförande, inte minst om ekonomiska prioriteringar. Under åtta
            år med skattesänkningar valde Alliansen hela tiden konsekvent
            en annan väg än att satsa resurser på skolan.
          </note>
          <note>
            Jag väljer under den tid jag har kvar av denna replik att fokusera
            på den reservation som Erik Bengtzboe särskilt lyfte fram. Jag
            är lite besviken över att det inte finns ett resonemang om att
            vi ska se varje elev, att vi ska förstå att elever är olika och
            att vi ska förstå att alla elever har olika förutsättningar och
            möjligheter. Vi måste vara intresserade av att förstå vad som
            ligger bakom det som faktiskt är ett elevmisslyckande och framför
            allt ett skolmisslyckande.
          </note>
          <note>
            Jag vill inte på något sätt avvisa möjligheten för en elev att
            få gå ett tionde år i grundskolan om det är detta som kan hjälpa
            den eleven bäst. Men om det är ständiga skolmisslyckanden kan
            det finns mobbning och alla andra skäl bakom det. Man måste lyssna
            på eleven och hitta det bästa sättet för eleven att klara av sin
            grundskolebehörighet. Det bästa kanske är att få komma vidare
            till en ny miljö som gymnasiet är.
          </note>
          <note type="speaker">
            Anf. 99 ERIK BENGTZBOE (M) replik:
          </note>
          <note>
            Herr talman! Det är väldigt roligt att vara tillbaka i utbildningsutskottet
            och denna kammare. Det är en ynnest att få fortsätta mitt arbete
            med utbildningsfrågor, och jag tror att den uppfattningen delas
            av de flesta som sitter här. Det är otroligt glädjande att få
            jobba med ett område som känns så viktigt och roligt att arbeta
            med.
          </note>
          <note>
            Jag ber om ursäkt om det är så att Lena Hallengren har uppfattat
            det som att vi vill ge sken av att allting började 2006. Det är
            absolut inte så vi ser på saker och ting. Det är också väldigt
            glädjande att ha en ordförande i utskottet som inser att allting
            inte heller stannade 2006 utan att mycket har hänt sedan dess.
          </note>
          <note>
            Vi skulle kunna prata mycket om finansiering och pengar, och
            jag förstår att det är jobbigt för en socialdemokrat att stå med
            facit i hand och konstatera att vi under åtta år med en alliansledd
            regering har satsat mer på skolan än någon socialdemokratisk regering
            någonsin har gjort tidigare – trots att vi har sänkt skatten och
            därmed gjort det möjligt för människor att tjäna mer.
          </note>
          <note>
            Jag skulle också kunna konstatera det faktum att moderatledda
            kommuner – det är kommunerna som är huvudmän för skolan – har
            bättre skolresultat och att de satsar mer pengar än vad socialdemokratiskt
            ledda kommuner gör, men jag ska precis som du gjorde ägna den
            sista minuten av denna replik åt att besvara din fråga.
          </note>
          <note>
            Det är absolut så att varje elev är unik. Det är absolut så att
            det bakom varje elev som inte klarar grundskolan ligger ett misslyckande
            som inte är den elevens ansvar utan just grundskolans ansvar.
            Det är också mycket möjligt så att ett miljöombyte ibland är precis
            det som behövs, och det måste man se över vid vartenda enskilt
            tillfälle. Men som du precis sa själv är det ett misslyckande
            och ett ansvar för grundskolan, Lena Hallengren, och vår målsättning
            ska inte vara att göra det så enkelt som möjligt med det misslyckandet.
            Vår målsättning måste i stället vara att se till att misslyckandet
            inte sker.
          </note>
          <note>
            Genom att tydligt lägga ansvaret på grundskolan och säga att
            den inte har alternativet att skjuta över problemet på gymnasieskolan
            är målsättningen att se till att eleverna når målen – inte att
            tvinga dem att gå kvar ett tionde grundskoleår . Det handlar om
            att se till att de når målen och att rätt resurser och stöd sätts
            in, så att detta inte blir nödvändigt.
          </note>
          <note type="speaker">
            Anf. 100 LENA HALLENGREN (S) replik:
          </note>
          <note>
            Herr talman! Jämför man åtta års ekonomiska satsningar på 2000-talet
            med åtta års satsningar på 1970-talet begriper ju var och en att
            det är klart att det är skillnad i kronor och ören. Man hade kunnat
            göra väldigt mycket mer; det är ändå alldeles uppenbart så.
          </note>
          <note>
            Vad jag vill återkomma till – om vi nu ska tro att ett replikskifte
            kan leda till någonting – är att försöka begripa varför det är
            en förlängd skolplikt och inte en möjlighet att gå kvar ett år,
            om det är den bästa lösningen. Ett introduktionsår på gymnasiet
            kanske är en bättre lösning, och det kanske finns ytterligare
            varianter som innebär att man på ett eller annat sätt ges förutsättningar
            att nå de mål man hittills inte har lyckats med för grundskolans
            del. Jag kan inte hjälpa att jag hela tiden ser i Alliansens förslag
            att man vet hur man ska göra. Det är skolplikt här, och det är
            fler prov där. Man sänker åldern för betyg. Man har liksom den
            ultimata lösningen.
          </note>
          <note>
            Jag är besviken på om Jan Björklunds tydlighet i att alltid veta
            bäst smittar av sig på Moderaterna. Jag tror att det vore klokt
            att försöka tänka lite annorlunda och vara öppen för att fundera
            på hur vi på riktigt skapar en skola som ser individen och där
            vi inte från politiskt håll, och framför allt inte från den här
            kammaren, tror oss veta bäst vad som ska gälla för varje enskild
            elev i varje enskild skola. Det stärker nämligen inte tilliten
            till professionen. Man kan inte å ena sidan säga det och sedan
            säga någonting annat i nästa sekund.
          </note>
          <note type="speaker">
            Anf. 101 ERIK BENGTZBOE (M) replik:
          </note>
          <note>
            Herr talman! Låt mig vara tydlig med att prov, kontroller och
            betyg inte ger kunskap i sig. Det är dock det absolut tydligaste
            kommunikationsvärdet vi har i den svenska skolan. Det är det som
            klargör för föräldrar, lärare och elever hur eleven ligger till
            och vilka insatser som behövs.
          </note>
          <note>
            Jag är glad att vi har sett en utveckling där en samlad svensk
            vänster, med något undantag, börjar inse att betyg och prov inte
            är någonting farligt utan faktiskt någonting bra och någonting
            som behövs för att vi ska kunna garantera att ingen faller emellan.
            Ingen ska någonsin riskera att hamna i en situation där man inte
            klarar skolan för att man inte får det stöd och de insatser man
            behöver – helt enkelt för att vi inte lyckas identifiera de utmaningar
            och problem vissa elever har. Vi vill gärna tro det bästa, och
            vissa politiska debattörer vill gärna önska att det inte skulle
            vara nödvändigt. Tyvärr bevisar historien att det är fel.
          </note>
          <note>
            När det gäller frågan om ansvaret för misslyckandet i grundskolan
            och frågan om möjligheten att göra ett tionde grundskoleår obligatoriskt
            för de elever som inte klarar grundskolan handlar det just om
            en förskjutning av ansvar. Det handlar om att se till att rigga
            ett system som gör att grundskolan måste klara av det den ska
            klara av i stället för att skjuta problemet framför sig, så att
            vi undviker att fler elever än nödvändigt behöver de åtgärderna
            så sent och i stället får dem tidigare.
          </note>
          <note>
            Hur den enskilda insatsen sedan organiseras för varje elev –
            inom vilken fysisk byggnad den äger rum och med vilken lärare
            – är en annan sak. Det viktiga här är frågan var huvudansvaret
            för grundskolans inlärning ska ligga. Ska den ligga på grundskolan,
            eller ska det vara någonting som lärare och rektorer kan välja
            att skjuta över på gymnasieskolan – som inte ens är obligatorisk
            i det här landet?
          </note>
          <note type="speaker">
            Anf. 102 STEFAN JAKOBSSON (SD):
          </note>
          <note>
            Herr talman, alla ni som lyssnar och ni som sitter här inne!
            I dag pratar vi lite om grundskolan, som jag har jobbat inom i
            15 år. Det är mycket trevligt att få samtala om detta med mina
            kolleger i utskottet, och det kommer säkert att bli små debatter
            under eftermiddagen.
          </note>
          <note>
            Jag vill börja med att för tids vinnande yrka bifall enbart till
            Sverigedemokraternas reservationer 1 och 7.
          </note>
          <note>
            Det finns ett förslag här om mindre klasser. Mindre klasser kan
            vara fördelaktigt, men det kan också vara negativt. Man måste
            se till att man inte schablonmässigt säger att klasserna ska bli
            mindre, för det baseras mycket på lärarnas område. Om du är till
            exempel slöjdlärare har du oftast en gräns för hur många barn
            du får ha i klassrummet. Det är en arbetsmiljögräns. Oftast finns
            det ett antal bänkar, och det är det som styr hur många barn som
            ska finnas där. Inom idrott, som jag själv är lärare i, kan det
            vara negativt att ha för små klasser eftersom det kan innebära
            att vissa moment inte kan genomföras.
          </note>
          <note>
            Läxhjälp ska enligt Sverigedemokraterna erbjudas av skolan. I
            skolans uppdrag ingår att gå igenom det som ska läras in, och
            läxor ska bara vara till för att repetera momentet. Om man slår
            ihop alla de pengar som har satsats via olika statsbidrag som
            finns att tillgå är det 438 miljoner vi lägger på läxhjälp. Översatt
            blir det 730 heltidsanställda lärare – om det nu fanns några att
            anställa.
          </note>
          <note>
            Det finns ett för s lag om en klassikerlista. Jag måste berätta
            ett lite roligt exempel. Jag blev av en lärarinna – hon är numera
            ej kvar på denna jord utan befinner sig någon annanstans – tvingad
            att i gymnasiet läsa P C Jersilds En levande själ . Jag protesterade
            högljutt, men jag ska faktiskt tillstå att det har lärt mig en
            hel del. Det är viktigt att vi vuxna visar elever en annan värld
            än den de är vana att leva i. Därför tycker jag att det är positivt
            med en klassikerlista.
          </note>
          <note>
            Sverigedemokraterna föreslår en matematiktimplan för varje årskurs,
            så att eleverna kan få den undervisning de har rätt till och få
            relevanta kunskaper. Matematikgruppering efter årskurs 4 är också
            någonting vi föreslår. Jag tillhör den generation som hade att
            välja mellan särskild och allmän matematik. På den tiden valde
            eleverna matematik och teknik i mycket större utsträckning än
            i dag, och vi vet att vi kommer att ha en enorm brist på ingenjörer
            i framtiden. Samma skolor som då fick ihop tre fyra kurser får
            i dag knappt ihop en klass i de här ämnena. Barnkullarnas storlek
            på 1980-talet respektive 2010-talet är egentligen densamma; det
            finns ingen större skillnad på antalet elever.
          </note>
          <note>
            Möjligheten att läsa lite extra motiverade mig, och säkerligen
            många andra av mina elevvänner, att välja en annan inriktning
            senare i livet. Vi valde en matematisk inriktning. Jag är en av
            dem som sedan läste fyraårig teknisk utbildning. Det motiverade
            mig och gav mig en liten sporre att läsa lite extra. I den här
            talarstolen talar vi ofta om de elever som har svårt för sig,
            men vi får inte glömma de elever som faktiskt motiveras av att
            behöva kämpa lite extra och gå framåt.
          </note>
          <note>
            Merparten av partierna har enats om att kunskapsmål i läsning
            och obligatoriska bedömningsstöd i svenska och matematik ska införas
            i årskurs 1. Regeringen avser även att bjuda in till samtal när
            utredningen om skolans timplan är klar. Gäller det alla partier
            – även Sveriges tredje största? Eller ska vi sända ut signalen
            till Sveriges alla elever att mobbning och uteslutning är okej?
            Jag riktar frågan till ordförande Lena Hallengren, och ett svar
            önskas. Det är nämligen viktigt att se alla människors lika rätt
            och värde och att vi lyssnar på alla.
          </note>
          <note>
            Skola under lov är enligt Sverigedemokraterna ännu ett misslyckande.
            Har vi inte lyckats under skoltid med det vi är ålagda att göra
            hjälper det inte att vi sätter till mer pengar och mer tid, för
            vi rasar längre och längre ned på listorna ändå.
          </note>
          <note>
            Problemen ligger kanske djupare än så. Om ett badkar har ett
            hål i botten hjälper det inte att man öser i mer vatten. Lärarkåren
            och skolsystemet abdikerade någon gång under 70-talet och införde
            en flumskola där elevens ansvar ökade så kraftigt att det gick
            förbi kapaciteten för vad man själv har möjlighet att välja.
          </note>
          <note>
            Modern hjärnforskning visar att nötning, flit och träning är
            de studietekniker som får eleverna att tillägna sig bestående
            kunskaper i matematik, naturvetenskap och läsförståelse.
          </note>
          <note>
            Enligt mig är de två främsta orsakerna till att vi rasar i alla
            undersökningar ett stort grundfel i skolpedagogiken, som jag precis
            nämnde, och att vi tar emot extremt många elever från andra länder
            som har haft mycket lite eller ingen undervisning i sitt hemland.
            Det är självklart att det drar ned våra undersökningar. Det är
            omöjligt för dem att tillgodogöra sig kunskaperna på den korta
            tid de har innan de ska skriva sina olika prov.
          </note>
          <note>
            Min förhoppning att skolan ska resa sig ur askan finns fortfarande,
            men det kräver mycket större förändringar och krafttag inom skolan
            än regeringen föreslår.
          </note>
          <note>
            Ett lågstadielyft för 1,9 miljarder är en god väg att vandra.
            Vi flyttar resurserna till den tid då vi verkligen kan hjälpa
            barnen. För en liten sum ­ ma pengar kan vi tidigt hjälpa barn
            som annars kostar en enorm summa pengar längre fram.
          </note>
          <note>
            Sverige bör sluta med sin konstanta navelskådning. Vi ska alltid
            vara världsmästare i allt och tala om för alla andra i hela världen
            hur de ska göra. Men vi kanske borde titta utanför våra gränser
            och se vad som finns. På Nya Zeeland har man Kiwimetoden. Efter
            årskurs 1 är det bara 0,1 procent av eleverna som inte kan läsa.
            Det är en bättre siffra än vi har för våra nior, så vi kanske
            skulle titta lite utanför vårt land.
          </note>
          <note>
            SD står bakom att det ska finnas modersmål sundervisning i de
            fem minoritetsspråken. När det gäller övrig modersmål sundervisning
            ska jag ta chansen att berätta hur det går till praktiskt och
            varför vi ser ett problem med modersmålsundervisning. Lena Hallengren
            hade önskemål om att jag skulle vara tydligare, så det ska jag
            vara.
          </note>
          <note>
            I den skola där jag arbetade hade vi en familj som kom från Holland.
            Eftersom alla kom samtidigt och familjen hade fem barn var barnen
            berättigade till modersmålsundervisning. Barnen gick i olika årskurser
            på denna F – 9-skola.
          </note>
          <note>
            Vad var problemet med modersmålsundervisningen för dessa barn?
            Jo, det var logistiken. När vi hade idrott på idrottsplatsen,
            i skogen eller på skridskobanan var de här barnen tvungna att
            gå eller kunde inte närvara alls eftersom de skulle ha modersmålsundervisning.
          </note>
          <note>
            Ibland var det nivåanpassad skolteater då inte hela skolan fick
            gå samtidigt, och då fick några av barnen gå därifrån eftersom
            de hade modersmålsundervisning.
          </note>
          <note>
            Under lunchtid, två timmar om dagen, var det omöjligt att ha
            modersmålsundervisning eftersom barnen gick i allt från förskoleklass
            till nian.
          </note>
          <note>
            Jag var själv med om att dessa elever fick gå från NO-experiment.
            De kunde inte närvara på grund av logistikproblem.
          </note>
          <note>
            Varför lade vi inte modersmålsundervisningen först eller sist
            på skoldagen? Problemet var att dessa barn bodde långt ute på
            Selaön, och det är taxi som gäller för att komma ut dit. Vi kunde
            alltså inte ha några lektioner efter att de första barnen slutat
            kl. 13.40. Vi fick också räkna bort de två timmarna för lunch
            och alla andra moment.
          </note>
          <note>
            Vad hände då med de fem barnen som skulle läsa holländska? De
            uteblev till slut från modersmålslektionerna, för det enda de
            ville var att vara normala. De ville vara som alla andra i skolan,
            och när de tappade en massa från övrig undervisning uteblev de
            från modersmålsundervisningen.
          </note>
          <note>
            Den familj som är kunnig i språket och vill att det kvarlever
            bör själv ansvara för barnens utbildning i språket.
          </note>
          <note>
            När man flyttar till ett nytt land gäller det att lära sig språket.
            Om detta tvistar nog ingen i denna kammare. Det är otroligt viktigt
            att lära sig språket i det land man flyttar till för att kunna
            tillgodogöra sig allt.
          </note>
          <note>
            Enligt Sverigedemokraterna är modersmålsundervisning i detta
            fall kontraproduktivt. Vi måste skilja på modersmålsundervisning
            och att få stöd av sitt modersmål i undervisningen. Det är två
            skilda saker.
          </note>
          <note>
            Endast 53 procent av de elever som har rätt att välja modersmålsundervisning
            gör det. Frågan man kan ställa sig är om modersmålsundervisning
            är förlegat. Det kanske är ett ämne som inte uppskattas av eleverna.
            Frågan är om man kanske ska ta bort modersmålsundervisningen,
            i enlighet med Sverigedemokraternas åsikter.
          </note>
          <note>
            Arbetsmarknadsutskottet lyfte tidigare fram att utbildning är
            det absolut viktigaste. Ska vi ha bra samtal i utskottet och i
            kammaren bör alla partier delta i alla moment.
          </note>
          <note>
            (Applåder)
          </note>
          <note>
            I detta anförande instämde Carina Herrstedt och Robert Stenkvist
            (båda SD).
          </note>
          <note>
            (forts. § 11)
          </note>
          <note>
            Ajournering
          </note>
          <note>
            Kammaren beslutade kl. 15.55 på förslag av förste vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 16.00.
          </note>
          <note>
            § 9 Beslut om ärenden som slutdebatterats den 11 mars
          </note>
          <note>
            MJU8 Avfall och kretslopp
          </note>
          <note>
            Punkt 1 (Slutna kretslopp m.m.)
          </note>
          <note>
            1. utskottet
          </note>
          <note>
            2. res. 1 (C, M, FP, KD)
          </note>
          <note>
            Votering:
          </note>
          <note>
            182 för utskottet
          </note>
          <note>
            121 för res. 1
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 101 S, 43 SD, 21 MP, 17 V
          </note>
          <note>
            För res. 1: 77 M, 16 C, 16 FP, 12 KD
          </note>
          <note>
            Frånvarande: 12 S, 7 M, 6 SD, 4 MP, 6 C, 4 V, 3 FP, 4 KD
          </note>
          <note>
            Punkt 5 (Avloppsslam)
          </note>
          <note>
            1. utskottet
          </note>
          <note>
            2. res. 5 (SD)
          </note>
          <note>
            Votering:
          </note>
          <note>
            259 för utskottet
          </note>
          <note>
            43 för res. 5
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 01 S, 76 M, 21 MP, 16 C, 17 V, 16 FP, 12 KD
          </note>
          <note>
            För res. 5: 43 SD
          </note>
          <note>
            Frånvarande: 12 S, 8 M, 6 SD, 4 MP, 6 C, 4 V, 3 FP, 4 KD
          </note>
          <note>
            Punkt 6 (Slaktavfall m.m.)
          </note>
          <note>
            1. utskottet
          </note>
          <note>
            2. res. 6 (M, SD)
          </note>
          <note>
            Votering:
          </note>
          <note>
            185 för utskottet
          </note>
          <note>
            117 för res. 6
          </note>
          <note>
            1 avstod
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 01 S, 3 M, 21 MP, 15 C, 17 V, 16 FP, 12 KD
          </note>
          <note>
            För res. 6: 74 M, 43 SD
          </note>
          <note>
            Avstod: 1 C
          </note>
          <note>
            Frånvarande: 12 S, 7 M, 6 SD, 4 MP, 6 C, 4 V, 3 FP, 4 KD
          </note>
          <note>
            Maria Plass (M) anmälde att hon avsett att rösta nej men markerats
            ha röstat ja.
          </note>
          <note>
            Punkt 10 (Prioritering av områden för sanering av mark)
          </note>
          <note>
            1. utskottet
          </note>
          <note>
            2. res. 9 (S, MP, V)
          </note>
          <note>
            Kammaren biföll utskottets förslag med acklamation.
          </note>
          <note>
            Punkt 11 (Kostnad för nedmontering av vindkraftverk)
          </note>
          <note>
            1. utskottet
          </note>
          <note>
            2. res. 10 (SD)
          </note>
          <note>
            Votering:
          </note>
          <note>
            260 för utskottet
          </note>
          <note>
            43 för res. 10
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 01 S, 77 M, 21 MP, 16 C, 17 V, 16 FP, 12 KD
          </note>
          <note>
            För res. 10: 43 SD
          </note>
          <note>
            Frånvarande: 12 S, 7 M, 6 SD, 4 MP, 6 C, 4 V, 3 FP, 4 KD
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            KU8 Allmänna helgdagar m.m.
          </note>
          <note>
            Punkt 2 (Sveriges nationalsång)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            Votering:
          </note>
          <note>
            260 för utskottet
          </note>
          <note>
            43 för res. 1
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 01 S, 77 M, 21 MP, 16 C, 17 V, 16 FP, 12 KD
          </note>
          <note>
            För res. 1: 43 SD
          </note>
          <note>
            Frånvarande: 12 S, 7 M, 6 SD, 4 MP, 6 C, 4 V, 3 FP, 4 KD
          </note>
          <note>
            Punkt 4 (Riksdagens hedersmedalj)
          </note>
          <note>
            1. utskottet
          </note>
          <note>
            2. res. 2 (FP)
          </note>
          <note>
            Votering:
          </note>
          <note>
            284 för utskottet
          </note>
          <note>
            19 för res. 2
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 1 S, 74 M, 43 SD, 21 MP, 16 C, 17 V, 12 KD
          </note>
          <note>
            För res. 2: 3 M, 16 FP
          </note>
          <note>
            Frånvarande: 12 S, 7 M, 6 SD, 4 MP, 6 C, 4 V, 3 FP, 4 KD
          </note>
          <note>
            Sotiris Delis , Mats Green och Eva Lohman (alla M) anmälde att
            de avsett att rösta ja men markerats ha röstat nej.
          </note>
          <note>
            Punkt 5 (Offentliga belöningssystem)
          </note>
          <note>
            1. utskottet
          </note>
          <note>
            2. res. 3 (SD)
          </note>
          <note>
            Votering:
          </note>
          <note>
            259 för utskottet
          </note>
          <note>
            43 för res. 3
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 01 S, 77 M, 21 MP, 15 C, 17 V, 16 FP, 12 KD
          </note>
          <note>
            För res. 3: 43 SD
          </note>
          <note>
            Frånvarande: 12 S, 7 M, 6 SD, 4 MP, 7 C, 4 V, 3 FP, 4 KD
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            FöU7 Vissa frågor om Försvarsmaktens personal
          </note>
          <note>
            Punkt 1 (Personalförsörjningssystemets utveckling)
          </note>
          <note>
            1. utskottet
          </note>
          <note>
            2. res. 1 (FP, M, C, KD)
          </note>
          <note>
            3. res. 3 (V)
          </note>
          <note>
            Förberedande votering:
          </note>
          <note>
            119 för res. 1
          </note>
          <note>
            17 för res. 3
          </note>
          <note>
            166 avstod
          </note>
          <note>
            47 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            122 för utskottet
          </note>
          <note>
            121 för res. 1
          </note>
          <note>
            60 avstod
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 101 S, 21 MP
          </note>
          <note>
            För res. 1: 77 M, 16 C, 16 FP, 12 KD
          </note>
          <note>
            Avstod: 43 SD, 17 V
          </note>
          <note>
            Frånvarande: 12 S, 7 M, 6 SD, 4 MP, 6 C, 4 V, 3 FP, 4 KD
          </note>
          <note>
            Punkt 3 (Utnämningsmakt för vissa anställningar)
          </note>
          <note>
            1. utskottet
          </note>
          <note>
            2. res. 5 (SD)
          </note>
          <note>
            Votering:
          </note>
          <note>
            260 för utskottet
          </note>
          <note>
            43 för res. 5
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 01 S, 77 M, 21 MP, 16 C, 17 V, 16 FP, 12 KD
          </note>
          <note>
            För res. 5: 43 SD
          </note>
          <note>
            Frånvarande: 12 S, 7 M, 6 SD, 4 MP, 6 C, 4 V, 3 FP, 4 KD
          </note>
          <note>
            Punkt 4 (Centrum med specialkompetens i och forskning om veteraner)
          </note>
          <note>
            1. utskottet
          </note>
          <note>
            2. res. 6 (S)
          </note>
          <note>
            Votering:
          </note>
          <note>
            166 för utskottet
          </note>
          <note>
            137 för res. 6
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 S, 77 M, 43 SD, 1 MP, 16 C, 16 FP, 12 KD
          </note>
          <note>
            För res. 6: 100 S, 20 MP, 17 V
          </note>
          <note>
            Frånvarande: 12 S, 7 M, 6 SD, 4 MP, 6 C, 4 V, 3 FP, 4 KD
          </note>
          <note>
            Ingela Nylund Watz (S) anmälde att hon avsett att rösta nej men
            markerats ha röstat ja.
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            SkU12 Beskattning av flygbränsle och fartygsbränsle
          </note>
          <note>
            Kammaren biföll utskottets förslag.
          </note>
          <note>
            SkU16 Inkomstskatt
          </note>
          <note>
            Punkt 1 (Skatteskalan, grundavdrag m.m.)
          </note>
          <note>
            1. utskottet
          </note>
          <note>
            2. res. 1 (SD)
          </note>
          <note>
            Votering:
          </note>
          <note>
            236 för utskottet
          </note>
          <note>
            43 för res. 1
          </note>
          <note>
            24 avstod
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 01 S, 77 M, 21 MP, 2 C, 17 V, 16 FP, 2 KD
          </note>
          <note>
            För res. 1: 43 SD
          </note>
          <note>
            Avstod: 14 C, 10 KD
          </note>
          <note>
            Frånvarande: 12 S, 7 M, 6 SD, 4 MP, 6 C, 4 V, 3 FP, 4 KD
          </note>
          <note>
            Lars-Axel Nordell (KD) anmälde att han avsett att avstå från
            att rösta men markerats ha röstat ja.
          </note>
          <note>
            Punkt 7 (Gåvor till ideell verksamhet)
          </note>
          <note>
            1. utskottet
          </note>
          <note>
            2. res. 4 (C, M, FP, KD)
          </note>
          <note>
            Votering:
          </note>
          <note>
            183 för utskottet
          </note>
          <note>
            119 för res. 4
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 101 S, 1 M, 43 SD, 21 MP, 17 V
          </note>
          <note>
            För res. 4: 76 M, 16 C, 15 FP, 12 KD
          </note>
          <note>
            Frånvarande: 12 S, 7 M, 6 SD, 4 MP, 6 C, 4 V, 4 FP, 4 KD
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 10 Beslut om ärende som slutdebatterats vid dagens sammanträde
          </note>
          <note>
            AU4 Arbetsrätt
          </note>
          <note>
            Punkt 2 (Tidsbegränsade anställningar)
          </note>
          <note>
            1. utskottet
          </note>
          <note>
            2. res. 2 (M, C, FP, KD)
          </note>
          <note>
            3. res. 3 (V)
          </note>
          <note>
            Förberedande votering:
          </note>
          <note>
            119 för res. 2
          </note>
          <note>
            18 för res. 3
          </note>
          <note>
            166 avstod
          </note>
          <note>
            46 frånvarande
          </note>
          <note>
            Kammaren biträdde res. 2.
          </note>
          <note>
            Huvudvotering:
          </note>
          <note>
            181 för utskottet
          </note>
          <note>
            121 för res. 2
          </note>
          <note>
            1 avstod
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 101 S, 43 SD, 21 MP, 16 V
          </note>
          <note>
            För res. 2: 77 M, 16 C, 16 FP, 12 KD
          </note>
          <note>
            Avstod: 1 V
          </note>
          <note>
            Frånvarande: 12 S, 7 M, 6 SD, 4 MP, 6 C, 4 V, 3 FP, 4 KD
          </note>
          <note>
            Håkan Svenneling (V) anmälde att han avsett att rösta ja men
            markerats ha avstått från att rösta.
          </note>
          <note>
            Punkt 7 (Utstationeringsdirektivet och lex Laval)
          </note>
          <note>
            1. utskottet
          </note>
          <note>
            2. res. 8 (SD)
          </note>
          <note>
            Votering:
          </note>
          <note>
            242 för utskottet
          </note>
          <note>
            45 för res. 8
          </note>
          <note>
            16 avstod
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 10 1 S, 77 M, 21 MP, 15 C, 16 FP, 12 KD
          </note>
          <note>
            För res. 8: 43 SD, 2 V
          </note>
          <note>
            Avstod: 1 C, 15 V
          </note>
          <note>
            Frånvarande: 12 S, 7 M, 6 SD, 4 MP, 6 C, 4 V, 3 FP, 4 KD
          </note>
          <note>
            Mia Sydow Mölleby (V) anmälde att hon avsett att avstå från att
            rösta men markerats ha röstat nej.
          </note>
          <note>
            Punkt 11 (Arbetsrätt och offentlig upphandling)
          </note>
          <note>
            1. utskottet
          </note>
          <note>
            2. res. 16 (V)
          </note>
          <note>
            Votering:
          </note>
          <note>
            242 för utskottet
          </note>
          <note>
            17 för res. 16
          </note>
          <note>
            43 avstod
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 01 S, 76 M, 1 SD, 21 MP, 16 C, 16 FP, 11 KD
          </note>
          <note>
            För res. 16: 17 V
          </note>
          <note>
            Avstod: 42 SD, 1 KD
          </note>
          <note>
            Frånvarande: 12 S, 8 M, 6 SD, 4 MP, 6 C, 4 V, 3 FP, 4 KD
          </note>
          <note>
            Punkt 12 (Turordningsreglerna i LAS)
          </note>
          <note>
            1. utskottet
          </note>
          <note>
            2. res. 20 (FP)
          </note>
          <note>
            Votering:
          </note>
          <note>
            213 för utskottet
          </note>
          <note>
            16 för res. 20
          </note>
          <note>
            74 avstod
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 101 S, 77 M, 21 MP, 2 C, 12 KD
          </note>
          <note>
            För res. 20: 16 FP
          </note>
          <note>
            Avstod: 43 SD, 14 C, 17 V
          </note>
          <note>
            Frånvarande: 12 S, 7 M, 6 SD, 4 MP, 6 C, 4 V, 3 FP, 4 KD
          </note>
          <note>
            Punkt 14 (Delade turer)
          </note>
          <note>
            1. utskottet
          </note>
          <note>
            2. res. 23 (SD)
          </note>
          <note>
            Votering:
          </note>
          <note>
            260 för utskottet
          </note>
          <note>
            43 för res. 23
          </note>
          <note>
            46 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 1 01 S, 77 M, 21 MP, 16 C, 17 V, 16 FP, 12 KD
          </note>
          <note>
            För res. 23: 43 SD
          </note>
          <note>
            Frånvarande: 12 S, 7 M, 6 SD, 4 MP, 6 C, 4 V, 3 FP, 4 KD
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            § 11 (forts . från § 8) Grundskolan (forts. UbU9)
          </note>
          <note type="speaker">
            Anf. 103 ERIK BENGTZBOE (M) replik:
          </note>
          <note>
            Herr talman! Det är många tankar som väcks när Stefan Jakobsson
            befinner sig i talarstolen. Jag ska börja med den enda positiva,
            nämligen att det är trevligt med en sverigedemokrat som konstaterar
            att man gärna ska söka influenser och positiva saker utanför Sveriges
            gränser. Fler sverigedemokrater borde inse att det finns positiva
            saker även utanför det här landet och att många av dem gärna får
            komma hit.
          </note>
          <note>
            Stefan Jakobsson argumenterar i sitt anförande för ett ganska
            underligt ovanifrånperspektiv på den svenska skolan. Det vittnar
            om ett väldigt lågt förtroende för både svenska lärare och svenska
            rektorer. Det handlar framför allt om diskussioner om att timplan
            ska införas för varje årskurs, att varenda kurs ska regleras ned
            till minsta detalj och att friheten för en rektor att utforma
            undervisningen på en skola ska begränsas till i stort sett noll.
          </note>
          <note>
            Det skapar enormt negativa effekter för skolor, framför allt
            för mindre skolor på landsbygden som av olika anledningar har
            svårt att anpassa sig hundraprocentigt till en timplan som ska
            regleras efter varje enskilt läsår eller termin när man i stället
            kan ha det stadieindelat, som i dag. Jag förstår det inte riktigt,
            och jag tycker att det vittnar om en underlig attityd.
          </note>
          <note>
            Detsamma gäller synen på skollovsverksamhet. Om en elev, av olika
            anledningar, inte når målen måste ansträngningar ske för att målen
            ska nås. Det kan vara så enkelt att man inte har deltagit tillräckligt
            i undervisningen. Och då måste självfallet mer undervisning till.
            Ska man då försöka skjuta problemen framför sig och säga ”Någon
            skollovsverksamhet ska vi inte ha. De elever som har misslyckats
            har misslyckats, och de får ha misslyckats i Sverigedemokraternas
            skola”?
          </note>
          <note type="speaker">
            Anf. 104 STEFAN JAKOBSSON (SD) replik:
          </note>
          <note>
            Herr talman! Jag vill tacka Erik Bengtzboe . Jag vet inte riktigt
            om jag fick någon fråga. Men jag får försöka bemöta de påståenden
            som framfördes.
          </note>
          <note>
            Först vill jag säga att det var en spännande upplevelse när 349
            ledamöter kom in under mitt anförande. Jag som lärare kände mig
            nästan hemma, med elever som springer ut och in i klassrummet.
          </note>
          <note>
            Du tog först upp förtroendet, Erik. Nej, förtroendet för hur
            det ser ut i skolorna är inte speciellt stort. Vi har nämligen
            misslyckats kapitalt med det vi håller på med. Det är inte svårare
            än att titta på undersökningarna. 50 procent av alla rektorer,
            eller skolledare, som vi har i dag kommer inte från skolan. De
            har inte någon bakgrund i skolan. De har bakgrund från alla andra
            områden än skolan. Det är ett stort problem att de inte har den
            pedagogiska förståelsen för lärarnas vardagliga arbete.
          </note>
          <note>
            När det gäller skollovsverksamheten finns det många åtgärder
            som man kan ta till innan man använder skollovsverksamhet. Dessa
            åtgärder kan först lösas i lärarlaget, sedan i lärarlaget med
            hjälp av mindre externa åtgärder och sedan kan det lösas i lärarlaget
            med hjälp av ett totalt åtgärdsprogram. Det har skjutits på de
            här sakerna. Tidigare behövde man använda alla resurser från dag
            ett. Nu har det differentierats lite, vilket jag tycker är mycket
            bättre.
          </note>
          <note>
            Man ska inte använda skolloven till undervisning av elever som
            redan är trötta, som kanske redan har tappat stinget och verkligen
            behöver tanka sig. Både lärare och elever behöver använda lovtiden
            till att återhämta sig för att kunna komma tillbaka med lite starkare
            kraft.
          </note>
          <note type="speaker">
            Anf. 105 ERIK BENGTZBOE (M) replik:
          </note>
          <note>
            Herr talman! Det är precis den här typen av kanske-, om- och
            menmentalitet som jag vänder mig emot och ställer mig frågande
            till. Man kanske är skoltrött, och man kanske inte vill vara i
            skolan. Och då ska lösningen vara att inte erbjuda någon undervisning.
            Det ska inte erbjudas något stöd, utan det misslyckande som grundskolan,
            i det här fallet, har uppvisat och som du, Stefan Jakobsson, vill
            betona är ett enormt misslyckande ska helt enkelt hänskjutas till
            den enskilde eleven.
          </note>
          <note>
            Samma argumentation går igen när vi diskuterar modersmålsundervisningen.
            Ett enskilt exempel på dålig organisation på en enskild skola
            ska ligga till grund för att ett helt skolämne ska försvinna för
            en stor grupp elever.
          </note>
          <note>
            Den grundläggande kunskapsinhämtningen, oavsett vilken del det
            gäl ­ ler och om vi talar om matematik eller modersmål, ska hänskjutas
            till att vara elevens ansvar. Den ska bort från lärare och rektorer
            med moti ­ veringen att rektorer och lärare är så dåligt utbildade
            i Sverige. De har fel bakgrund och kommer inte att klara av att
            driva skolan. Det skulle vara mycket bättre om Sverigedemokraternas
            riksdagsgrupp reglerade och ori ­ enterade den svenska skolan
            i detalj. Jag finner det inte bara orimligt att det skulle vara
            möjligt för 921 000 grundskolelever; jag finner det dess ­ utom
            direkt olämpligt.
          </note>
          <note>
            Makten i skolan ska självfallet ligga hos rektorer och lärare.
            Om det finns kompetensbrister ska det såklart kompenseras för
            dem. Men det kan omöjligen vara på det sättet att elevens rätt
            till kunskap, oavsett om det är inom matematik eller modersmål,
            ska förverkas och anses vara förbrukat på grund av att skolans
            organisation är för dålig, enligt Sverigedemokraterna.
          </note>
          <note type="speaker">
            Anf. 106 STEFAN JAKOBSSON (SD) replik:
          </note>
          <note>
            Herr talman! Jag hör på Erik att vi åtminstone brinner för samma
            sak, skolans välmående. Jag har lite svårt att bemöta vissa av
            sakerna eftersom det blandas hejvilt här. Men jag ska försöka
            reda ut det.
          </note>
          <note>
            Erik Bengtzboe nämnde exemplet som gällde att det är svårt för
            skolorna att erbjuda de adekvata tjänsterna. Om vi då genomför
            skollovsverksamhet har vi ännu större svårigheter. Jag kan nämligen
            inte se att lärare som verkligen behöver återhämta sig under skolloven
            ska kunna erbjuda de tjänsterna till elever som också behöver
            återhämta sig.
          </note>
          <note>
            Herr talman! Nej, jag tror inte att organisationen är fulländad
            ute på skolorna. Det finns mycket att göra. Jag tror att vi har
            nedmonterat skolan så kraftigt att lärarkåren i dag gör många
            saker som de absolut inte ska göra. Vi har gett kommunerna mandatet
            att sköta skolorna. Och det har de tyvärr inte lyckats särskilt
            bra med. Det finns säkert undantag, där man har lyckats bra. Men
            man behöver bara titta på studieresultaten och på de undersökningar
            som finns för att se svart på vitt att vi tyvärr inte har lyckats.
          </note>
          <note>
            Jag och Erik kommer säkert att mötas både i utskottet, i andra
            debatter och över en kopp kaffe när vi vill och kan då ta lite
            längre diskussioner om det här.
          </note>
          <note type="speaker">
            Anf. 107 LENA HALLENGREN (S) replik:
          </note>
          <note>
            Herr talman! Det är inte helt lätt att rekapitulera Stefan Jakobssons
            anförande när det har varit en votering emellan. Men när jag hörde
            anförandet tänkte jag att det finns många lärarutbildade , lärarverksamma
            och till och med rektorer i utbildningsutskottet. Jag hoppas och
            tror att vi inte låter enbart våra egna erfarenheter forma våra
            ställningstaganden och förslag. Det är klart att vi påverkas av
            det som vi själva har upplevt. Men jag tror att det vore bra om
            vi tittar på forskning, tittar på Riksrevisionens rapporter och
            låter utredningar tala och att vi använder de argument som vi
            då får fram. Då tror jag att det blir en enklare och mer professionell
            diskussion, inte minst i den här kammaren.
          </note>
          <note>
            Jag kan ändå inte låta bli att fundera över hur Stefan Jakobsson
            och Sverigedemokraterna resonerar när det gäller rätten till modersmålsundervisning.
            De nationella minoritetsspråken är okej. Men i övrigt ska det
            inte vara obligatoriskt, utan familjen ska finansiera och ordna
            det själv.
          </note>
          <note>
            Stefan Jakobsson har väl hört och förstått all den forskning
            som säger att om man inte behärskar sitt modersmål till fullo
            är det svårt att addera ytterligare språk? Sverigedemokraterna
            skriver själva i sin reservation att språket är en ” kulturbärare
            och länk mellan generationerna ” och därför ska lokal dialekt
            vara en obligatorisk del av svenskundervisningen. Hur kan de komma
            till den slutsatsen och inte samtidigt tycka att kulturbäraren
            som håller samman generationer är viktig? Det gäller inte minst
            människor som har flytt ett annat land och kommit hit, som ska
            hålla kontakten med tidigare generationer och åtminstone kunna
            skapa ett sätt att samtala i den egna familjen. Det är väldigt
            svårt att förstå.
          </note>
          <note type="speaker">
            Anf. 108 STEFAN JAKOBSSON (SD) replik:
          </note>
          <note>
            Herr talman! Tack för frågorna, Lena Hallengren. Jag börjar bakifrån
            om det är okej. Jag tar upp den fråga som du nämnde sist.
          </note>
          <note>
            Självklart har en kännedom om det lokala språket en stor betydelse.
            Man behöver inte gå längre än att jämföra rosengårdssvenska, som
            har en stark klang av skånska i sig, och tenstasvenska , som har
            en stark klang av stockholmska i sig. Det är självklart viktigt
            att man har en känsla för det lokala språket.
          </note>
          <note>
            Sedan tog du upp detta med egna erfarenheter. Nej, jag baserar
            inte allting på egna erfarenheter. Jag tycker bara att det är
            ganska roligt att kunna berätta anekdoter som stämmer överens
            med vad forskningen och utredningar har kommit fram till.
          </note>
          <note>
            Vi lutar ju oss alltid mot den forskning som vi själva tycker
            stämmer överens med vår politik. Vi kan rabbla forskarnamn fram
            och tillbaka efter vad som stämmer överens med de åsikter som
            vi har.
          </note>
          <note>
            Men framför allt är vi nog överens om en sak, Lena Hallengren,
            och det är att lärarkåren just nu inte simmar för att komma framåt,
            de simmar bara för att hålla sig över ytan. Om lärarkåren inte
            mår bra kommer inte heller eleverna att må bra. Då mår skolsystemet
            över huvud taget inte bra.
          </note>
          <note>
            Vi måste nog sätta oss alla ned gemensamt, och jag skulle gärna
            vilja ha svar på frågan: Är Lena Hallengren beredd att bjuda in
            även Sverigedemokraterna till allmänna diskussioner, så att vi
            kan komma fram till en gemensam syn? Det är i diskussioner som
            man kan vända och vrida på åsikter och kanske till och med byta
            åsikter, antingen Socialdemokraterna eller Sverigedemokraterna.
          </note>
          <note type="speaker">
            Anf. 109 LENA HALLENGREN (S) replik:
          </note>
          <note>
            Herr talman! Jag skulle kunna tänka mig att få veta något namn
            på någon forskare som anser att modersmålet ska vara frivilligt,
            en angelägenhet för den enskilda familjen och inte betydelsefullt
            för språkutvecklingen. Det skulle vara väldigt intressant att
            höra åtminstone ett namn.
          </note>
          <note>
            När det gäller den gemensamma dialogen för vi ju dialog här och
            nu. Vi hade en dialog i utskottet. Jag vet att regeringen kommer
            att bjuda in till samtal i olika frågor. Varje parti bestämmer
            naturligtvis vilka frågor och vilka andra partier som man samtalar
            med när man tror att det finns möjlighet att nå framgång. Det
            kan se lite olika ut. Ibland är det de två regeringspartierna
            som bjuder in något eller några partier som säger sig vara intresserade
            av samtal.
          </note>
          <note>
            Men man gör det valet själv, och det är faktiskt ett politiskt
            ställningstagande om i vilken fråga som man tror sig komma framåt
            och vilken typ av lösning som man kan se framför sig.
          </note>
          <note>
            Jag vill en gång till återkomma till modersmålet. Det är ju på
            det området som Sverigedemokraterna sticker ut flagrant. Menar
            Sverigedemokraterna på fullt allvar att det ska vara obligatoriskt
            med lokal dialekt i sk olan? Modersmål – om det inte är nationellt
            minoritetsspråk – ska vara frivilligt och ett intresse för den
            enskilda familjen. Jag tror att man har missförstått det ställningstagandet.
          </note>
          <note>
            Sedan vill jag använda min sista talartid till att säga att det
            är klart att den svenska skolan har problem. Jag inledde inte
            mitt anförande med att i negativ mening säga att skolan har jättestora
            utmaningar. Vi måste också tala om skolan på ett positivt sätt.
          </note>
          <note>
            Jag har besökt många skolor där det har fungerat väldigt väl
            och där man är optimistisk. Men man vill ha nya utmaningar och
            fler kolleger. Jag instämmer inte i bilden att lärarna bara simmar
            för att hålla sig flytande. Jag har inte besökt någon enstaka
            skola som skiljer sig från mängden. I grund och botten är förutsättningarna
            goda, men nu gäller det verkligen att styra skolan i rätt riktning.
          </note>
          <note type="speaker">
            Anf. 110 STEFAN JAKOBSSON (SD) replik:
          </note>
          <note>
            Herr talman! Jag ska referera till den senaste veckans nyheter
            i skolan:
          </note>
          <note>
            En skola stänger en vecka på grund av att externa enheter har
            kommit in med hot och droger.
          </note>
          <note>
            En rektor knivskars förra veckan för att han gick emellan i ett
            bråk mellan två elever.
          </note>
          <note>
            Drogförsäljning och kriminalitet förekommer i skolorna.
          </note>
          <note>
            Nej, min bild stämmer kanske inte exakt överens med Lena Hallengrens
            bild, och det beror på att jag har jobbat i skolan under de senaste
            15 åren och sett hur skolan sakta men säkert har försämrats. Det
            kan bero på att det har tillkommit personer som verkligen vill
            göra sitt bästa. Jag tror att alla mina lärarkolleger vill det.
            Men de har inte fått rätt verktyg och rätt förutsättningar. De
            har inte stöd från ledningen, och framför allt har det tillförts
            extremt många personer som kommer från andra länder och som har
            väldigt låg grundutbildning, vilket har inneburit väldigt mycket
            merarbete för lärarna för att hjälpa dessa personer att komma
            ifatt. Detta har då drabbat även de elever som kanske har svenska
            som modersmål.
          </note>
          <note>
            Lena Hallengren ställde en fråga om modersmålet. Jag tror att
            det kan vara väldigt svårt att utbilda elever i lokal dialekt
            av den enkla anledningen att den lokala dialekten är på väg att
            försvinna. Men det är ett önskemål som Sverigedemokraterna har
            framfört för att skapa en gemenskap i den lilla enhet som finns.
          </note>
          <note>
            Många gånger finns det en långsiktighet och stora visioner när
            Lena Hallengren talar. Jag instämmer i stort i det som hon säger.
            Det är nog små detaljfrågor som vi diskuterar. Vi skulle kunna
            sätta oss ned och i ett gemensamt samtal komma fram till en långsiktig
            lösning.
          </note>
          <note>
            Alla våra lärarkolleger, Lena Hallengren, vill ha en långsiktighet
            och en trygghet. De vill veta vad som gäller under hela nästkommande
            mandatperiod och de mandatperioder som kommer därefter.
          </note>
          <note type="speaker">
            Anf. 111 JABAR AMIN (MP):
          </note>
          <note>
            Herr talman! Vart och ett av alla partier i riksdagen vill ha
            en skola med hög kvalitet. Det finns också många skillnader, bland
            annat mellan vad skolan ska prioritera och hur vi ska nå en skola
            med hög kvalitet.
          </note>
          <note>
            För oss i Miljöpartiet ska skolan bidra till att lära för arbetslivet,
            men även för att kunna utvecklas som individer. Skolan är dessutom
            till för att se till att eleverna utvecklar ett kritisk tänkande
            och att vi utvecklar våra barns kreativa förmågor. Skolan är också
            till för att utveckla de värden som vi anser är centrala: jämställdhet,
            långsiktighet, respektfulla relationer, demokrati, mänskliga rättigheter
            med mera. Det är värden som är viktiga för det svenska samhället
          </note>
          <note>
            Herr talman! För att uppnå en högkvalitativ skola som uppfyller
            allt det som jag nyss nämnde behövs det en annan politik än den
            som Alliansen under åtta års tid förde.
          </note>
          <note>
            Vid det här laget, 2015, vet vi att den politik som praktiserades
            av Alliansen under åtta års tid har lett fel. Det recept som Allianspartierna
            använde sig av har lett fel. För att sammanfatta Alliansens skolpolitik
            resulterade den i huvudsak på tre områden i följande: sjunkande
            kunskapsresultat, ökad utslagning och minskad jämlikhet i den
            svenska skolan samt ökade bördor för lärarkåren.
          </note>
          <note>
            Jag vill börja med att ta upp de sjunkande kunskapsresultaten.
            Alliansen kom till makten 2006, och man skulle vända skolresultaten.
            År ut och år in lovade man att det skulle ske nästa år och nästa
            år. När Alliansen lämnade ifrån sig makten 2014 var kunskapsnivån
            i skolan som lägst.
          </note>
          <note>
            När det gäller ökad utslagning och minskad jämlikhet vet vi vid
            det här laget att under Alliansens åtta år vid makten slogs mer
            än 100 000 grundskoleelever ut från att komma vidare till ett
            nationellt program på gymnasiet. Det visar statistik från Skolverket
            .
          </note>
          <note>
            Likvärdigheten minskade i den svenska skolan. I Skolverkets senaste
            rapport står: ”Skolverkets bedömning är att likvärdigheten har
            försämrats.” Det är inte vi som påstår det. Det är en statlig
            myndighet som säger att likvärdigheten i den svenska skolan har
            minskat. I en OECD-rapport som publicerades för två år sedan slogs
            det fast att barn från fattiga och/eller lågutbildade hem i Sverige
            löper dubbelt så hög risk att misslyckas jämfört med välutbildades
            barn. Denna nya trend är helt oacceptabel.
          </note>
          <note>
            Låt oss gå över till att diskutera vad Alliansens po litik inneburit
            för lärarna. Den har inneburit ökade bördor. Det är vad lärarfacket
            säger. När jag för drygt två år sedan frågade statsministern om
            lärarlönerna, om regeringen var beredd att medverka till höjda
            lärarlöner, svarade han: Det är inte vårt ansvar. Det är parternas.
            Men trycket ökade, och då var man tvungen att ändra sig.
          </note>
          <note>
            Herr talman! I valet förra året gav svenska folket Alliansens
            skolpolitik underkänt, och det har allianspartierna erkänt. Att,
            såsom Alliansen gjorde, reservera 60 procent av budgeten till
            skattesänkningar och 2 procent till skolan var inte hållbart och
            inget som svenska folket uppskattade. Det var inget som vi i Miljöpartiet
            heller uppskattade.
          </note>
          <note>
            Det behövs en annan skolpolitik, en skolpolitik som tar utmaningarna
            på allvar, en skolpolitik som ger varje elev en ärlig chans att
            lära och utvecklas. Vår rödgröna regering tar fasta på tre fokusområden.
            För det första: Tidiga insatser. Det är viktigt med tidiga insatser.
            För det andra: Satsningar på lärarkåren. För det tredje: Ökad
            jämlikhet och ökad likvärdighet i den svenska skolan. Det är våra
            tre fokusområden.
          </note>
          <note>
            Elever som är i behov av extra stöd ska få det, och få det i
            tid. För att åstadkomma detta vill vi bland annat ha fler anställda
            under de tidiga åren och bättre villkor för speciallärare. Vi
            vill dessutom införa en läsa-skriva-räkna-garanti i de tidiga
            åren.
          </note>
          <note>
            För att förbättra lärarnas löner och arbetsvillkor har vi talat
            om behovet att tillsammans med lärarfacken och andra berörda parter
            arbeta för att lärarlönerna höjs. Vi har också reserverat medel
            till det. För att minska lärarnas bördor har vi sagt att de nationella
            proven i SO och NO för årskurs 6 ska bli frivilliga. Det kommer
            att minska det administrativa arbetet för lärarna. Det är några
            av de satsningar som vi gör.
          </note>
          <note>
            För att öka likvärdigheten och minska ojämlikheten får Skolverket
            mandat att sluta avtal med huvudmän om skolutveckling på enskilda
            skolor. Vi satsar på det som är allra viktigast för eleverna,
            på det som de inte får med sig hemifrån. Det är viktigt att satsa
            på fritidshem, skolbibliotek och elevhälsa för att eleverna ska
            ha det bra.
          </note>
          <note>
            Det är genom sådana reformer, herr talman, som man kan förbättra
            det svenska skolsystemet, höja dess kvalitet, göra det mer jämlikt
            och inkluderande och ge dem som arbetar i skolan bättre villkor.
          </note>
          <note>
            En av de frågor som berörs i detta betänkande är ett förslag
            från de borgerliga partierna, med stöd av Sverigedemokraterna,
            om utökade matematiktimmar motsvarande en timme i veckan för elever
            i årskurs 7–9. Att bryta ut enbart matematikundervisningen och
            lagstifta om enbart detta tycker vi inte är seriöst och genomtänkt.
          </note>
          <note>
            För att markera mot Alliansens och Sverigedemokraternas ogenomtänkta
            sätt att driva politik på det här området har vi en reservation.
            Vi tycker att skolans timplan och stadieindelning förtjänar att
            behandlas på ett samlat och mer seröst sätt. Men för att ge skolan
            arbetsro, även om allianspartierna tillsammans med Sverigedemokraterna
            hastar igenom beslutet, yrkar jag bifall till utskottets förslag
            i betänkandet.
          </note>
          <note type="speaker">
            Anf. 112 ERIK BENGTZBOE (M) replik:
          </note>
          <note>
            Herr talman! Tack, Jabar Amin, för ett engagerat anförande! Jag
            kan konstatera att Miljöpartiets inställning till utbildningspolitik
            är att allt är viktigt och att allt som regeringen gjort de senaste
            åtta åren egentligen bara varit ett stort elände. Det finns ingen
            hejd på hur dåligt alliansregeringen skött sig. Det finns ingen
            hejd på hur dålig svensk skolutveckling varit de senaste åren,
            enligt Jabar Amin.
          </note>
          <note>
            Efter att vi genomfört de största reformerna i svensk skola på
            över 170 år, vilket gör att lärarna behöver stor arbetsro, landar
            Miljöpartiet i den anmärkningsvärda slutsatsen att det enda man
            vill ändra på är att de na ­ tionella proven i årskurs 6 ska bli
            frivilliga. Allt som gjorts under åtta år, som totalt reformerat
            den svenska skolan, den största förändringen på 170 år, är enligt
            Jabar Amin enbart elände.
          </note>
          <note>
            Men inget av det ska man röra. Inget ska bort. Inget ska ändras.
            Inget ska justeras. Ingenting av det som Jan Björklund har lagt
            sin hand på vill Jabar Amin ta bort. Frågan är därför om det verkligen
            är så att allt som Alliansen gjort de senaste åtta åren är värdelöst
            eller om det som Jabar Amin säger mest bara är spel för gallerierna.
          </note>
          <note type="speaker">
            Anf. 113 JABAR AMIN (MP) replik:
          </note>
          <note>
            Herr talman! Jag vill säga till Erik Bengtzboe att det inte spelar
            någon roll hur fort man springer om man springer åt fel håll.
            Erik Bengtzboe stoltserar med att de har genomfört många reformer.
            Många av reformerna har varit kritiserade och om och om ändrats
            av kammaren.
          </note>
          <note>
            Vi kan ta lärarlegitimationen. Vi var för lärarlegitimation,
            men vi kritiserade det första förslaget för att det var ogenomtänkt.
            Ni genomförde den. Ni kom tillbaka till riksdagen och reviderade,
            kom tillbaka igen och reviderade. Så har ni hela tiden hållit
            på med era reformer.
          </note>
          <note>
            Jag vill till Erik Bengtzboe säga att ett batteri av reformer
            kommer att genomföras under de här fyra åren. Vi har, som jag
            nämnde, tre fokusområden: Göra tidiga insatser för att varje elev
            ska ha en ärlig chans att lyckas, se till att den svenska skolan
            blir en jämlik och likvärdig skola och se till att lärarna får
            rimliga arbetsvillkor.
          </note>
          <note>
            Våra fokusområden är en produkt av att Alliansens politik har
            misslyckats. Den har lett till utslagning av fler än 100 000 elever.
            Se verkligheten i vitögat, Erik Bengtzboe ! Ni har ansvaret för
            att fler än 100 000 elever inte kunde komma in på ett nationellt
            program. Det vill du förneka, men det är det ni behöver se.
          </note>
          <note>
            Vi har mängder av förslag som vi ska komma med.
          </note>
          <note type="speaker">
            Anf. 114 ERIK BENGTZBOE (M) replik:
          </note>
          <note>
            Herr talman! Det finns absolut elever som inte klarar den svenska
            skolan, men att använda dem som slagträ och påstå att de skulle
            vara utslagna för livet är en attityd som jag inte tycker är rimlig.
            Man påstår att de elever som inte klarar målen i grundskolan därmed
            är utslagna. Samtidigt tänker man vid voteringen på onsdag rösta
            emot förslaget att låta dessa elever gå kvar i grundskolan och
            nå sina mål. Det om något är hyckleri, Jabar Amin.
          </note>
          <note>
            Alliansregeringen har de senaste åtta åren genomfört de största
            reformerna på 170 år. Vi har en ny lärarutbildning. Vi har rekord
            i fortbildningsinsatser och kompetensutveckling av den svenska
            lärarkåren. Vi har infört en ny gymnasieskola och karriärtjänster
            för lärarna och har höjt lärarlönerna, bara för att nämna några
            saker av det vi har gjort. Vi har satsat mer på skola och utbildning
            än vad någon S-ledd och MP-stött regering någonsin gjort. Vi tog
            över ett skepp med sjunkande skolresultat.
          </note>
          <note>
            Jag är övertygad om att vi i framtiden kommer att se att de här
            sakerna faktiskt har gett resultat och rör oss i rätt riktning.
            Vi har lagt fokus på tidiga insatser. Vi har återuppstartat den
            speciallärarutbildning som Socialdemokraterna, Jabar Amins nuvarande
            regeringspartner, lade ned. Vi har satsat på lärarna, och de höjda
            resultat det kommer att ge kommer att leda till en ökad jämlikhet.
            Det är så man bedriver seriös politik. Det är så man levererar
            tidiga insatser på riktigt.
          </note>
          <note>
            Jabar Amin beskriver de senaste åtta åren som ett evigt elände.
            Han säger att det inte spelar någon roll hur fort man springer
            om man springer åt fel håll. Men Jabar Amin vill inte springa
            åt något annat håll. Han vill inte vända. Han vill inte riva upp
            någon av de reformer som Alliansen genomfört. Han vill bara springa
            lite långsammare, men åt vad han själv säger är fel håll.
          </note>
          <note type="speaker">
            Anf. 115 JABAR AMIN (MP) replik:
          </note>
          <note>
            Herr talman! Erik Bengtzboe försöker förneka att vi under allianstiden
            hade den största utslagningen av elever från den svenska skolan.
            Han vill förneka att skolan blev mindre likvärdig och mindre jämlik.
            Han vill förneka att lärarkåren fick ökade bördor. På alla dessa
            områden ska vi rätta till det Alliansen gjorde.
          </note>
          <note>
            Vi ska se till att barnen klarar skolan. Vi ska se till att lärarna
            får bättre lönevillkor och arbetsvillkor. Vi ska se till att våra
            skolor blir jämlika och likvärdiga. Vi kommer att satsa på barnen,
            på lärarna, på alla som arbetar i skolan. Vi har budgetmedel för
            detta. Vi har reformer för detta. Vi gör inte det som ni gjorde
            när ni gjorde fel. Vi kommer att satsa på våra fokusområden, så
            att skolan går framåt och våra elever utvecklas. Vi ger våra barn
            bättre villkor. Vi har reserverat medel för lärarsatsningar och
            elevhälsan. Vi har reserverat medel för tidiga insatser på många
            områden.
          </note>
          <note>
            Vi gör detta för att se till att alla barn klarar skolan, även
            barn som inte har välbeställda föräldrar. Skolan ska vara likvärdig.
            Jämlikheten ska öka i skolan. Med er skolpolitik blev det mindre
            likvärdigt, mindre jämlikt. Detta vill vi inte ha. Vi vill ha
            någonting annat. Alliansens skolpolitik underkändes av väljarna.
            Se verkligheten i vitögat, Erik Bengtzboe !
          </note>
          <note>
            Anf. 116 ULRIKA CARLSSON i Skövde (C):
          </note>
          <note>
            Herr talman! Det är alltid lika spännande att ge sig in i de
            här debatterna ungefär mitt i; anförandet kanske delvis kommer
            att se annorlunda ut jämfört med det man skrev från början, beroende
            på vad tidigare talare sagt.
          </note>
          <note>
            Det är en viktig och spännande debatt av många olika anledningar.
            Förra veckan debatterade vi förskolan. Nu är det dags för grundskolan.
            Det hade varit oerhört spännande att ha utbildningsministern på
            plats, eftersom han i valet lovade att man på 100 dagar skulle
            vända utvecklingen i skolan. Jag förstår samtidigt att han inte
            är här, eftersom det är vårt eget motionsbetänkande vi nu debatterar
            här i riksdagen. Det är inte underlag för någon direkt regeringspolitik,
            utan mer eller mindre fritt tyckande.
          </note>
          <note>
            Vi debatterar Sveriges absolut största arbetsplats, den svenska
            skolan. Den är till för alla barn och ungdomar mellan 7 och 16
            år. Därför måste den kunna möta alla elever. Jag håller med Jabar
            Amin om att detta är oerhört viktigt. Vi står alla på samma grund.
            De olika delar som lyfts upp är målen i läroplanen. Det är också
            något som vi är eniga om. Det är det som det handlar om.
          </note>
          <note>
            Sedan var det detta med att springa åt olika håll och så vidare.
            Jag som haft förmånen att sitta i utbildningsutskottet sedan 2006
            kan väl säga att vi inte behöver leta syndabockar åt olika håll
            och tala om när olika saker hände. Men vi har fortsatt en stor
            utmaning framför oss. Det kommer hela tiden nya barn till den
            svenska skolan, samtidigt som vi inte kan vänta med att göra insatser.
            Vi har inte tid att vänta alltför länge. Det är klart att vi måste
            göra förbättringar redan nu.
          </note>
          <note>
            Det finns många som säger att de vill se breda lösningar. Jag
            skulle vilja säga att vi hade ganska breda lösningar också med
            allianspolitiken, även om det fanns reservationer. Det lät ibland
            i debatten som att man till största delen höll med när det gällde
            skollagen, men att man sa nej till helheten eftersom det fanns
            punkter där man inte höll med. Det fanns alltså en ganska stor
            samsyn också i utbildningspolitiken under de åren.
          </note>
          <note>
            Vilka är då skolans stora utmaningar? Alla vi utbildningspolitiker
            gör många skolbesök. Det är farligt att säga det jag säger nu,
            men för mig som gammal mellanstadielärare är det oerhört kul att
            komma ut i skolan. Det gällde inte minst häromdagen när vi var
            i Sollentuna. Man rekar av. Man tittar på vad som händer i klassrummet.
            Man tittar på väggar och möblering. Man tittar på hur lärarna
            interagerar med barnen. Och så längtar man lite grann! Men man
            ser också en fantastisk verksamhet som har utvecklats väldigt
            mycket. Den svenska skolan har inte stått still utan har utvecklats
            starkt. Vi har förmånen att besöka många fungerande verksamheter.
          </note>
          <note>
            Jag vill vända mig mot Sverigedemokraterna, som raljant säger
            att de enstaka skolor som eventuellt fungerar måste vara undantag.
            Det finns många väldigt bra skolor i Sverige i dag. Men det finns
            också de som av olika anledningar inte förmår prestera tillräckligt
            bra, och det är klart att man måste göra någonting där.
          </note>
          <note>
            Jag är imponerad av Sandbackaskolan i Kungälv. Jag är imponerad
            av Sofielundsskolan i Sollentuna. Jag ska inte göra listan längre
            än så, men det finns många fler. Vi möter elever, lärare och rektorer
            som verkligen tar utmaningen på allra största allvar. Utmaningen
            är att ge alla elever chansen att nå så långt som möjligt.
          </note>
          <note>
            Det förekommer artikelserier där man granskar skolan. En del
            har en något svartare syn på den svenska skolan. En del bemödar
            sig också om att leta fram framgångsexemplen, de som inte bara
            lyckas så där i allmänhet, utan som faktiskt tar det hela några
            steg längre med hjälp av kompetenta lärare och ett gott ledarskap
            och genom att även titta på det forskningen säger om hur man utvecklar
            den svenska skolan på ett bra sätt.
          </note>
          <note>
            Vad är det som utmärker många av de skolorna? Jo, det är att
            man anser att man har verktyget för förändring själv. Man upplever
            sig inte som ett offer där eleverna kommer och går in och ut ur
            klassrummet lite hipp som happ. Man har en verksamhet som bidrar
            till att elever vill lära sig saker. Det finns många exempel.
            Det är möjligtvis en del av hemligheten.
          </note>
          <note>
            Jag tror att vi alla slänger oss över Skolverkets olika rapporter
            och tittar vad vi kan få för underlag för vår politik. Det är
            klart att det hörs i debatten att vi alla har läst ungefär samma
            underlag. Det man pekar på handlar till exempel om likvärdigheten.
            Jag får återgå till det senaste inslaget i debatten och bemöta
            det Jabar Amin från Miljöpartiet sa. Det är inte så att Alliansen
            på något sätt har önskat att likvärdigheten skulle minska. Det
            är självklart så att likvärdigheten är en viktig del.
          </note>
          <note>
            Men vi måste också se vilka förutsättningar det finns för detta.
            Ett antal åtgärder har vidtagits under alliansregeringen för att
            öka likvärdigheten. En del av dem har handlat om de nya styrdokumenten,
            nämligen skollagen, läroplanen och kursplanen. Det tydliggörs
            vad man ska uppnå som elev, vilket bidrar till att öka likvärdigheten.
            Jag vill å det bestämdaste motsäga att vi inte skulle ha brytt
            oss om den frågan. OECD lyfter fram det i sin rapport som en viktig
            del och som en styrka som vi ska bygga vidare på. Vi måste vända
            trenden, men vi ska också bygga vidare på det. Man ser det stora
            självbestämmandet som en viktig del.
          </note>
          <note>
            Här skulle jag igen vilja fråga Miljöpartiet. Ni sitter väl i
            ledningen i ett antal kommuner. Mig veterligen är det kommunerna
            som är huvudmän för skolan. Det är att tillmäta tidigare utbildningsministern
            alltför stort inflytande när det handlar om att det är ministerns
            fel att utvecklingen går åt det ena eller andra hållet. Vi har
            alla ett gemensamt ansvar för att vända utvecklingen.
          </note>
          <note>
            Den andra punkten, om vi tittar på Skolverket, handlar om lärarna.
            Jag är stolt över den satsning i miljardklassen som har gjorts
            på Lärarlyftet, Mattelyftet och nu Läslyftet. Det har handlat
            om att göra om lärarutbildningen och ta tillbaka speciallärarutbildningen.
            Just på lärarnas område har det när det gäller kompetens gjorts
            ett stort antal satsningar som vi ska lyfta upp och också vara
            stolta över.
          </note>
          <note>
            Man säger att vi i Sverige ändå satsar oerhört lite på kompetensutveck
            ­ ling av lärarna. Det måste vi ta till oss. Det är klart att
            man måste kunna rusta de personer som ska möta våra elever på
            allra bästa sätt. Att vi lägger förhållandevis lite tid på kompetensutveckling,
            och att den kompetensutveckling som ändå ges i så låg grad handlar
            om vad som gör skillnad i klassrummet, är en jätteviktig del att
            lyfta upp och belysa.
          </note>
          <note>
            Den tredje delen handlar om långsiktigheten. Att ha tydliga styrdokument
            som stakar ut vägen för vart skolan är på väg ger möjligheter
            till långsiktighet. Jag delar det som har sagts tidigare i debatten.
            Skolor behöver arbetsro. Det är inte utifrån att de behöver lugn
            och ro, utan för att de behöver sin tid till att faktiskt göra
            sitt uppdrag. Kärnuppdraget är att alla barn ska få chansen att
            nå så långt som möjligt. För att nå det krävs det en skola som
            arbetar på olika sätt för att möta varje barn utifrån dess olikhet.
          </note>
          <note>
            I går kväll hade jag förmånen att lyssna på två nobelpristagare,
            May-Britt och Edvard Moser . Vi var flera här som lyssnade till
            dem. I panelsamtalet efteråt kom man in på: Vad behöver skolan
            göra? Det handlade just om att bibehålla om lusten att lära, förmågan
            att ställa de kritiska frågorna och söka ny kunskap och på så
            sätt erövra en del av världen.
          </note>
          <note>
            För att nå detta behöver också lärarna ha möjlighet att satsa
            tid på att förbereda sitt arbete och satsa på kärnuppdraget. Där
            vill jag att vi på olika sätt framöver tillsammans lyfter de frågorna
            alltmer.
          </note>
          <note>
            Man behöver använda den nya tekniken i skolan på ett mycket bättre
            sätt än man gör i dag. Det görs på stora ställen. Men det kan
            inte vara så att det 2015 ser så olika ut i Sveriges skolor som
            det gör i dag. Därför behöver man göra en rejäl satsning på tekniken
            men framför allt på hur man använder den.
          </note>
          <note>
            Låt mig ta lite egen erfarenhet. När jag gick på mellanstadielärarutbildningen
            på 80-talet hade vi jättemycket utbildning i hur man använda OH-apparater,
            filmapparater, videoapparater och all den teknik som skulle användas
            för att göra kunskap tydlig och synlig för eleverna.
          </note>
          <note>
            Jag förväntar mig att lärarutbildningarna på olika sätt jobbar
            för att den nya tekniken framöver ska bli en naturlig del i utbildningen
            så att lärarna ska kunna använda den i sitt kommande yrke.
          </note>
          <note>
            Centerpartiet vill se en skola med kunskap och kreativitet som
            bottnar i forskning och tar hjälp av ny teknik. För det har Alliansens
            politik under åtta år varit viktig. Vi vill fortsätta mycket av
            det arbetet framöver. Vi vill se många framgångsrika exempel i
            vårt land.
          </note>
          <note>
            Jag vill yrka bifall till allianspartiernas reservation 6 under
            punkt 4 om den förlängda skolplikten och i övrigt bifall till
            utskottets förslag i betänkandet.
          </note>
          <note>
            (Applåder)
          </note>
          <note type="speaker">
            Anf. 117 LENA HALLENGREN (S) replik:
          </note>
          <note>
            Herr talman! Man ska inte bara begära ordet för att man är upprörd
            och inte gillar det som sägs. Man kan också begära ordet och säga
            att man uppskattar det som sägs. Det tänkte jag inleda med att
            göra. Den typ av inlägg som Ulrika Carlsson ändå gav uttryck för
            är en god grund för ett samtal de kommande fyra åren och förhoppningsvis
            många fler år än så i olika konstellationer.
          </note>
          <note>
            Allt hör inte hemma i betänkandet, men det hör hemma i grundskolediskussionen.
            Jag är lite nyfiken på hur Ulrika Carlsson och Centerpartiet ser
            på lärarutbildningens kvalitet och hur vi ska rekrytera fler lärare.
            Det är en jätteutmaning. Den frågan kan hamna i högskolebetänkanden,
            i gymnasiebetänkanden, men den hamnar också här.
          </note>
          <note>
            Där har regeringen föreslagit en nationell samling med i huvudsak
            ökade resurser till lärarlöner. Det ger uttryck för att man måste
            ha en nationell samling för att öka läraryrkets attraktivitet.
            Jag är lite nyfiken på hur Ulrika Carlsson ser på den satsningen
            och den ambitionen.
          </note>
          <note>
            Jag skulle också uppskatta ett litet resonemang som jag förut
            försökte föra med Erik Bengtzboe med föga framgång, tyckte jag
            från min sida.
          </note>
          <note>
            Vi kan titta på detta med förlängd skolplikt. Jag kan gärna till
            protokollet understryka att jag och Socialdemokraterna inte har
            något problem med att elever får gå kvar ett år. Men är det självklart
            att det är vad som gäller?
          </note>
          <note>
            Talar man om skolplikt med någon som inte klarar skolan öppnar
            man inte för olika alternativ. Det är inte en möjlighet att gå
            vidare och läsa på gymnasiet eller i någon annan form. Det är
            just grundskolan där de ska befinna sig ytterligare ett år.
          </note>
          <note>
            Jag tror att den inlåsningseffekt det ger och den signal som
            det skickar till någon som har skolmisslyckande bakom sig, är
            skoltrött och känner att det inte funkar är olycklig. Jag vill
            gärna veta om jag kanske har missförstått ert förslag och undrar
            om Ulrika Carlsson möjligen kan utveckla det lite för mig.
          </note>
          <note>
            Anf. 118 ULRIKA CARLSSON i Skövde (C) replik:
          </note>
          <note>
            Herr talman! Tack för de orden, Lena Hallengren. Självklart behöver
            vi på olika sätt lyfta fram nyfikenheten och se: Vilka idéer skulle
            vi kunna lyfta upp framöver för att ta oss an de utmaningar som
            fortfarande finns?
          </note>
          <note>
            Lena Hallengren nämner lärarutbildningens kvalitet, attraktivitet
            och rekryteringen till yrket. Det är en jättestor utmaning. Vi
            vet att det fattas 40 000, 50 000 eller 60 000 lärare inom en
            ganska kort tid. Redan i dag fattas det musiklärare, matte- och
            NO-lärare. Det är klart att det är en brådskande fråga hur vi
            på olika sätt öppnar vägar till läraryrket.
          </note>
          <note>
            Jag vet att vi oavsett parti är nyfikna på de initiativ som har
            tagits som Teach for Sweden och hur den kompletterande pedagogiska
            utbildningen kan fungera på ett bättre sätt. Vi har diskuterat
            examenspremier. Jag vet att det finns andra förslag i diskussioner.
            Är det så att man kanske för det kompletterande pedagogiska utbildningsåret
            skulle ha någon form av studielön eller någonting? Hur rekryterar
            vi och skapar en större möjlighet för fler att söka sig till läraryrket
            och en större vilja?
          </note>
          <note>
            Det är där den stora utmaningen ligger. Jag tycker att vi politiskt
            har ett ansvar. Vi debatterar nu en av Sveriges största och viktigaste
            arbetsplatser. Den bild vi ger av skolan är oerhört viktig för
            vilken attraktivitet som finns så att människor vill arbeta i
            den verksamheten och inte ses som förlorare för att de söker sig
            till läraryrket utan blir vinnare i att forma framtidens samhälle.
          </note>
          <note>
            Jag kan inte precisera mig så mycket mer än det. Det blir en
            något märklig diskussion när vi står här och diskuterar skolplikt
            och så vidare och om den ska vara fram till 18 års ålder med obligatoriskt
            gymnasium eller det ska vara ett års förlängd skolplikt. Vad den
            pekar på är att grundskolan har ett ansvar för att alla barn får
            med sig kunskaper. Jag ber att få återkomma.
          </note>
          <note type="speaker">
            Anf. 119 LENA HALLENGREN (S) replik:
          </note>
          <note>
            Herr talman! När det gäller resonemanget om förlängd skolplikt
            och om det går att jämföra med regeringens inställning till obligatoriskt
            gymnasium tror jag att vi ligger väldigt nära varandra. Då låter
            det inte så hugget i sten för mig med förlängd skolplikt. Ett
            obligatoriskt gymnasium är inte alls hugget i sten för regeringen,
            tvärtom. Vi ger uttryck för en ambi ­ tion. Det är också det som
            direktiven till den utredningen kommer att visa inom kort. Det
            låter lovande om det är hugget i sten i samma utsträckning.
          </note>
          <note>
            Det är väldigt viktigt att vi hittar fram i de frågor upplevs
            som viktigast i verksamheten i skolans värld. Att människor är
            bekymrade över läraryrkets attraktivitet, rekryteringen och lärarutbildningen
            är det man möter var man än är. Men de tycker att det funkar rätt
            bra. Jag tror att vi är överens om det. Det finns utmaningar för
            skolan. Men de allra flesta är väldigt stolta över sin skola som
            elev, lärare och rektor, men de vill mer.
          </note>
          <note>
            Känslan av att sitta där som matte- och NO-lärare på högstadiet
            och inte veta om det kommer att vara någon som kan ta över när
            man går i pension är ganska obehaglig. Som rektor upptar det väldigt
            mycket av den vakna tiden. I stället för att utveckla skolan och
            handleda hela lärarlaget får man ett väldigt ensidigt fokus på
            hur man ska kunna rekrytera lärare som inte finns.
          </note>
          <note>
            Vår utmaning är inte bara fler lärarutbildningsplatser, utan
            också hur vi ska hitta en väg framåt. I går besökte jag en uttagning
            hos Teach for Sweden, och det var väldigt spännande. Nu står det
            för en väldigt liten del, men det är ett spännande koncept. Jag
            vill i min replik signalera att vi här behöver ha väldigt mycket
            diskussion och dialog så att vi talar om det som väljarna på riktigt
            tycker är viktigt.
          </note>
          <note>
            Jag tycker att vi har en tendens att i skolan och skoldebatten
            tala om det som är plakatpolitik. Jag ska inte göra betyg i fyran
            till plakatpolitik, men jag tycker att det närmar sig det om man
            ska jämföra med de frågor som lyfts i verksamheten och som man
            verkligen brottas med dagligdags. Vi måste visa att vi också tar
            oss an dem.
          </note>
          <note>
            Anf. 120 ULRIKA CARLSSON i Skövde (C) replik:
          </note>
          <note>
            Herr talman! Det är säkrast att jag börjar med den förlängda
            skolplikten, så att jag hinner med svaret på den frågan också.
            Det exempel som ges i handlingen i dag handlar om att man förlänger
            skolplikten för den som av någon anledning efter årskurs 9 inte
            har nått målen. Men vi vet att det i den svenska skolan många
            gånger handlar om att man gör ett extra år på lågstadiet eller
            på mellanstadiet och att det gör större nytta där. Det öppnar
            upp för att vi visar på olika möjligheter och att det kan ta olika
            lång tid att lära sig olika saker.
          </note>
          <note>
            Det är en viktig del att ge möjlighet att ta del av skolplikten
            ytterligare ett år också för att visa på det positiva med att
            få chansen att lära sig. Det sas tidigare i debatten att det är
            synd om elever som måste gå i skolan på loven. Jag har mött ganska
            många elever som tycker att det är väldigt skönt. Det är lugn
            och ro på skolorna. Man har lärarnas totala uppmärksamhet, och
            man får verkligen chans att nå målen.
          </note>
          <note>
            Hur man än utformar detta hoppas jag att det blir flexibelt på
            olika sätt. Man ska möta varje enskild elevs behov, och de kan
            se väldigt olika ut. Vi sätter dock fokus på att grundskolan har
            ett ansvar för att lösa dessa frågor, också när det gäller att
            diskutera den förlängda skolplikten.
          </note>
          <note>
            Låt oss gå tillbaka till rekryteringen till läraryrket. Det är
            en jättestor utmaning, och jag tror framför allt att vi får anledning
            att återkomma till detta mycket under de kommande åren. Precis
            som Lena Hallengren säger, herr talman, förstår man att lärare
            och framför allt rektorer funderar: Hur ska vi lyckas rekrytera
            riktigt bra lärare till våra verksamheter så att vi verkligen
            kan vända resultaten och ge varje barn en chans?
          </note>
          <note>
            Jag ser fram emot fortsatta diskussioner och debatter. Vi har
            kanske inte alltid samma syn, men när debattklimatet bryts kan
            vi tänka nya tankar och få nya idéer.
          </note>
          <note type="speaker">
            Anf. 121 STEFAN JAKOBSSON (SD) replik:
          </note>
          <note>
            Herr talman och Ulrika Carlsson i Skövde! När jag hörde talmannen
            ge ordet till Ulrika Carlsson fick jag lära mig hur man ska uttala
            Skövde.
          </note>
          <note>
            Det är trevligt att få komma hit och stå här och debattera med
            en lärarkollega. En av de saker som Ulrika Carlsson tog upp här
            är just den utbildning som hon själv besitter och som jag, herr
            talman, besitter. Redan här har vi två differentierade utbildningar.
            I dagsläget finns det mig veterligen fyra olika sorters utbildningar
            ute på skolorna. Detta är ett stort problem för landsbygdsskolorna
            och ett stort problem för rektorer.
          </note>
          <note>
            Det finns dock skolor som lyckas väldigt bra. Jag har precis
            som Ulrika Carlsson varit ute och både jobbat i och besökt dessa
            skolor. Det finns en skola som ligger inte alltför långt härifrån.
            Den heter Gripsholmsskolan , och den ligger utanför Mariefred.
            Där kom man långt i Vi i femman , och samtidigt har man lyckats
            få lugn och ro bland eleverna. Det nämndes här tidigare att det
            är skönt för eleverna att få komma in och jobba på skolloven,
            då det är lugn och ro. Men på den här skolan är det lugn och ro
            alla timmar.
          </note>
          <note>
            Vad är det då som är den stora skillnaden mellan Gripsholmsskolan
            och de vanliga skolorna? Jo, de jobbar helt och hållet efter en
            finsk modell. Den finska skolan nämns som ett praktexempel; det
            är något som vi ofta hör i debatten. Den ligger inte alltför långt
            härifrån – det är åtta mil. Ni är välkomna att besöka denna skola!
          </note>
          <note>
            Jag kommer nu till min fråga. I den första replikomgången har
            jag en fråga till Ulrika Carlsson om de olika utbildningar som
            man har lyckats plocka fram genom massor med reformer. Vad finns
            det för tankar från Ulrika Carlssons håll? Vilken av dessa utbildningar
            är bäst anpassad för skolan?
          </note>
          <note>
            Anf. 122 ULRIKA CARLSSON i Skövde (C) replik:
          </note>
          <note>
            Herr talman! Man kan uttala Skövde på många olika sätt. Man kanske
            inte brukar göra det riktigt lika grovt som Stefan Jakobsson nyss
            hade lärt sig.
          </note>
          <note>
            Det finns problem med olika utbildningar, säger Stefan Jakobsson.
            Jag kan samtidigt se det som en styrka. Olika kompetenser arbetar
            tillsammans. Låt mig använda ett eget personligt exempel: Vi känner
            oss oerhört kompetenta i mitt arbetslag med en svenska-SO-lärare,
            en matte-NO-lärare, en mellanstadielärare och en fritidspedagog.
            Man kan se helheten.
          </note>
          <note>
            Jag skulle vilja säga att det inte behöver utmålas som ett problem
            att det finns ett antal olika utbildningar. Däremot behöver man
            jobba för att kompetensutveckla och för att bredda kompetensen.
            Där har de olika lärarlyft som alliansregeringen hade under ett
            ganska stort antal år varit viktiga. Sedan har arbetsgivaren ett
            ansvar för att på olika sätt bredda kompetensen. Den enskilda
            individen har också ett ansvar för att på olika sätt se till att
            man breddar sin kompetens.
          </note>
          <note>
            Man skulle kunna säga att vi behöver jobba gemensamt för att
            fortsätta satsningar på olika former av kompetensutveckling och
            fortbildning för lärare. Där ska de få en chans att få så gedigna
            utbildningar att de också ökar sin behörighet och därmed det antal
            ämnen som de har legitimation för och får möjlighet att undervisa
            i.
          </note>
          <note>
            Herr talman! Jag uppskattar att Stefan Jakobsson också kan ge
            goda exempel från skolans värld och nämna Gripsholmsskolan . Det
            finns som sagt många olika verksamheter runt om i vårt land som
            är viktiga att lyfta fram och sprida kunskap om. På så sätt kan
            man förmera och låta det som är gott kunna växa. Man kan ge inspiration
            och möjligheter för dem som har utmaningar att lära av andra.
            Det sker redan i dag, men vi behöver titta på hur vi stärker de
            skolor som har de allra tuffaste utmaningarna. Hur stärker vi
            kompetensen hos lärarna där?
          </note>
          <note type="speaker">
            Anf. 123 STEFAN JAKOBSSON (SD) replik:
          </note>
          <note>
            Herr talman! Jag kan informera Ulrika Carlsson om att det absolut
            inte var något personligt påhopp när jag tog i med dialekten.
            Jag är född västgöte; jag är född i Lidköping. Men det hörs inte
            när jag talar.
          </note>
          <note>
            Jag har också haft förmånen att jobba i en F–3-klass där man
            jobbade tillsammans precis på det sätt som Ulrika Carlsson tidigare
            nämnde. Också jag kan se stora fördelar med att man använder varandras
            kompetens. De problem som finns i dagsläget och som jag trodde
            att Ulrika Carlsson skulle komma fram till är landsbygdsskolorna,
            när man kommer ned på detta med att det ska sättas betyg. Det
            räcker med betygen från sexan – vi behöver inte ens titta på betyg
            från årskurs 4. Där har vi i dag problem med att få lärarkåren
            behörig, helt enkelt.
          </note>
          <note>
            Jag är helt överens med Ulrika Carlsson även när det gäller den
            nya tekniken. Tyvärr kan jag meddela att mitt senaste besök på
            lärarutbildningen i Malmö fick mig att förstå att man inte använder
            sig av den nya tekniken. Man är tyvärr långt efter när det gäller
            att använda sig av den tekniken, herr talman.
          </note>
          <note>
            Jag har ännu en fråga till Ulrika Carlsson. Vi har sett hur vi
            i princip sedan kommunaliseringen sakta men säkert har droppat.
            I vissa fall har vi fullständigt fallit fritt i de olika undersökningarna.
            Hur står Centerpartiet och Ulrika Carlsson inför att återföra
            det kommunala ansvaret till det statliga huvudmannaskapet i stället?
          </note>
          <note>
            Anf. 124 ULRIKA CARLSSON i Skövde (C) replik:
          </note>
          <note>
            Herr talman! Det är allt lite synd att Stefan Jakobsson inte
            använder sin vackra västgötska, inte minst eftersom den också
            kommer från Skaraborg. Det är bra om dialekterna får finnas kvar,
            utvecklas och frodas också i riksdagens kammare så att man verkligen
            får ta del av sådana vackra tonfall som det kan vara.
          </note>
          <note>
            När det gäller kommunalisering, som frågan handlar om, anser
            Centerpartiet likt OECD att det inte skulle bidra till kvaliteten
            i den svenska skolan om vi ändrade system. Men vi ska bygga vidare
            på de kvalitetsutveck ­ lingssystem som finns i dag och låta dem
            fortsätta att utvecklas så att man kan vända resultaten. Det har
            visat sig att skolhuvudmän som arbetar för att vända resultatet
            lyckas väldigt bra. Det finns inte någon som helst garant för
            att det på kort sikt skulle hjälpa de elever som i dag inte når
            målen om vi skulle ge oss in och byta ett helt styr- och ledningssystem
            i den svenska skolan. Om vi har ett system som kan fortsätta att
            fungera, som OECD lyfter fram i sin stora utvärdering av den svenska
            skolan, ska vi bygga vidare på det och se hur vi stärker och skruvar
            åt det hela.
          </note>
          <note>
            Jag tycker att det är viktigt att säga att det i mitt tycke inte
            är något svaghetstecken att man ibland också förfinar de olika
            reformer som vi har arbetat med och delvis justerar dem. Det handlar
            om ett förbättringsarbete också från den statliga styrningens
            sida och att kunna se över detta.
          </note>
          <note>
            Stefan Jakobsson hade önskat att jag skulle tala lite grann om
            landsbygdsskolorna också. Skolinspektionen har visat att det finns
            möjligheter att lösa till exempel betygssättningen också för de
            mindre skolorna. Man kan ta hjälp av legitimerade lärare på olika
            sätt.
          </note>
          <note>
            Detta är nämligen inte någonting som vi kommer att kunna lösa
            en gång för alla – alltså att det sedan är färdigt och att alla
            kompetenser kommer att finnas – utan vi måste ständigt vara beredda
            på och visa att det finns lösningar också på de problem som finns
            när det gäller detta.
          </note>
          <note type="speaker">
            Anf . 125 DANIEL RIAZAT (V):
          </note>
          <note>
            Herr talman ! När vi talar om elever och barn brukar vi säga
            att de är framtiden. Men jag skulle vilja säga att de minst lika
            mycket är nuet. Det betyder att vi får se till att de har det
            bra nu också.
          </note>
          <note>
            Vänsterpartiets ståndpunkt är att alla elever ska kunna lita
            på att de går i en bra skola och att de får det stöd som de behöver.
            Men det är tydligt att likvärdigheten i den svenska grundskolan
            har försämrats. Alla elever ges inte samma förutsättningar att
            nå målen, och fler och fler väljer att söka sig bort för att hitta
            så kallade bättre skolor.
          </note>
          <note>
            Detta har rapporterats från Skolverket ett flertal gånger under
            senare år, och sedan slutet av 90-talet har skillnaderna mellan
            olika skolors betygsresultat ökat kraftigt. Valet av skola har
            blivit allt viktigare för hur en elev lyckas i skolan. Rapporter
            visar också att skolsegregationen har tagit nya former och påverkar
            skolresultaten negativt.
          </note>
          <note>
            Det finns ett starkt samband mellan en elevs socioekonomiska
            bakgrund och dennes skolresultat. Elever från rika familjer klarar
            sig bättre än elever från arbetarklassfamiljer. Det finns indikationer
            på att sambandet har ökat under de senaste åren. Möjligheten att
            driva skolor med vinstintresse har också bidragit till denna skolsegregation.
          </note>
          <note>
            Jag kommer att återkomma till många av dessa punkter när vi ska
            diskutera betänkandet om skolväsendet om ett par veckor.
          </note>
          <note>
            Det är viktigt att man ändå satsar på att skapa en likvärdig
            skola, att man ser till att alla elever erbjuds läxhjälp i skolan
            i stället för att man ska ha RUT-avdrag för överklassfamiljer
            och att man ser till att det finns tillräckligt mycket personal
            på våra skolor runt om i landet, så att de hinner med att hjälpa
            alla barn.
          </note>
          <note>
            Vänsterpartiet har två reservationer i detta betänkande. Den
            ena är en reservation där vi vänder oss emot förslaget om att
            införa fler matematiklektioner i högstadiet. Sverige behöver en
            långsiktig skolpolitik byggd på kunskap och tillit till professionen.
            Det är inte rimligt att skolan görs till ett slagfält för kortsiktiga
            triumfer. Lärare, rektorer och elever måste få arbetsro och veta
            vad som gäller. Därför anser vi att det är ansvarslöst att göra
            som Alliansen nu gör och att man hastar igenom ett beslut om att
            ändra i timplanen och införa fler matematiklektioner. Vi tycker
            att det hade varit betydligt mer ansvarsfullt om man hade väntat
            på de utredningar som finns och som handlar om just att göra ändringar
            i timplanen.
          </note>
          <note>
            Vänsterpartiet har också reserverat sig när det gäller fritidshemmen.
            Ofta när vi talar om skolan över huvud taget glömmer vi bort fritidshemmen.
            All statistik från 90-talet har visat att barngruppernas storlek
            i fritidshemmen stadigt har växt samtidigt som personaltätheten
            har minskat, inte minst under alliansregeringens tid.
          </note>
          <note>
            Skolverkets lägesbedömningar har pekat på problem med stora barngrupper
            och lite personal på många fritidshem. Få kommuner tar med fritidshemmen
            i sina kvalitetsredovisningar, och de allmänna råden för fritidshem
            är tyvärr inte kända hos alla skolhuvudmän. Denna situation gör
            det omöjligt för huvudmännen att bedriva en vettig pedagogisk
            verksamhet. Verksamheten tenderar att bli olikvärdig.
          </note>
          <note>
            Fritidshemmen är en del av utbildningssystemet och viktiga för
            att ge barnen en bra och meningsfull fritid samt stöd i deras
            utveckling. Därför anser vi att debatten om fritidshemmen måste
            tas med och att vi behöver ta ett större ansvar från politikens
            sida.
          </note>
          <note>
            Alliansen har i en reservation tagit upp frågan om att förlänga
            skolplikten för de elever som inte når gymnasiebehörighet och
            att den rödgröna regeringen ska återkomma med förslag senast i
            augusti 2015.
          </note>
          <note>
            Redan i dag finns det faktiskt elever som får gå om i grundskolan
            för att de inte har klarat av den. Det finns också elever som
            får fortsätta till introduktionsprogrammen. Varför ska man ändra
            i ett system, som går ut på att anpassa åtgärderna efter elevernas
            behov, till att ha en generell regel som ska gälla alla barn?
            Vi har i dag ett system som innebär att man kan gå om. Men Alliansen
            vill att detta ska bli obligatoriskt för de elever som inte får
            behörighet till gymnasiet.
          </note>
          <note>
            Jag menar att det är ansvarslöst att man gör på detta sätt eftersom
            alla elever är olika. Även elever som inte får godkända betyg
            i högstadiet och inte får behörighet till gymnasiet är olika och
            behöver olika åtgärder.
          </note>
          <note>
            Därför är Vänsterpartiets ståndpunkt att denna reservation, med
            anledning av motionsyrkanden, ska avslås.
          </note>
          <note>
            Ibland är det svårt att tala om Sverigedemokraterna, men jag
            vill gärna göra det i dag. Partiet har en så kallad nolltolerans
            mot rasism men anser att elever med min bakgrund inte ska ha rätt
            att läsa sitt eget hemspråk i skolan. Vad är det om inte rasism
            och särbehandling av människor?
          </note>
          <note>
            Undervisningen ska enligt Sverigedemokraterna ske utanför ordinarie
            skoltid och i hemmet, vilket de många gånger har påpekat. Då undrar
            jag: Gäller det all modersmålsundervisning? Gäller det svenska
            A och svenska B? Vilka elever är det som vi talar om i dag?
          </note>
          <note>
            Detta tar mig återigen tillbaka till vilket parti Sverigedemokraterna
            är. Häromdagen talade vi om förskolan, då Sverigedemokraterna
            inte ville att man skulle undervisa barnen om jämställdhet och
            genus. I dag handlar det återigen om invandrarna.
          </note>
          <note>
            Sverigedemokraterna kommer alltså om några dagar att gå med på
            ett tillkännagivande som handlar om att man ska utreda modersmålsundervisning
            på entreprenad. Hur kan man gå med på modersmålsundervisning på
            entreprenad om modersmålsundervisningen inte ska finnas? Det är
            en fråga som jag gärna vill ha svar på.
          </note>
          <note>
            Det vore mycket bra om man inte bara gjorde detta till en populistisk
            fråga. Den forskning som finns på området, och även de forskare
            som har besökt oss i utbildningsutskottet, visar på ett mycket
            tydligt sätt att tillgången till modersmålsundervisning leder
            till att elever klarar sig bättre i den ordinarie svenska undervisningen.
          </note>
          <note>
            Men, som sagt, Sverigedemokraterna visar återigen att de är ett
            rasistiskt parti och att de har ett enda fokus i slutändan, och
            det är personer som ser ut som jag.
          </note>
          <note>
            Till sist vill jag kritisera även regeringspartierna. Som alla
            känner till har vi haft en betygsdiskussion under de senaste veckorna,
            som nu har lagt sig något. Men jag vill ända lyfta fram detta
            igen.
          </note>
          <note>
            Under många år har svensk skolpolitik präglats av kortsiktighet
            och experimentella förändringar, inte minst under Jan Björklunds
            tid. Om man talar med forskare som har analyserat Jan Björklunds
            tid som utbildningsminister säger de att de aldrig har varit med
            om något liknande. Han har gått emot rekordmånga forskare i deras
            slutsatser och gjort precis det motsatta vad gäller nya reformer
            inom skolan.
          </note>
          <note>
            Vi hörde talas om denna fråga om betyg för några månader sedan.
            Tyvärr valde S och MP att gå med på en kompromiss med alliansregeringen.
            När Sverige valde en ny regering i september 2014 var vi i Vänsterpartiet
            glada över att experimentverkstaden skulle upphöra, något som
            vi nu tyvärr ser kommer att fortsätta inom betygsområdet. Det
            finns åsikter om att det som man kommit överens om var bättre
            än att det skulle införas på alla skolor. Men frågan är varför
            Alliansen gjorde en överenskommelse med S och MP om de kunde ha
            fått igenom sitt eget förslag från början. Det blir alltså tydligt
            att detta ändå handlar om ett politiskt spel.
          </note>
          <note>
            Det som är mest glädjande i detta är att kommun efter kommun
            väljer att ställa sig utanför denna experimentpolitik, där även
            partikamrater till mina socialdemokratiska och miljöpartistiska
            kolleger som sitter med i vår majoritet, väljer att rösta för
            och inte driva vidare denna fråga. De väljer att inte driva denna
            experimentella politik för eleverna.
          </note>
          <note>
            Jag yrkar bifall till Vänsterpartiets två reservationer om fritidshemmen
            och om fler matematiktimmar. I övrigt yrkar jag bifall till utskottets
            förslag.
          </note>
          <note type="speaker">
            Anf. 126 ERIK BENGTZBOE (M) replik:
          </note>
          <note>
            Herr talman! Låt mig först förtydliga mig lite kort när det gäller
            våra reservationer angående ett tionde grundskoleår . Det handlar
            alltså inte om att vi vill styra exakt hur insatserna ser ut för
            varje enskild elev, utan det handlar om var någonstans vi anser
            att huvudansvaret för att se till att eleven når sina mål ska
            ligga. Självfallet ska det fortfarande vara en individ ­ anpassad
            lösning, och självfallet ska det fortfarande vara så att det finns
            möjlighet att göra det här på det sätt som passar bäst.
          </note>
          <note>
            Jag tror att man ödmjukt och ärligt ska konstatera att det i
            vissa fall rör sig om ganska enkla åtgärder. Det kan handla om
            att man bara har missat i studiemotivation eller tid. I andra
            fall rör det sig om mycket mer avancerade åtgärder än så – åtgärder
            som är mer betungande för skolan att hantera.
          </note>
          <note>
            Det är många saker jag och Daniel Riazat inte är överens om,
            men jag tror att vi är överens om att bristen på likvärdighet
            i den svenska skolan är ett problem. Vi ser i dag hur det spelar
            alldeles för stor roll vilken kommun man föds i. Det handlar alltså
            inte primärt vilken skola man väljer, skulle jag säga, för där
            har man ändå en valfrihet och en möjlighet att finna en annan
            väg. Det stora problemet är i stället att man beroende på vilken
            kommun man föds i har väldigt olika förutsättningar, och jag tror
            tyvärr att problemet skulle kvarstå även om man valde att förstatliga
            skolan.
          </note>
          <note>
            Vill vi ha en likvärdig skola och lösa den här typen av problem
            tror jag att det handlar om stödresurser via Skolverket, en tydligare
            skolinspektion och att jobba aktivt med skolpengen lokalt för
            att se till att vikta den – även om man ska erkänna att det är
            någonting som är svårt. Det handlar också om att se till att vi
            över lag har bättre lärare och bättre stöd genom läxhjälp.
          </note>
          <note>
            Vi ser dock att vi i grund och botten har ett segregationsproblem
            som bottnar mycket i en bostadssegregation. För många elever blir
            därmed möjligheten att själv få välja skola, och att få välja
            en friskola, möjligheten att ta sig ur den segregationen. Är det
            ändå inte så att Vänsterpartiet någonstans ser att ett fritt-val-system
            inom skolan och friskolor faktiskt kan hjälpa till att minska
            segregationen?
          </note>
          <note>
            Anf . 127 DANIEL RIAZAT (V) replik :
          </note>
          <note>
            Herr talman! Jag tackar Erik Bengtzboe för frågan. När det gäller
            frågan om det fria skolvalet kommer vi att återkomma till det
            bland annat i betänkandet om skolväsendet, och därför valde jag
            att inte göra en längre utläggning om det. Jag kan dock förklara
            lite grann.
          </note>
          <note>
            För mig och Vänsterpartiet handlar detta om att alla skolor ska
            vara bra skolor. Att säga att elever ska söka sig till en bättre
            skola betyder att vi har accepterat att det ska finnas dåliga
            skolor, och därmed har vi accepterat att en del barn ska gå i
            sämre skolor än andra. Det vi menar är att alla skolor ska vara
            bra skolor. Boendesegregationen är en följd av en arbetsmarknadspolitik
            som har fallerat, en ekonomisk politik som har fallerat och en
            bostadspolitik som har fallerat, och det har lett till denna segregation.
          </note>
          <note>
            Lösningen har dock inte varit det fria skolvalet. Tvärtom har
            det fria skolvalet enligt en hel del forskning lett till en ökning
            av segregationen. Såvitt jag vet är det nämligen inte eleverna
            från Djursholm som har sökt sig till Rinkeby, och det är inte
            heller de svagaste eleverna med minst resurser i Rinkeby som har
            valt att söka sig till ett annat område och en ny skola. Det är
            i stället de elever som ändå har haft det relativt bra även i
            en skola i Rinkeby som har sökt sig bort.
          </note>
          <note>
            Rinkeby är ett exempel på ett socioekonomiskt utsatt område;
            det är därför jag nämner Rinkeby. Jag skulle vilja kalla det ett
            klassegregerat område. Många gånger använder vi felaktigt begrepp
            som ”invandrartäta områden” etcetera. Det menar jag är ett felaktigt
            påstående, för det handlar om klass.
          </note>
          <note>
            Jag håller med dig om den första punkten du talade om, Erik Bengtzboe
            , alltså att vi är överens. Vi har samma mål. Frågan är dock hur
            vi ska nå målet, och jag menar att ni tvärtom har gjort så att
            skolan har blivit mindre likvärdig.
          </note>
          <note type="speaker">
            Anf. 128 ERIK BENGTZBOE (M) replik:
          </note>
          <note>
            Herr talman! Jag förstår intentionen med en politisk slogan som
            ”alla skolor ska vara bra skolor”. Jag tror inte att du kan hitta
            en moderat, en vänsterpartist eller sverigedemokrat – du kan inte
            hitta någon någonstans – som inte tycker att alla skolor ska vara
            bra skolor, Daniel Riazat . Självfallet ska alla skolor vara bra
            skolor. Bra skolor kan dock fortfarande vara segregerade, kanske
            inte sett till skolresultat men på andra sätt och vis.
          </note>
          <note>
            Nej, detta är absolut inte per automatik en lösning. Om vi i
            område A har en dålig skola och i område B en bra skola får vi
            en skolsegregation om folk får välja. Men om vi bara har bra skolor
            – om vi ser till att vi får in rätt resurser och rätt stöd – kommer
            det att leda till att både skola A och B är bra. De kommer dock
            fortfarande att vara segregerade om det inte finns en möjlighet
            för eleverna i område A att välja skola B. Det är nämligen i bostadssegregationen
            vi i grund och botten har ett problem.
          </note>
          <note>
            Om du nu får igenom din politik, Daniel Riazat , och vi lyckas
            uppnå en situation där alla skolor är bra skolor – är det i sådana
            fall legitimt med friskolor och ett fritt-val-system? Är vi då
            även enligt Vänsterpartiet framme vid och mogna för att ge elever
            och föräldrar den makten? Ska vi bryta bostadssegregationen måste
            människor nämligen röra sig. För att använda ditt eget exempel:
            Nej, det är absolut inte så att det är elever i Djursholm som
            åker till Rinkeby. Men det ger möjligheten för elever i Rinkeby
            att åka till Djursholm, och de tar den faktiskt. Det bryter segregation.
          </note>
          <note>
            Sedan finns det många grundläggande problem bakom hur det fria
            skolvalet har funkat. Informationen har varit dålig, och möjligheten
            att välja har därmed varit begränsad för den som inte är väl insatt
            i hur skolan funkar. Om nu alla skolor är bra skolor måste vi
            dock ha ett fritt-val-system för att bryta segregationen.
          </note>
          <note>
            Anf . 129 DANIEL RIAZAT (V) replik :
          </note>
          <note>
            Herr talman! Jag vill betona att jag när jag pratar om skolor
            i soci o ­ ekonomiskt utsatta områden int e menar att alla de
            skolorna per automatik behöver vara sämre. Så är nämligen inte
            fallet. Tvärtemot vad många ryk ­ ten som sprids runt om i landet
            säger om vissa skolor i socioekonomiskt utsatta områden är de
            ofta väldigt bra skolor, men de behöver mer resurser. De behöver
            mer satsningar. Lärarna gör ett fantastiskt jobb men behöver mer
            stöd för att kunna utföra sitt arbete.
          </note>
          <note>
            När det gäller det fria skolvalet säger Vänsterpartiet inte att
            det helt och hållet ska skrotas för grundskolan, utan det vi säger
            är att närhetsprincipen ska vara det första som gäller. Har man
            sedan särskilda behov får man söka sig till en annan skola. Vill
            ens barn söka sig till en skola med musikinriktning går det bra,
            och vill ens barn söka sig till en grundskola med en annan slags
            inriktning får barnet göra det.
          </note>
          <note>
            Det blir dock väldigt svårt för kommunpolitiker och skolor i
            dag att planera sin verksamhet, för man vet inte hur många barn
            som kommer att söka sig till en skola nästa år. Alla vi som har
            suttit i kommunpolitiken har sett hur budgeten helt plötsligt
            har diffat med 20 miljoner kronor för att det inte finns ett planerat
            system för hur eleverna ska komma in. Jag menar att vi måste göra
            något åt detta.
          </note>
          <note>
            Jag menar också, precis som jag sa i mitt anförande, att det
            inte funkar att använda skolpolitiken som ett slags fält där vi
            ska förändra allting. Att försöka förändra all bostadssegregation
            genom skolan kommer aldrig att fungera, och det är inte rätt att
            göra det. Det är inte därför våra barn går i skolan, alltså för
            att bryta bostadssegregationen. De är inte där för att deras föräldrar
            bor i segregerade områden.
          </note>
          <note>
            Vi måste se till att skapa en arbetsmarknad och en bostadsmarknad
            som inte är segregerade, som inte är rasistiska och som inte diskriminerar
            människor. Då kommer vi att se till att även den här segregationen
            försvinner.
          </note>
          <note type="speaker">
            Anf. 130 JABAR AMIN (MP) replik:
          </note>
          <note>
            Herr talman! Låt mig börja med att tacka Daniel Riazat . Vi är
            överens i ganska många frågor. Ni är överens med regeringen om
            tidiga insatser, och ni är överens med regeringen om satsningar
            på likvärdigheten. Ni är för jämlikhet i skolan, för satsningar
            på lärarkåren och så vidare. Det välkomnar vi från regeringens
            håll, säger jag som representant för ett av regeringspartierna.
          </note>
          <note>
            Herr talman! Daniel Riazat tog upp betygsfrågan. Anledningen
            till att inget av våra partier tog upp frågan just nu är att det
            kommer att diskuteras i april. Då har vi ett betänkande som diskuterar
            ganska många frågor, bland annat betygsfrågan. Det är därför få
            av oss har berört den.
          </note>
          <note>
            Men när Daniel Riazat nu berör den måste jag lämna några kommentarer
            och ställa en fråga.
          </note>
          <note>
            Vi visste att Allianspartierna med stöd av Sverigedemokraterna
            skulle få majoritet i utskottet för sin linje att tvinga alla
            Sveriges skolor att sätta betyg från årskurs 4.
          </note>
          <note>
            Vill Vänsterpartiet hellre ha betyg från årskurs 4 i alla skolor
            än i de max 2 procent som vi har lyckats minimera det till?
          </note>
          <note>
            Opportunism är inte bra. Svara på detta, Daniel Riazat ! Är det
            bättre att alla 5 000 skolor får det eller som nu max 100 skolor?
          </note>
          <note>
            Anf . 131 DANIEL RIAZAT (V) replik :
          </note>
          <note>
            Herr talman! Jag förstår att det är en svår fråga för Miljöpartiet
            att tala om, Jabar Amin. Precis som vi har sett i nyhetsinslagen
            gick utbildningsminister ut för en och en halv månad sedan och
            sa att han absolut inte tänkte gå med på detta för att två veckor
            senare ändra sig.
          </note>
          <note>
            Det stämmer att vi är överens i många frågor, men just i denna
            fråga är det inte jag som är opportunist. Det finns ett parti
            som har hållit fast vid sin uppfattning i betygsfrågan. Övriga
            partier, utom ett parti som jag inte tänker nämna, har valt att
            göra en överenskommelse.
          </note>
          <note>
            Överenskommelsen hade aldrig blivit av om det inte hade legat
            ett politiskt spel bakom. Låt oss vara ärliga med det, Jabar Amin.
            Hade Alliansen kunnat få igenom sitt förslag i utskottet för att
            hela Alliansen var överens om att införa betyg från årskurs 4
            för alla elever hade Jan Björklund inte vänt sig till Gustav Fridolin
            och sagt: Snälla, kan vi inte kompromissa så att jag får ett lite
            sämre utfall än jag hade kunnat få annars?
          </note>
          <note>
            Vi vet allihop att så inte hade varit fallet. Därför är det märkligt
            att Miljöpartiet tar upp detta till debatt här och nu, för det
            är ni som har gått ifrån era värderingar och gått med på en kompromiss.
            Ni har gått med på att experimentera – inte med alla elever men
            med några tusen.
          </note>
          <note>
            Jag menar att några tusen elever är några tusen för mycket, och
            jag kommer att göra allt jag kan via mina och Vänsterpartiets
            kontakter för att så många kommuner som möjligt ska säga nej till
            detta experiment.
          </note>
          <note type="speaker">
            Anf. 132 JABAR AMIN (MP) replik:
          </note>
          <note>
            Herr talman! Låt mig klart och tydligt deklarera Miljöpartiets
            uppfattning i betygsfrågan. Vi anser att det är fel att sätta
            betyg från årskurs 4. Det ansåg vi förut, det ansåg vi i går och
            det anser vi i dag. Det är vår uppfattning.
          </note>
          <note>
            Men politik handlar om det möjligas konst. Om alla Sveriges skolor
            riskerar att tvingas sätta betyg från årskurs 4 måste man som
            ansvarig ledamot och ansvarig regering agera och inte bara säga:
            Nej, vi tvingar hellre 5 000 skolor än låter 100 frivilliga göra
            det.
          </note>
          <note>
            Detta är ett test som regeringen har tvingats till för att rädda
            5 000 skolor.
          </note>
          <note>
            Låt mig informera Daniel Riazat om att utan trycket från forskare,
            organisationer och opinionsbildning hade allianspartierna aldrig
            gått med på detta. Det är jag ganska säker på. Men trycket blev
            för mycket, och för att rädda ansiktet gick de med på denna uppgörelse.
          </note>
          <note>
            Vi anser fortfarande att det inte är rätt, men vi ser hellre
            att 100 skolor gör det frivilligt än att alla Sveriges grundskolor
            tvingas göra det.
          </note>
          <note>
            Anf . 133 DANIEL RIAZAT (V) replik :
          </note>
          <note>
            Herr talman! Låt mig återkomma till att det är en märklig gång.
            Vi har en före detta utbildningsminister som inte en eller två
            utan tjugo gånger har gått emot vad forskning och profession har
            sagt. Han har aldrig backat. Men denna gång gjorde han det för
            att trycket blev för stort från lärarfacken, forskarna och elevorganisationerna.
            Alla var emot det, och jag vet att Miljöpartiets grundinställning
            är att man inte vill införa det.
          </note>
          <note>
            Att det sker kompromisser inom politiken är inget konstigt. Vi
            har alla varit med om att göra kompromisser.
          </note>
          <note>
            Men det som Gustav Fridolin inte svarade på och som Jabar Amin
            inte ens har berört är hur det kom sig att före detta utbildningsminister
            Jan Björklund och Alliansen valde att vika ned sig bara för att
            det fanns en opinion mot det. Det har ju funnits en opinion mot
            många av de reformer som Alliansen har infört.
          </note>
          <note>
            Hur kom det sig att det var Folkpartiet som tog initiativet till
            dessa samtal mellan partierna och inte Alliansen som grupp? Där
            blir också frågan mycket tydligare.
          </note>
          <note>
            Det finns betydligt viktigare frågor om skolan som vi bör fokusera
            på, till exempel om likvärdighet och resurser. Jag ser fram emot
            att ha fler sådana debatter och färre betygsdebatter.
          </note>
          <note type="speaker">
            Anf. 134 CHRISTER NYLANDER (FP):
          </note>
          <note>
            Herr talman! Det var underhållande att lyssna på debatten om
            betygen, och möjligen återuppstår den vid tillfälle.
          </note>
          <note>
            För en människa som är road av etymologi är debatten intressant
            ur perspektivet vad ordet grundskola betyder. Man skulle kunna
            tänka sig att det betyder att varje ungdom ska ha en god grund
            att stå på efter att ha lämnat grundskolan.
          </note>
          <note>
            Vad är då denna grund? För min del är det en platå där man har
            skaffat sig en god start i livet och fått lite överblick och som
            man kan ha som utgångspunkt när man väljer väg vidare i livet,
            antingen genom gymnasie ­ studier eller något annat. Man kan också
            återkomma till denna platå senare i livet när man funderar på
            om man ska göra något helt annat.
          </note>
          <note>
            Herr talman! Förlängd skolplikt har diskuterats rätt mycket i
            debatten. Ibland får jag en känsla av att grundskolan inte räknas,
            att de första nio tio åren i skolan inte är så viktiga utan att
            det är först på gymnasiet man har förmåga att välja vilket yrke
            man vill ha eller vilken utbildning man vill gå vidare till.
          </note>
          <note>
            Jag tror att det är ett feltänk . Jag tror att det är väldigt
            viktigt att grundskolan erbjuder den grundutbildning man ska ha.
            Jag tror inte på att det är först när man har uppnått högskolebehörighet
            som man är en demokratisk människa med förmåga att fatta beslut
            om sin framtid. Jag vill att grundskolan ska ge människan denna
            grund. Det är därför som jag inte bara av etymologiska utan också
            ideologiska skäl tycker att grundskolan är så viktig. Grundskolan
            ska ge grunden och ge den enskilde en platå att gå vidare från.
          </note>
          <note>
            Förlängd skolplikt sätter press på grundskolan. En rektor som
            är ansvarig på en grundskola ska se till att alla elever klarar
            grundskolans kunskapskrav. Det innebär att man måste sätta in
            insatser så tidigt som möjligt.
          </note>
          <note>
            Att införa möjlighet till förlängd skolplikt i några dagar, några
            månader eller ett helt år innebär inte att det kommer att användas,
            utan det innebär att man måste fundera på hur fler elever ska
            klara grundskolans kunskapskrav så tidigt som möjligt och kunna
            gå vidare till gymnasiet eller någon annanstans.
          </note>
          <note>
            I dag är det för många elever som inte klarar grundskolans kunskapskrav
            och inte blir behöriga till de nationella gymnasieprogrammen.
            Det är viktigt att se till att fler klarar kraven, och just därför
            funderar vi på en hel del insatser på detta område.
          </note>
          <note>
            En av dem är att införa fler matematiklektioner. Inte minst för
            att många tappar i matematiken och inte blir behöriga är det centralt
            att göra så.
          </note>
          <note>
            Herr talman! I en sådan här debatt ska jag kanske erkänna att
            jag inte är lärare. Jag kan tänka mig att bli det. Jag har faktiskt
            haft ett företag där jag undervisade lärare. Det gick väl inte
            jättebra, men det var en trevlig erfarenhet.
          </note>
          <note>
            Jag har dock sett ganska många skolor. T idigare i debatten nämndes
            det studiebesök som några allianskolleger gjorde i går. Vi tittade
            mest på hur ny teknik kan används för att fler ska nå målen och
            lära sig att läsa, men det man slås av vid alla sådana studiebesök
            är hur viktigt det är med engagerade och behöriga lärare, ett
            tydligt pedagogiskt ledarskap och en tydlig pedagogisk idé. Då
            klarar man sig ganska långt, oavsett vilken teknik man har. Om
            man har engagerade och behöriga lärare , en genomtänkt idé och
            ett skickligt pedagogiskt ledarskap kommer man långt i skolan.
          </note>
          <note>
            Det finns en anledning till att det är stora skillnader i skolan.
            Den tidigare d ebatten om socioekonomiska faktorer handlade egentligen
            bara om att hitta förklaringar till varför det är som det är.
            Man måste inse att oavsett vilken socioekonomisk bakgrund som
            finns i bostadsområdet kan man nå olika långt. Här handlar det
            mycket om vilken styrning man har.
          </note>
          <note>
            Vi måste bli bättre på att ta till vara de goda exemplen. Ibland
            finns de i klassrummet eller i skolan bredvid, ibland i en annan
            kommun.
          </note>
          <note>
            Vi måste bli bättre på det kollegiala lärandet, som i internationell
            forskning ofta pekas ut som centralt för att lyfta skolresultat.
            Vi måste bli bättre på det pedagogiska ledarskapet. Vi måste ha
            en tydligare ledningsstruktur generellt sett i svensk skola.
          </note>
          <note>
            Vi ser ofta kritik från både OECD och Skolverket om att svensk
            skola har en väldigt otydlig struktur och en väldigt otydlig styrning.
            Det är en av anledningarna till att Folkpartiet vill ha statligt
            huvudmannaskap. Det innebär inte att man löser allt med ett trollspö,
            men det är en av anledningarna.
          </note>
          <note>
            Det är sant att grundskolan har genomgått stora förändringar.
            Jag tycker att det är väldigt intressant att lyssna på oppositionen,
            som skäller på en regering som har gjort många reformer.
          </note>
          <note>
            Det ena partiet kommer fram till slutsatsen att nu krävs det
            arbetsro, och nu ska vi inte göra så mycket. Det andra partiet
            kommer fram till slutsatsen att nu ska vi riva upp allting, för
            det var så dåligt. Frågan är vilken signal regeringen sänder när
            de två partierna har så olika inställningar.
          </note>
          <note>
            Antingen gjorde vi väldigt mycket dumt, och då vill man som Jabar
            Amin riva upp det, eller så gjorde vi alldeles för mycket, och
            då vill man ha arbetsro , som Lena Hallengren sa.
          </note>
          <note>
            Reformerna har handlat mycket om att det behövs kunniga, behöriga
            lärare i skolan, att lyfta läraryrkets status, att se till att
            man får fortbildning, att man får en bättre utbildning från början
            och att ha höga ambitioner från varje elev.
          </note>
          <note>
            Just nu präglas debatten mycket av att det var många reformer,
            och det ska erkännas att många av dem hade implementeringsproblem.
            Vi grubblade en del över detaljerna – det är naturligt när man
            gör många stora reformer.
          </note>
          <note>
            Men när man tittar på reformperioden om några år och ser tillbaka
            på vad som hände tror jag att man kommer att kunna identifiera
            några centrala linjer i reformpolitiken. Dessa handlar om att
            det ska vara behöriga lärare som undervisar i ämnena, att man
            ska lyfta läraryrkets status och att man ska lyfta ambitionerna
            för varje enskild elev så långt det bara är möjligt.
          </note>
          <note>
            Vi ska fortsätta att lyfta kunskapsresultaten i svensk skola.
            Folkpartiet tycker att vi ska nå målet att bli ett av de tio bästa
            länderna i världen. Men jag tror inte att den kraften finns i
            våra 290 olika kommuner. Det är tydligt att ambitionen och engagemanget
            för skolan inte finns i samtliga kommuner.
          </note>
          <note>
            Om man tycker att det är viktigt att varje elev får en så god
            start som möjligt i grundskolan är det nog viktigt att det blir
            ett statligt huvudmannaskap, eller åtminstone – låt oss gå så
            långt – en ökad statlig styrning av skolan.
          </note>
          <note>
            Herr talman! För att avsluta och återkomma till gårdagens studiebesök
            och egentligen alla studiebesök jag har gjort i skolan är det
            oerhört stimulerande och fantastiskt att se barn lära sig nya
            saker.
          </note>
          <note>
            När en sjuåring böjer sig över till den som sitter bredvid och
            frågar hur bläckfisk stavas och de sedan kommer fram till det
            tillsammans är det otroligt stimulerande. Och när man ser en sjunde-
            eller åttondeklassare äntligen förstå den där ekvationen som var
            så krånglig är det en fantastisk upplevelse också för en icke-lärare.
          </note>
          <note>
            Man ställer sig frågan varför läraryrket inte är det mest populära
            och varför kön till lärarhögskolan inte är mycket längre. Man
            ser nu att det finns tendenser till att det håller på att ändras.
            Fler med höga betyg från gymnasiet söker sig till lärarhögskolan
            , och det är viktigt.
          </note>
          <note>
            Jag ska inte ha det som ett löfte eftersom man inte ska lova
            mer än man kan hålla, men jag funderar på att bli lärare när jag
            har lämnat utbildningsutskottet. Med detta, herr talman, yrkar
            jag bifall till reservation 6 om förlängd skolplikt.
          </note>
          <note>
            (Applåder)
          </note>
          <note>
            (TALMANNEN: Det gläder en gammal lärare som mig.)
          </note>
          <note type="speaker">
            Anf. 135 LENA HALLENGREN (S) replik:
          </note>
          <note>
            Herr talman! Jag är också lärarutbildad.
          </note>
          <note>
            Även om timmen är sen hindrar det mig inte från att begära en
            liten replik för att korrigera den bild som Christer Nylander
            försöker måla upp, nämligen att regeringspartierna ser väldigt
            olika på de åtta borgerliga åren. Det gäller framför allt den
            bild där jag själv apostroferades – att det mesta har varit bra
            men att vi nu behöver arbetsro.
          </note>
          <note>
            Jag vill inte säga att det mesta har varit bra och att vi behöver
            arbetsro. Jag vill heller inte säga att det mesta har varit dåligt,
            men det har utan tvekan funnits en hel del problematiska reformer
            som har påverkat skolan i negativ riktning.
          </note>
          <note>
            Som Christer Nylander känner väl till är det inte så lätt att
            ta bort en reform som man inte gillar eller göra om den på ett
            bättre sätt. Ett exempel är lärarlegitimationen. Den ska absolut
            inte bort, men den var inte så lyckad eller genomtänkt. Det blev
            lite för många komma-tillbaka-situa ­ tioner.
          </note>
          <note>
            Förstelärarreformen var inte feltänkt som ett sätt att höja lönerna,
            men detta stora tillskott användes inte till att verkligen få
            skolutveckling. I stället ser vi en enorm diversifiering runt
            om i landet i hur det används. Det som hade kunnat vara en fantastisk
            möjlighet har blivit det på vissa håll, men på andra famlar man
            fortfarande. Det är olyckligt.
          </note>
          <note>
            Jag tycker att det finns anledning att också lyfta fram fritidshemmen.
            Där måste vi fundera och inte bara slåss om vem som har mest pengar
            i budgeten framöver. Det gäller synen på fritidshemmen. Jag hade
            med det i mitt inledningsanförande.
          </note>
          <note>
            Under Alliansens och Jan Björklunds tid hade fritidspedagoger
            inte möjlighet att vara förstelärare eller få en sådan legitimation,
            och dessutom förkortades deras utbildning. Det är väldigt olyckliga
            signaler att rikta till en hel lärarkategori som kan spela en
            stor roll för all den tid som eleverna tillbringar på fritis.
          </note>
          <note type="speaker">
            Anf. 136 CHRISTER NYLANDER (FP) replik:
          </note>
          <note>
            Herr talman! En representant för regeringspartierna lovade i
            debatten ett stort batteri med reformer strax efter att ha sagt
            att det hände för mycket under de senaste åtta åren.
          </note>
          <note>
            Lena Hallengren kritiserar enstaka inslag. Jag skulle snarare
            säga att det fanns en implementeringsproblematik i de reformer
            vi gjorde.
          </note>
          <note>
            Det vore bra med en gemensam inställning till historien. D et
            rimligt att vara ödmjuk , men min bild är att när man gör så stora
            reformer som behövdes – de största sedan 1800-talet – är klart
            att det ibland kan bli implementeringsproblem .
          </note>
          <note>
            Ett problem, inte minst när det gäller lärarlegitimationen, var
            att lärarna i den svenska skolan kommer från väldigt olika lärarutbildningar.
            Det var svårt att översätta dem till en och samma legitimation.
          </note>
          <note>
            Det är inte så konstigt att man då kommer tillbaka till riksdagen
            och föreslår ändringar. Så tycker jag att en regering ska göra.
            Det vore väldigt dumt om man inte gjorde det utan höll fast vid
            en reform som inte går att hantera i verkligheten.
          </note>
          <note>
            Jag är beredd att ompröva förstelärarreformen, men man ska inte
            ta bort förstelärarna. Jag tycker snarare att man ska ha många
            fler. Men man bör fundera på om det inte bör ställas krav på att
            föresteläraren ska vara en pedagogisk person och att försteläraren
            ska vara ute i den pedagogiska verksamheten och inte bli administratör,
            så som ibland har skett.
          </note>
          <note>
            Man kan fundera på att ställa krav på att kommunerna och huvudmännen
            ska ha villkor för vem som ska bli förstelärare och inte göra
            det slumpmässigt. Exakt hur sådana villkor ska se ut tycker jag
            inte att staten behöver lägga sig i, men det är rimligt att de
            finns.
          </note>
          <note>
            Man kommer tillbaka till vad staten ska göra och inte göra. Vi
            har kommunalt huvudmannaskap. Jag vill skifta det. Jag tror att
            vi skulle få en mycket tydligare styrning om det var staten som
            fastställde vad vi ska nå och hur man ska nå det och gav resurser
            till detta.
          </note>
          <note type="speaker">
            Anf. 137 LENA HALLENGREN (S) replik:
          </note>
          <note>
            Herr talman! Jag drar nog en lättnadens suck så länge kammaren
            inte har en majoritet för att förstatliga, för det är att göra
            något mycket enklare än vad det är. Det är en lång historia, som
            vi alla känner. Vi har aldrig haft en statlig skola, och att gå
            tillbaka till en statlig skola där besluten fattas någonstans
            på andra sidan vattnet låter som att man hamnar väldigt långt
            från lärare, elever, rektorer och verksamhet. Den argumentationen
            kan vi.
          </note>
          <note>
            Jag tycker att det är intressant att lyssna till Christer Nylander
            och hans sätt att resonera kring förstelärartjänsterna. Jag tror
            att de kommer att vara viktiga, för de är kvar, och de kommer
            att bli fler. Frågan är på vilket sätt de blir fler, så att vi
            gör det så klokt som möjligt. Hur långt vårt mandat sträcker sig
            att tycka och tänka om dem vet jag inte riktigt. Men de kommuner
            som har valt att utforma tjänster som man får söka och där det
            läggs ett tydligt utvecklingsinnehåll tilltalar i alla fall mig.
          </note>
          <note>
            När man diskuterar grundskolan är det faktum att administrationen
            har ökat intressant. Jag ska inte säga exakt när det började,
            men det är klart att tekniken möjliggör att man kan administrera
            mycket mer och vill veta mycket mer – bara vi mäter lite till
            och kollar lite till. Det är olyckligt om vi inte lyckas bryta
            den utvecklingen.
          </note>
          <note>
            Jag reagerar alltid när någon i Alliansen ska försöka få många
            små reformer att bli tidernas största reform, som nästan går att
            jämföra med folkskolereformen och egentligen det mesta. Det har
            varit många små reformer, men jag skulle inte vilja översätta
            det till att vara en jättestor reform. Däremot gäller det att
            fundera över vilken riktning som skolan ska gå i nu.
          </note>
          <note>
            Mycket av det som har präglat skolan, där jag faktiskt tycker
            att Folkpartiet och Jan Björklund har varit ledande, är att hela
            tiden veta mycket väl hur det borde skötas – känslan att man tar
            ifrån professionen ansvar och också känslan av tillit, att man
            kan och behärskar det skolan gör. Jag tror att det vore klokt
            om vi fick en ändring på det.
          </note>
          <note type="speaker">
            Anf. 138 CHRISTER NYLANDER (FP) replik:
          </note>
          <note>
            Herr talman! Låt mig börja med administrationen. Jag delar problembeskrivningen,
            att det är för mycket administration. Jag tycker att lärarna ska
            vara lärare, inte administratörer. Men det handlar väl om en allmän
            förändring i samhället, tror jag, där det ställs alltmer krav
            på dokumentation, inte bara i skolan utan också i sjukvården och
            på andra områden. Det är kanske en större fråga än så.
          </note>
          <note>
            Låt oss då fundera på hur vi tillsammans kan plocka bort lite
            mer av administrationen från lärarna. Det gör jag gärna.
          </note>
          <note>
            När vi, herr talman, pratar om statligt huvudmannaskap handlar
            det om ett modernt statligt huvudmannaskap. Min bild är att det
            gamla huvudmannaskapet, när staten var ansvarig, inte alls var
            bra. Det jag vill ha är en tydlig statlig styrning, där staten
            slår fast vilka mål man ska nå men också har ansvar för att se
            till att det finns resurser för att nå de målen.
          </note>
          <note>
            I dag är det väldigt olika. En rektor som kläms mellan de statliga
            kunskapskraven och en snål kommunal budget kommer alltid att välja
            att följa den kommunala budgeten – annars blir denne avsatt. Det
            är väldigt få rektorer som blir avsatta på grund av att kunskapskraven
            inte nås men fler som blir avsatta därför att de inte håller budgeten.
          </note>
          <note>
            Vill man ha det tydligare och friare och ha mer makt till lärarna
            tror jag också att det är en klok idé att ta bort några av de
            politiska beslutskretsar som finns. Så fort det finns en ny politisk
            beslutsnivå kommer den politiska beslutsnivån att vilja tycka
            till och bestämma något. Har man kommunalt huvudmannaskap och
            en stat som fastslår läroplan, kunskapskrav och annat kommer man
            att få fler politiker som vill lägga sig i hur skolan ska skötas.
          </note>
          <note>
            Jag har själv suttit med i den kommunala barn- och utbildningsnämnden
            när man skulle tolka de statliga målen till de kommunala förutsättningarna.
            Det var inte riktigt bra. Jag tror att man får minskad politisk
            klåfingrighet om man tar bort det mellanledet i den politiska
            styrningen.
          </note>
          <note type="speaker">
            Anf. 139 ANNIKA ECLUND (KD):
          </note>
          <note>
            Herr talman! Det finns mycket gott att säga om svensk skola,
            och det finns många goda exempel att lyfta fram, precis som Lena
            Hallengren sa tidigare. Men jag har ändå valt att använda mina
            minuter här till några av de frågor som jag tycker är helt avgörande
            för att vända de sjunkande resultaten i svensk skola.
          </note>
          <note>
            Våra svenska elever måste få fler lärarledda lektioner. Lektionernas
            antal har minskat i svensk grundskola sedan 1990-talet. OECD har
            konstaterat att svenska elever i åldrarna 9–11 år har drygt 50
            undervisningstimmar färre per år jämfört med genomsnittet för
            motsvarande åldersgrupper i övriga EU ‑ länder. I åldrarna 12–14
            år är siffran ca 130 undervisningstimmar. Skolverkets granskning
            visar också att många huvudmän inte ens följer upp så att eleverna
            verkligen får den undervisningstid som timplanen garanterar dem.
          </note>
          <note>
            Herr talman! Resultaten i matematik har försämrats sedan 1990-talet.
            Samtidigt har andelen behöriga till gymnasieskolan minskat sedan
            2006. Det finns alltså en tydlig koppling här, precis som min
            kollega från Folkpartiet sa just. Att fler elever blir godkända
            i matematik skulle bidra till att andelen behöriga till gymnasieskolan
            ökar.
          </note>
          <note>
            I ett internationellt perspektiv är undervisningstiden i matematik
            fortfarande låg i Sverige, trots förra regeringens reformer på
            området. Det så kallade Mattelyftet har införts, och vi har redan
            utökat undervisningstiden i matematik. Den utökade undervisningstiden
            har främst fördelats på årskurserna 1–3, enligt Skolverket. Detta
            är inte tillräckligt. Det behöver göras satsningar direkt riktade
            till högstadieelever.
          </note>
          <note>
            Därför föreslår nu utskottet att riksdagen ska ge regeringen
            i uppdrag att skyndsamt ta fram förslag för att utöka undervisningstiden
            i matematik med en timme i veckan för samtliga elever i årskurserna
            7–9.
          </note>
          <note>
            Herr talman! God läsförståelse är nyckeln till framgång i de
            flesta av skolans ämnen och grunden för ett livslångt lärande
            och ett aktivt liv som samhällsmedborgare. Därför är det oroande
            att den nedåtgående trenden vad gäller svenska elevers läsförståelse
            fortsätter. Vi kristdemokrater vill på sikt öka undervisningstiden
            även i ämnet svenska och vill att läsning prioriteras då.
          </note>
          <note>
            Att behärska det svenska språket är en nyckel till framgång i
            samhället. För ett barn som växer upp i ett hem utan böcker och
            utan en lästradition är det särskilt viktigt att skolan stimulerar
            och uppmuntrar läsning, inte minst om man i hemmet inte talar
            svenska.
          </note>
          <note>
            Under ett antal år har inriktningen varit att det viktigaste
            är att barnen läser, inte vad de läser. I ett avseende är det
            sant: Det är viktigt för barns läsutveckling att stimulera all
            läsning, att inspirera och sporra lusten att läsa. Men den inställningen
            riskerar att leda till att eleverna inte kommer i kontakt med
            litteraturhistoriens stora namn och därmed förlorar en viktig
            vägledning in i en litterär värld som kan berika livet och utveckla
            den språkliga förmågan. För samhället i stort riskerar det att
            leda till språklig utarmning, historielöshet och förlorad kunskap
            om vårt kulturarv.
          </note>
          <note>
            En bärande tanke i folkbildningstraditionen är att även de mindre
            privilegierade – de som inte föds in i en bildad miljö med välutbildade
            föräldrar – genom att erövra kunskap kan lyfta sig själva och
            forma ett bättre liv. Om skolan överger den tanken nyttjar vi
            inte skolan som en institution för ökad integration och jämlikhet.
            Om inte skolan erbjuder vägledning in i litteraturhistorien blir
            det ett privilegium för dem som får detta med sig hemifrån eller
            vars föräldrar medvetet valt en skola där detta är ett tydligt
            inslag.
          </note>
          <note>
            I en tid av mångfald och alltmer individualiserad mediekonsumtion
            ökar behovet av gemensamma referenspunkter. Kristdemokraterna
            anser därför att det nu är tid att införa en klassikerlista, en
            lista med litterära verk – romaner, noveller, essäer, sagor och
            dikter – men också filmer och musik som alla elever bör komma
            i kontakt med och ta del av under sin skolgång.
          </note>
          <note>
            Det är naturligtvis inte vi politiker som ska bestämma vilka
            verk som ska ingå. Urvalet bör göras utifrån verkens litterära
            och språkliga kvaliteter och den kulturhistoriska betydelsen.
            Urvalsprocessen, där Skolverket har huvudansvaret, bör vara öppen,
            men de litteraturhistoriska och idéhistoriska institutionerna
            vid våra universitet bör spela en stor roll. Önskvärt är också
            att Svenska Akademien är involverad. Naturligtvis ska också lärarna
            ha en nyckelroll i urvalet.
          </note>
          <note>
            Herr talman! En annan mycket angelägen fråga att titta närmare
            på är hur grundskolans timplan kan göras bättre. Varje elev ska
            under sin tid i grundskolan ha en garanterad undervisningstid
            på 6 785 timmar. När Skolinspektionen kontrollerade 722 grundskolor
            kunde 220 skolor inte visa att de erbjöd tillräckligt antal undervisningstimmar
            till sina elever.
          </note>
          <note>
            Som det är nu kan en elev som flyttar från en skola till en annan
            gå miste om exempelvis ett stort antal historietimmar, därför
            att skolledningen eller huvudmannen på skolan dit eleven flyttar
            har lagt upp undervisningen på ett helt annat sätt och fördelat
            den annorlunda över grundskoletiden.
          </note>
          <note>
            Jag noterar att regeringspartierna reserverar sig mot utskottets
            förslag om mer undervisningstid i matematik med motiveringen att
            man vill ta ett samlat grepp om timplanen och tidsanvändningen.
            Jag välkomnar samtalen framöver om en reviderad timplan. Men det
            betyder inte att vi inte kan göra två saker samtidigt. Vi måste
            öka antalet timmar där vi vet att elevernas resultat måste höjas
            och där vi vet att vi i en internationell jämförelse ligger lågt
            . Samtidigt måste vi kunna diskutera timplanen i dess helhet.
          </note>
          <note>
            Herr talman! Vi måste också våga tala klarspråk. En stor och
            avgörande förklaring till att Sverige inte står sig väl i de så
            kallade PISA-mätningarna är själva attityden till utbildning.
            Det kan vi se när vi jämför med länder i Sydasien till exempel.
            Det handlar om hur skola och utbildning prioriteras av familjen,
            av eleverna själva och av samhället i övrigt. Det är lärarens
            skyldighet och ansvar att vägleda eleverna. Men skolan kan inte
            fixa allt. Vi måste våga säga att föräldrarna och eleverna själva
            också har ett ansvar för att undervisningen ska fungera.
          </note>
          <note>
            Nyligen läste jag en intervju med fotbollsspelaren Cristiano
            Ronaldo. Han hade vunnit Guldbollen för tredje gången. Han förklarade
            i intervjun att hans framgångar är resultatet av en kombination
            av tur, talang och duktiga tränare. Ronaldo har aldrig stått och
            nött frisparkar efter ordinarie träning. Han har aldrig tillbringat
            några extratimmar i gymmet. Ansvaret för hans form och framgångar
            vilar på tränarnas axlar.
          </note>
          <note>
            Nej, någon sådan intervju existerar förstås inte. Jag överför
            bara delar av svensk skoldebatt på toppidrotten. Då inser man
            att det är en absurd diskussion huruvida egna ansträngningar och
            läxläsning hjälper studieresultaten eller inte. Man inser att
            vi är långt ifrån det som borde vara en grundinsikt om allt lärande,
            att övning ger färdighet.
          </note>
          <note>
            Med det är min lilla övning över, och jag tackar för ordet.
          </note>
          <note>
            Vi kristdemokrater står naturligtvis bakom alla våra reservationer,
            men för tids vinnande yrkar jag bifall till reservation 6.
          </note>
          <note>
            (Applåder)
          </note>
          <note type="speaker">
            Anf. 140 CARINA HERRSTEDT (SD):
          </note>
          <note>
            Herr talman! Det rapporteras om att svensk skola är i kris och
            att den står inför många olika utmaningar. Som en del har påtalat,
            kanske framför allt centerpartisterna, måste vi lyfta fram de
            viktiga och goda exemplen när det gäller skolan. Jag håller med
            om att det är viktigt. Men tyvärr handlar oftast de rapporter
            vi får om de negativa exemplen. Det är de vi måste ta tag i på
            något sätt, utan att för den skull glömma att lyfta fram de goda.
            Det rapporteras om en skola som har blivit stökig, otrygg och
            mer segregerad, där skolresultaten fortsätter att sjunka, där
            läraryrket tappar status och så vidare. Listan kan göras lång.
          </note>
          <note>
            Frågorna är många. För mig är de viktigaste frågorna: Vad är
            orsaken? Hur har det kunnat bli så här? Och hur kommer vi till
            rätta med problemen?
          </note>
          <note>
            Men jag skulle vilja fråga församlingen här om vi är nöjda med
            den debatt som vi har haft i dag. Vad har vi kommit fram till
            egentligen? I debatt efter debatt står vi här och skyller på varandra.
            Alliansen skyller på regeringen, och regeringen skyller på Alliansen.
            Vi kommer inte vidare. Jag lyfte upp detta strax före valet. Då
            skyllde jag på att det var valrörelse. Nu är den över. Och debatten
            ser i alla fall ut så här. Det är trist.
          </note>
          <note>
            Herr talman! Jag struntar egentligen i vems fel det är att vi
            har en svensk skola som ser ut som den gör i dag. Lärarna struntar
            i vems fel det är, och eleverna struntar i vems fel det är. Det
            som jag och alla andra vill är att vi ska komma till rätta med
            det. Vi vill ha en lösning på hur vi ska komma till rätta med
            det, hur vi ska kunna vända det, i stället för att leta efter
            en syndabock.
          </note>
          <note>
            Vi står inför fullbordat faktum och måste välja att se framåt,
            för att stävja nedgången och de dåliga resultaten men också för
            att säkra uppgången. Den är viktig för hela samhället. Då är det
            såklart inte ointressant att titta på vilka reformer som har fungerat
            och vilka som inte har gjort det. Det är tvärtom väldigt viktigt.
            Men vi måste också kunna debattera vad vi gör härifrån och framåt.
            Det är de frågorna som vi egentligen vill ha svar på.
          </note>
          <note>
            Skolfrågan är inget isolerat problem. Jag har sagt det tidigare,
            och jag säger det igen: Jag ser skolans problem som en återspegling
            av samhället. Samhället har blivit hårdare. Det har blivit mer
            otryggt. Medmänsklig respekt saknas ofta, förväntningarna har
            sänkts och det ställs alldeles för få krav i samhället. De problemen
            återspeglas i skolan. Men när det handlar om skolan heter det
            att skolan har problem och att skolan måste lösa det. Vi måste
            se det bredare än så. Vi måste se det på bred front.
          </note>
          <note>
            Herr talman! Det finns mycket som vi kan göra för att ge eleverna
            bättre förutsättningar att lyckas. På det stora hela finns det
            i detta betänkande många goda förslag. Det finns många bra motioner
            som jag tror att vi kan enas om i framtiden. Vi vet vart vi vill,
            men vi vill dit på olika sätt.
          </note>
          <note>
            Ökad undervisningstid i matematik är bra, men Sverigedemokraterna
            anser att vi på sikt borde ha nivågruppering i matematikundervisningen.
            Elever är olika, och vi kan inte förvänta oss att alla elever
            kan tillgodogöra sig matematik på samma sätt. En del är teoretiskt
            lagda; en del är praktiskt lagda. Då måste man också kunna ha
            undervisning som utgår från det.
          </note>
          <note>
            Om vi ska klättra i framtida PISA-undersökningar måste vi bejaka
            elevernas olikheter. Problemet i dag är att vissa har svårt att
            hänga med i den ordinarie utbildningstakten. Om man en gång kommer
            efter är det väldigt svårt att komma i kapp. Andra är understimulerade
            och tycker att det går för sakta. Men dessa faktorer spelar kanske
            inte jättestor roll eftersom det är svårt att ta till sig undervisningen
            om vi inte får ordning och reda i klassrummen. Det spelar ingen
            roll hur duktig en lärare eller elev är; om eleverna inte ens
            är på plats är det svårt att få undervisning av god kvalitet.
            Det ena ger det andra. Vi måste ta ett helhetsgrepp. Det handlar
            om attityder, både i samhället och i skolan.
          </note>
          <note>
            Christer Nylander sa tidigare att han såg en förändring. Jag
            kan också känna en viss förändring. Vi är på rätt väg och måste
            fortsätta att bygga på den. Då är det viktigt att vi gör reformer
            och lägger förslag i stor samsyn. Det sänder signaler, till både
            samhället och verksamheten i övrigt, att vi är enade om någonting.
            Om vi har gjort något som är väl förankrat här slipper vi debatterna
            i efterhand om vems fel det är.
          </note>
          <note>
            Herr talman! Jag står såklart bakom samtliga våra reservationer
            och yrkar bifall till reservation 1 och 7.
          </note>
          <note type="speaker">
            Anf. 141 ROBERT STENKVIST (SD):
          </note>
          <note>
            Herr talman! Jag tänkte tala lite kort om läxläsning och fritidshem.
            Men först tänkte jag ta upp ett par korta saker som har nämnts
            i debatten.
          </note>
          <note>
            Huvudmannaskapet har alltid varit delat mellan staten och kommunen.
            Skillnaden har varit var tyngdpunkterna i huvudmannaskapet har
            legat. Vi vill att tyngdpunkten skjuts över till det statliga
            huvudmannaskapet. Vi tar makt från kommunerna, naturligtvis inte
            från lärare och elever.
          </note>
          <note>
            Vi har jättemånga bra, fungerande skolor i landet. Jag har själv
            jobbat på flera stycken. Nu sällar jag mig till mängden som tar
            upp egna erfarenheter. Lärarkåren är oerhört duktig på många håll
            och gör ett fantastiskt arbete. Det är inte det som är problemet.
            Problemet är att vi har fallit i PISA-undersökningarna. Vi har
            legat på en bra nivå och har fallit. Någonting har vi gjort fel,
            och någonting måste vi rätta till.
          </note>
          <note>
            Herr talman! Ibland har det från vissa håll framförts förslag
            på att slopa läxor i den svenska grundskolan. Orsakerna till det
            är att vissa elever får mer hjälp hemma än andra och att det därigenom
            uppstår en orättvisa. Andra argument som har framförts är att
            allt skolarbete ska ske under skoltid för att inte inkräkta på
            elevernas fritid. Ännu ett argument mot läxor är att eleverna
            behöver vägledning och hjälp av läraren för att klara de olika
            momenten.
          </note>
          <note>
            Inget av ovanstående argument är hållbart menar vi. Läxor ska
            huvudsakligen bestå av olika övningsmoment där eleven kan vara
            ganska självgående. Att lära sig helt nya moment ska aldrig komma
            i fråga som läxa. Det hoppas vi att våra lärare får klart för
            sig på våra lärarhögskolor.
          </note>
          <note>
            Den orättvisa som det innebär att elever får olika mycket hjälp
            i hemmet kan vi aldrig komma ifrån. Vi kan bara kompensera detta
            genom att erbjuda hjälp i skolan.
          </note>
          <note>
            Vi har ju anslagit mer pengar för fler vuxna i skolan. Med detta
            taget i beaktande förutsätter vi att skolan ska kunna hjälpa till
            med läxläsning i framtiden. Det behövs självklart en organisation
            till det och lite pyssel. En annan outnyttjad resurs är fritidshemmen,
            men vi är inte klara med exakt hur de ska organiseras för alla
            elever än.
          </note>
          <note>
            Herr talman! När det gäller personaltätheten på våra fritidshem
            har en oroande utveckling tagit fart sedan början på 90-talet.
            Antalet barn har enligt Skolverket i princip fördubblats under
            perioden. Detta har fått till följd att både verksamheten och
            tillsynen inte håller den kvalitet som vore önskvärt, både ur
            ett samhälleligt perspektiv och ur ett barnperspektiv.
          </note>
          <note>
            Det debatteras också mycket hur vi ska stoppa mobbning och –
            som det så vackert heter – se varje barn. En ökning av personaltätheten
            på landets fritidshem skulle vara en åtgärd med omedelbar effekt
            mot just detta. Dock skulle det ju inte vara gratis. Självklart
            är det så att om samhället satsar mer pengar på en verksamhet,
            kan man också kräva att få ut mer av den verksamheten.
          </note>
          <note>
            Här finns det ett problem med att fritidshemmen tillhör den kommu
            ­ nala verksamheten, och staten kan inte på ett enkelt sätt finansiera
            en ut ­ ökad personaltäthet. Däremot kan vi i allmänna råd för
            fritidshem införa rekommendationer för persontäthet. Det vore
            i alla fall en början.
          </note>
          <note>
            Det står redan i dag lite om personaltätheten i de allmänna råden,
            men väldigt diffust och luddigt. Rektorn ska tillsammans med personalen
            föra en dialog om lämplig personaltäthet, står det i nämnda skrift.
            Vår gissning är att pengapåsen kommer att styra denna dialog i
            hög grad. Det stämmer att förutsättningarna för varje fritidshem
            skiftar beroende på barngruppens sammansättning och att det därför
            kan vara svårt att sätta absoluta gränser. Men man kan i alla
            fall börja med att ge råd om miniminivåer i de allmänna råden
            för fritidshem.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 mars.)
          </note>
          <note>
            § 12 Utbildning för elever i samhällsvård och på sjukhus
          </note>
          <note>
            Utbildningsutskottets betänkande 2014/ 15:UbU 4
          </note>
          <note>
            Utbildning för elever i samhällsvård och på sjukhus (prop. 2014/15:43)
          </note>
          <note>
            föredrogs.
          </note>
          <note type="speaker">
            Anf. 142 CARINA HERRSTEDT (SD):
          </note>
          <note>
            Herr talman! Vi behandlar i dag ett betänkande om utbildning
            för elever i samhällsvård och på sjukhus. Äntligen händer det
            något märkbart på detta område.
          </note>
          <note>
            Vi behandlar två motioner från allmänna motionstiden, och det
            faktum att det inte har väckts några motioner med anledning av
            propositionen, visar hur angeläget och efterfrågat detta område
            är, och att man i utskottet har landat rätt.
          </note>
          <note>
            En av de motioner som är uppe för behandling är en av mina egna
            motioner. Den tillkom eftersom jag själv har sett denna problematik
            i verksamheten på nära håll. Jag var nämligen lokalpolitiker i
            Landskrona och satt i den nämnd som beslutar om att samhällsplacera
            barn och ungdomar. Tyvärr var det alltför ofta som just rätten
            till skolgång – och skolplikten också för den delen – inte hade
            fungerat under många år. Det fanns gånger, och då pratar jag inte
            om enstaka tillfällen, där de placerade inte hade gått i skolan
            på två tre år, och i enstaka fall hade en del inte gått i skolan
            mer än de första två tre åren. Sedan hade de missat fyra fem år.
            Så kan det inte vara.
          </note>
          <note>
            Vi kan inte ha en ordning där de som kanske allra bäst behöver
            det är de som faller mellan stolarna. I vår motion tog vi upp
            vikten av att säkerställa barns rätt till grundläggande undervisning,
            att komma till rätta med de samordningsbrister som finns mellan
            myndigheter men också mellan placerande kommun och mottagande
            kommun. Naturligtvis står jag bakom motionen, men då den i det
            stora hela är tillgodosedd genom detta bestänkande väljer jag
            att inte yrka bifall till den, utan jag yrkar bifall till utskottets
            förslag i betänkandet.
          </note>
          <note>
            I det betänkande som vi ska besluta om föreslås ändringar i skollagen
            som syftar till att säkerställa att elever som vistas i ett hem
            för vård eller boende – HVB-hem – ska få undervisning inom skolväsendet.
            Vidare förtydligas att en elev som vistas på ett HVB-hem ska ha
            rätt att bli mottagen i en skola i vistelsekommunen, alltså där
            eleven är placerad.
          </note>
          <note>
            Betänkandet tar också upp frågan om särskild undervisning på
            sjukhus för elever som inte kan delta i det vanliga skolarbetet
            just för att de vårdas på sjukhus. Den förändring som görs är
            att det inte längre kommer att krävas att eleven inte kan delta
            i skolarbetet under en längre tid, utan det är helt enkelt kunskaperna
            och behovet som ska vara avgörande.
          </note>
          <note>
            Herr talman! Som sagt: Jag tycker att det är glädjande att dessa
            ändringar kommer till stånd. Jag yrkar än en gång bifall till
            utskottets förslag i betänkandet.
          </note>
          <note type="speaker">
            Anf. 143 HÅKAN BERGMAN (S):
          </note>
          <note>
            Herr talman! Efter en lång debatt om grundskolan ska vi nu behandla
            utbildningsutskottets betänkande med anledning av regeringens
            proposi ­ tion om utbildning för elever i samhällsvård och på
            sjukhus. Jag vill inled ­ ningsvis yrka bifall till utskottets
            förslag.
          </note>
          <note>
            Barns och ungdomars utbildning ska vara av hög och likvärdig
            kvalitet. Alla barn och elever ska så långt som möjligt ges förutsättningar
            att uppnå nationella mål och utveckla sina kunskaper, färdigheter
            och kompetenser. Det är inte minst viktigt för de barn och ungdomar
            som befinner sig i samhällsvård.
          </note>
          <note>
            Vi vet att en god utbildning inte bara stärker ungdomars självkänsla
            och självbild, stärker deras förmågor och därmed öppnar nya, ibland
            helt oväntade, vägar. Men en god utbildning ger också förutsättningar
            för ett gott liv genom hela livet.
          </note>
          <note>
            I propositionen föreslår regeringen att elever som vistas i hem
            för vård och boende bör få undervisning inom skolväsendet, och
            man föreslår förändringar i skollagen som tydliggör det. Det är
            bra, och vi socialdemokrater välkomnar detta.
          </note>
          <note>
            Det är viktigt eftersom det handlar om barn och ungdomar som
            ofta kommer från tuffa levnadsförhållanden och tuffa livsvillkor.
            Ofta befinner de sig i en utsatt situation. Flera av dem kan ha
            haft en problematisk och bristfällig skolgång under lång tid.
          </note>
          <note>
            Av de granskningar som har gjorts av Skolverket, Skolinspektionen
            och Socialstyrelsen vet vi att det tidigare har funnits, och att
            det även i dag finns, stora brister i ansvar, samverkan, förväntningar,
            kontinuitet och kvalitet i samhällsvården av barn och ungdomar.
          </note>
          <note>
            Därför är det viktigt att vi nu både säkerställer dessa elevers
            rätt till en god utbildning och säkerställer principen om allas
            lika tillgång till utbildning, oberoende av sociala förhållanden
            eller bakgrund.
          </note>
          <note>
            Genom att eleverna får undervisning inom skolväsendet säkerställs
            att den undervisning som ges står under ansvar från en rektor
            som är ansvarig för kvaliteten, att dessa elever i samma omfattning
            som andra elever får undervisning av behöriga lärare samt tillgång
            till elevhälsa, studie- och yrkesvägledning och annat inom det
            ordinarie skolväsendet samt tillgång till anpassad undervisning.
            Det är bra.
          </note>
          <note>
            I propositionen föreslås också tydliggöranden för gymnasieskolan
            och gymnasiesärskolan samt för den utbildning som sker inom ramen
            för särskilda ungdomshem, vilket är positivt.
          </note>
          <note>
            Slutligen föreslår regeringen i propositionen en förändring avseende
            undervisning av barn och ungdomar på sjukhus. Det ska inte längre
            krävas att eleven inte kan delta i vanligt skolarbete under längre
            tid.
          </note>
          <note>
            Förändringen innebär att barn och unga som vårdas på sjukhus
            bör få tillgång till undervisning, om det bedöms lämpligt utifrån
            deras sjukdomstillstånd och om de missar skolarbete som leder
            till svårigheter i den fortsatta skolgången. Det är alltså behoven
            av undervisning som ska avgöra insatsen, inte vistelsetiden. I
            dag kan till exempel barn med mycket allvarliga sjukdomstillstånd
            vårdas och behandlas regelbundet under förhållandevis korta perioder
            på sjukhus. Även denna förändring är positiv.
          </note>
          <note>
            Med det, herr talman, vill jag än en gång yrka bifall till utskottets
            förslag.
          </note>
          <note type="speaker">
            Anf . 144 BETTY MALMBERG (M):
          </note>
          <note>
            Herr talman ! Som riksdagsledamot får vi tillfälle att göra många
            viktiga studiebesök, men självklart är vissa av dem sådana som
            sticker ut och som man har svårt att glömma. För min del var besöket
            på sjukhusskolan vid Linköpings universitetssjukhus ett sådant
            besök. Jag fick förvisso inte prata med några elever, men jag
            mötte en personal som utstrålade profes ­ sionalism, empati och
            energi, vilket måste betyda oerhört mycket för de barn och unga
            som låg inne för vård.
          </note>
          <note>
            Undervisningen bedrevs på en mycket liten yta, bara 5 x 5 meter,
            och där fanns allt som behövdes för att undervisa eleverna. Sjukhuslärarna
            var tvungna att behärska allt från att lära ut läsning till gymnasieskolans
            kemi. Sjukhusundervisningen är en mycket viktig verksamhet, eftersom
            det många gånger är den enda normala delen i tillvaron som en
            elev kan ha under sin vistelse på sjukhus.
          </note>
          <note>
            Både för barn och unga som får särskild undervisning på sjukhus
            liksom för elever i HVB-hem är dagens betänkande ett verkligt
            framsteg och ett viktigt instrument. Det medför nya möjligheter
            att öka likvärdigheten och att säkerställa alla barns rätt till
            utbildning. Betänkandet som sådant är ganska tekniskt och juridiskt,
            och mina kolleger har på olika sätt gett bilder av det, men det
            genomsyras av ett omtag genom att vi är beredda att göra något
            åt konstaterade brister i utbildningen. Det gäller elever som
            befinner sig i en särskilt utsatt situation. Bristerna ska undanröjas.
          </note>
          <note>
            Betänkandet pekar på ansvaret men visar också på att myndigheter
            och offentliga verksamheter på olika nivåer i samhället måste
            arbeta gemensamt för att nå de eftersträvade resultaten. Utskottet
            förutsätter att regeringen följer upp effekterna av de olika ändringarna
            i skollagen som nu ska genomföras och ser till att ingen elev
            lämnas utanför.
          </note>
          <note>
            För mig personligen representerar betänkandet också en del av
            ett viktigt samhällsengagemang och demokrati. Under resans gång
            har jag haft förmånen att ha kontakt med en aktiv förening som
            varit engagerad i frågorna. Det har varit sjukhuslärarna själva.
            De är ungefär 130 lärare totalt i Sverige. Från att ha varit tämligen
            okunniga om de politiska processerna – om jag får säga så – har
            de snabbt satt sig in i dem.
          </note>
          <note>
            Under parollen ”Sjukhusskolan står för en återgång till ett friskare
            liv” har de fört samtal med utredaren, svarat på remisser, uppvaktat
            politiker av alla kulörer, ordnat studiebesök och haft frukostmöte
            i riksdagen. De har verkligen drivit frågorna. Givetvis har de
            även haft ett egenintresse, men främst har de drivit frågorna
            för elevernas skull, för de barns skull som de undervisar.
          </note>
          <note>
            De har all anledning att vara stolta över sitt sätt att påvisa
            hur viktiga dessa frågor är och också hur viktigt det är att engagera
            sig, för det går att göra skillnad. Med det sagt får jag väl säga
            att de kanske inte är nöjda till hundra procent. Vissa frågor
            återstår att lösa, inte minst vad gäller finansiering. Men de
            har nått en bra bit på väg, och det gläder mig.
          </note>
          <note>
            Vi från allianspartierna, det vill säga Moderaterna, Centerpartiet,
            Folkpartiet och Kristdemokraterna, är mycket stolta och glada
            över att vårt tidigare arbete för att öka likvärdigheten för alla
            elever nu föreläggs riksdagen för beslut. Det är glädjande att
            det finns en samsyn i de här frågorna.
          </note>
          <note>
            Herr talman! Å allianspartiernas vägnar yrkar jag bifall till
            utskottets förslag i betänkandet.
          </note>
          <note type="speaker">
            Anf. 145 JABAR AMIN (MP):
          </note>
          <note>
            Herr talman! Alla barn i skolåldern, oavsett om de av någon anledning
            vistas på hem för vård eller boende eller på sjukhus och liknande
            ska garanteras utbildning. Det är en grundbult i vår utbildningspolitik.
            Barn som hamnar på dessa hem eller är sjuka periodvis och befinner
            sig på sjukhus är, som mina kolleger sa tidigare, i extra behov
            av utbildning. Detta betänkande, som huvudsakligen bygger på regeringens
            förslag, ska säkerställa denna grundbult.
          </note>
          <note>
            I huvudsak handlar betänkandet om fyra frågor: Det första är
            att barnen ska få utbildning inom skolväsendet. Det andra är rätten
            att bli mottagen i en grundskola på den ort där barnen vistas
            även om det inte är den kommun där de är skriva. Det tredje är
            att kravet ”långvarig vistelse” på sjukhus tas bort. Det fjärde
            är att det ska finnas legitimerade lärare på sjukhus, de som ska
            undervisa barnen.
          </note>
          <note>
            Herr talman! Att föreslå, såsom regeringen har gjort, att elever
            som vistas i ett hem för vård eller boende ska garanteras undervisning
            inom skolväsendet är viktigt, inte minst med tanke på den grundläggande
            principen att alla barn ska ha lika tillgång till utbildning inom
            skolväsendet oberoende av till exempel sociala förhållanden.
          </note>
          <note>
            De barn som här berörs är barn som ofta befinner sig i en svår
            situation. Det är därför särskilt viktigt att säkerställa rätten
            till lika tillgång till utbildning inom skolväsendet för dessa
            barn. För att säkerställa att barnen får den utbildning som de
            har rätt till föreslås här att skollagen ändras så att dessa barn
            får rätt att bli mottagna i den kommunala skolan eller kommunala
            grundsärskolan där de vistas, även om det inte är i den kommun
            där de är folkbokförda.
          </note>
          <note>
            Inte så sällan hamnar barn på sjukhus. Ibland är det kortvarigt
            men ibland långvarigt. Definitionen av vad som menas med långvarigt
            har hittills varit svårtolkad. Det har tolkats olika av skolans
            folk, vilket lett till att barn ibland inte har fått den utbildning
            som de har rätt till. Nu tas kravet på långvarig vistelse bort.
            Det blir därmed enklare att ge barnen den utbildning som de har
            rätt till, även om de vistas på sjukhus under kortare perioder.
          </note>
          <note>
            För att säkerställa att utbildningen håller tillräcklig kvalitet
            villkoras det genom att de lärare som undervisar på sjukhus ska
            ha legitimation.
          </note>
          <note>
            Herr talman! Även lärare i de särskilda HVB-hemmen får förstärkta
            rättigheter. I dag råder det oklarhet om skolväsendets grundprinciper
            också ska gälla HVB-hem. I och med detta betänkande tas oklarheterna
            bort och det blir tydligare. Genom förändringarna förstärks dessa
            barns rätt till utbildning.
          </note>
          <note>
            Med det vill jag yrka bifall till utskottets förslag i betänkandet.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 18 mars.)
          </note>
          <note>
            § 13 Bordläggning
          </note>
          <note>
            Följande dokument anmäldes och bordlades:
          </note>
          <note>
            Propositioner
          </note>
          <note>
            2014/15:58 Modernare regler för internationell järnvägstrafik
          </note>
          <note>
            2014/15:63 Åklagardatalag
          </note>
          <note>
            Skrivelse
          </note>
          <note>
            2014/15:65 Verksamheten i Europeiska unionen under 2014
          </note>
          <note>
            Redogörelse
          </note>
          <note>
            2014/ 15:OSSE 1 Från Sveriges delegation vid OSSE:s parlamentariska
            församling
          </note>
          <note>
            § 14 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 11 mars
          </note>
          <note>
            2014/15:371 Svenska pansarbandvagnar till Irak
          </note>
          <note>
            av Stig Henriksson (V)
          </note>
          <note>
            till utrikesminister Margot Wallström (S)
          </note>
          <note>
            2014/15:372 Bistånd till Palestina efter deras fördömande av
            Sverige
          </note>
          <note>
            av Mathias Sundin (FP)
          </note>
          <note>
            till statsrådet Isabella Lövin (MP)
          </note>
          <note>
            § 15 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 11 mars
          </note>
          <note>
            2014/15:284 Minnesanteckningar från det säkerhetspolitiska rådet
          </note>
          <note>
            av Hans Wallmark (M)
          </note>
          <note>
            till statsminister Stefan Löfven (S)
          </note>
          <note>
            2014/15:285 Lagstifning vid eftersupning
          </note>
          <note>
            av Sten Bergheden (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2014/15:286 Natura 2000 på norra Gotland
          </note>
          <note>
            av Jesper Skalberg Karlsson (M)
          </note>
          <note>
            till klimat- och miljöminister Åsa Romson (MP)
          </note>
          <note>
            2014/15:287 Regeringens ställningstagande avseende Blekinge Offshore
          </note>
          <note>
            av Birger Lahti (V)
          </note>
          <note>
            till statsrådet Ibrahim Baylan (S)
          </note>
          <note>
            2014/15:288 Skatteverkets insynsråd
          </note>
          <note>
            av Anette Åkesson (M)
          </note>
          <note>
            till finansminister Magdalena Andersson (S)
          </note>
          <note>
            2014/15:289 Skatteutgift för el från skattebefriad vindkraft
          </note>
          <note>
            av Mattias Bäckström Johansson (SD)
          </note>
          <note>
            till finansminister Magdalena Andersson (S)
          </note>
          <note>
            § 16 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 11 mars
          </note>
          <note>
            2014/15:250 Regeringens Arktispolitik och förhållandet till Ryssland
          </note>
          <note>
            av Sofia Arkelsten (M)
          </note>
          <note>
            till utrikesminister Margot Wallström (S)
          </note>
          <note>
            2014/15:257 Konflikten i Syrien
          </note>
          <note>
            av Robert Halef (KD)
          </note>
          <note>
            till utrikesminister Margot Wallström (S)
          </note>
          <note>
            2014/15:260 Internationell märkesdag mot kemiska vapen
          </note>
          <note>
            av Amineh Kakabaveh (V)
          </note>
          <note>
            till utrikesminister Margot Wallström (S)
          </note>
          <note>
            2014/15:261 Anfalkampanjen 1988
          </note>
          <note>
            av Amineh Kakabaveh (V)
          </note>
          <note>
            till utrikesminister Margot Wallström (S)
          </note>
          <note>
            2014/15:262 Mänskliga fri- och rättigheter i Venezuela
          </note>
          <note>
            av Kerstin Lundgren (C)
          </note>
          <note>
            till utrikesminister Margot Wallström (S)
          </note>
          <note>
            2014/15:266 Feministisk utrikespolitik och hbtq -personers rättigheter
          </note>
          <note>
            av Hans Linde (V)
          </note>
          <note>
            till utrikesminister Margot Wallström (S)
          </note>
          <note>
            2014/15:267 Skyddet av uzbekiska regimkritiker
          </note>
          <note>
            av Sofia Damm (KD)
          </note>
          <note>
            till statsrådet Anders Ygeman (S)
          </note>
          <note>
            2014/15:268 Mänskliga rättigheter i Iran
          </note>
          <note>
            av Amineh Kakabaveh (V)
          </note>
          <note>
            till utrikesminister Margot Wallström (S)
          </note>
          <note>
            2014/15:269 Beskattning av FAME
          </note>
          <note>
            av Johan Hultberg (M)
          </note>
          <note>
            till finansminister Magdalena Andersson (S)
          </note>
          <note>
            2014/15:271 EU:s politik för mänskliga rättigheter i Vitryssland/Belarus
          </note>
          <note>
            av Tina Acketoft (FP)
          </note>
          <note>
            till utrikesminister Margot Wallström (S)
          </note>
          <note>
            2014/15:272 Jämställt deltagande i Arbetsförmedlingens program
          </note>
          <note>
            av Roger Haddad (FP)
          </note>
          <note>
            till arbetsmarknadsminister Ylva Johansson (S)
          </note>
          <note>
            2014/15:273 Ojnareskogen och bevarande av höga naturvärden
          </note>
          <note>
            av Jens Holm (V)
          </note>
          <note>
            till klimat- och miljöminister Åsa Romson (MP)
          </note>
          <note>
            § 17 Kammaren åtskildes kl. 18.39 .
          </note>
          <note>
            Förhandlingarna leddes
          </note>
          <note>
            av talmannen från sammanträdets början till och med § 5 anf.
            25 (delvis),
          </note>
          <note>
            av förste vice talmannen därefter till ajourneringen kl. 15.55,
          </note>
          <note>
            av talmannen därefter till och med § 11 anf. 137 (delvis) och
          </note>
          <note>
            av förste vice talmannen därefter till sammanträdets slut.
          </note>
          <note>
            Vid protokollet
          </note>
          <note>
            ANDERS NORIN
          </note>
          <note>
            /Eva-Lena Ekman
          </note>
          <note>
            Innehållsförteckning
          </note>
          <note>
            § 1 Avsägelse
          </note>
          <note>
            § 2 Anmälan om kompletteringsval
          </note>
          <note>
            § 3 Anmälan om fördröjda svar på interpellationer
          </note>
          <note>
            § 4 Ärenden för hänvisning till utskott
          </note>
          <note>
            § 5 Arbetsrätt
          </note>
          <note>
            Arbetsmarknadsutskottets betänkande 2014/15:AU4
          </note>
          <note>
            Anf. 1 KATARINA BRÄNNSTRÖM (M)
          </note>
          <note>
            Anf. 2 SVEN-OLOF SÄLLSTRÖM (SD)
          </note>
          <note>
            Anf. 3 ANNIKA QARLSSON (C)
          </note>
          <note>
            Anf. 4 ALI ESBATI (V)
          </note>
          <note>
            Anf. 5 KATARINA BRÄNNSTRÖM (M) replik
          </note>
          <note>
            Anf. 6 ALI ESBATI (V) replik
          </note>
          <note>
            Anf. 7 KATARINA BRÄNNSTRÖM (M) replik
          </note>
          <note>
            Anf. 8 ALI ESBATI (V) replik
          </note>
          <note>
            Anf. 9 FREDRIK MALM (FP)
          </note>
          <note>
            Anf. 10 DÉSIRÉE PETHRUS (KD)
          </note>
          <note>
            Anf. 11 RAIMO PÄRSSINEN (S)
          </note>
          <note>
            Anf. 12 KATARINA BRÄNNSTRÖM (M) replik
          </note>
          <note>
            Anf. 13 RAIMO PÄRSSINEN (S) replik
          </note>
          <note>
            Anf. 14 KATARINA BRÄNNSTRÖM (M) replik
          </note>
          <note>
            Anf. 15 RAIMO PÄRSSINEN (S) replik
          </note>
          <note>
            Anf. 16 DÉSIRÉE PETHRUS (KD) replik
          </note>
          <note>
            Anf. 17 RAIMO PÄRSSINEN (S) replik
          </note>
          <note>
            Anf. 18 DÉSIRÉE PETHRUS (KD) replik
          </note>
          <note>
            Anf. 19 RAIMO PÄRSSINEN (S) replik
          </note>
          <note>
            Anf. 20 FREDRIK MALM (FP) replik
          </note>
          <note>
            Anf. 21 RAIMO PÄRSSINEN (S) replik
          </note>
          <note>
            Anf. 22 FREDRIK MALM (FP) replik
          </note>
          <note>
            Anf. 23 RAIMO PÄRSSINEN (S) replik
          </note>
          <note>
            Anf. 24 SVEN-OLOF SÄLLSTRÖM (SD) replik
          </note>
          <note>
            Anf. 25 RAIMO PÄRSSINEN (S) replik
          </note>
          <note>
            Anf. 26 SVEN-OLOF SÄLLSTRÖM (SD) replik
          </note>
          <note>
            Anf. 27 RAIMO PÄRSSINEN (S) replik
          </note>
          <note>
            (forts. § 7)
          </note>
          <note>
            § 6 Frågestund
          </note>
          <note>
            Anf. 28 FÖRSTE VICE TALMANNEN
          </note>
          <note>
            Yrkesintroduktionsanställningar
          </note>
          <note>
            Anf. 29 ELISABETH SVANTESSON (M)
          </note>
          <note>
            Anf. 30 Arbetsmarknadsminister YLVA JOHANSSON (S)
          </note>
          <note>
            Anf. 31 ELISABETH SVANTESSON (M)
          </note>
          <note>
            Anf. 32 Arbetsmarknadsminister YLVA JOHANSSON (S)
          </note>
          <note>
            Det finanspolitiska ramverket och statsskulden
          </note>
          <note>
            Anf. 33 OSCAR SJÖSTEDT (SD)
          </note>
          <note>
            Anf. 34 Finansminister MAGDALENA ANDERSSON (S)
          </note>
          <note>
            Anf. 35 OSCAR SJÖSTEDT (SD)
          </note>
          <note>
            Anf. 36 Finansminister MAGDALENA ANDERSSON (S)
          </note>
          <note>
            Arbetsförmedlingen och flyktingmottagandet
          </note>
          <note>
            Anf. 37 JOHANNA JÖNSSON (C)
          </note>
          <note>
            Anf. 38 Arbetsmarknadsminister YLVA JOHANSSON (S)
          </note>
          <note>
            Anf. 39 JOHANNA JÖNSSON (C)
          </note>
          <note>
            Anf. 40 Arbetsmarknadsminister YLVA JOHANSSON (S)
          </note>
          <note>
            Försvarsmaktens resursbehov
          </note>
          <note>
            Anf. 41 PETER JEPPSSON (S)
          </note>
          <note>
            Anf. 42 Finansminister MAGDALENA ANDERSSON (S)
          </note>
          <note>
            Anf. 43 PETER JEPPSSON (S)
          </note>
          <note>
            Anf. 44 Finansminister MAGDALENA ANDERSSON (S)
          </note>
          <note>
            Nätbaserade utbildningar
          </note>
          <note>
            Anf. 45 BETTY MALMBERG (M)
          </note>
          <note>
            Anf. 46 Statsrådet HELENE HELLMARK KNUTSSON (S)
          </note>
          <note>
            Anf. 47 BETTY MALMBERG (M)
          </note>
          <note>
            Anf. 48 Statsrådet HELENE HELLMARK KNUTSSON (S)
          </note>
          <note>
            Vårdskador
          </note>
          <note>
            Anf. 49 KARIN RÅGSJÖ (V)
          </note>
          <note>
            Anf. 50 Statsrådet GABRIEL WIKSTRÖM (S)
          </note>
          <note>
            Anf. 51 KARIN RÅGSJÖ (V)
          </note>
          <note>
            Anf. 52 Statsrådet GABRIEL WIKSTRÖM (S)
          </note>
          <note>
            Finansiering av särläkemedel
          </note>
          <note>
            Anf. 53 BARBRO WESTERHOLM (FP)
          </note>
          <note>
            Anf. 54 Statsrådet GABRIEL WIKSTRÖM (S)
          </note>
          <note>
            Anf. 55 BARBRO WESTERHOLM (FP)
          </note>
          <note>
            Anf. 56 Statsrådet GABRIEL WIKSTRÖM (S)
          </note>
          <note>
            Åtgärder för nyanländas inträde på arbetsmarknaden
          </note>
          <note>
            Anf. 57 MARCO VENEGAS (MP)
          </note>
          <note>
            Anf. 58 Arbetsmarknadsminister YLVA JOHANSSON (S)
          </note>
          <note>
            Anf. 59 MARCO VENEGAS (MP)
          </note>
          <note>
            Anf. 60 Arbetsmarknadsminister YLVA JOHANSSON (S)
          </note>
          <note>
            Avdragsrätten för gåvor till ideella organisationer
          </note>
          <note>
            Anf. 61 ARON MODIG (KD)
          </note>
          <note>
            Anf. 62 Finansminister MAGDALENA ANDERSSON (S)
          </note>
          <note>
            Anf. 63 ARON MODIG (KD)
          </note>
          <note>
            Anf. 64 Finansminister MAGDALENA ANDERSSON (S)
          </note>
          <note>
            Skillnader i skolors villkor i olika kommuner
          </note>
          <note>
            Anf. 65 MICHAEL SVENSSON (M)
          </note>
          <note>
            Anf. 66 Statsrådet AIDA HADZIALIC (S)
          </note>
          <note>
            Anf. 67 MICHAEL SVENSSON (M)
          </note>
          <note>
            Anf. 68 Statsrådet AIDA HADZIALIC (S)
          </note>
          <note>
            Etableringslotsarna
          </note>
          <note>
            Anf. 69 SVEN-OLOF SÄLLSTRÖM (SD)
          </note>
          <note>
            Anf. 70 Arbetsmarknadsminister YLVA JOHANSSON (S)
          </note>
          <note>
            Anf. 71 SVEN-OLOF SÄLLSTRÖM (SD)
          </note>
          <note>
            Anf. 72 Arbetsmarknadsminister YLVA JOHANSSON (S)
          </note>
          <note>
            Antagningen till högre utbildning
          </note>
          <note>
            Anf. 73 LENA HALLENGREN (S)
          </note>
          <note>
            Anf. 74 Statsrådet HELENE HELLMARK KNUTSSON (S)
          </note>
          <note>
            Anf. 75 LENA HALLENGREN (S)
          </note>
          <note>
            Anf. 76 Statsrådet HELENE HELLMARK KNUTSSON (S)
          </note>
          <note>
            Amorteringskraven på bolån
          </note>
          <note>
            Anf. 77 BORIANA ÅBERG (M)
          </note>
          <note>
            Anf. 78 Finansminister MAGDALENA ANDERSSON (S)
          </note>
          <note>
            Anf. 79 BORIANA ÅBERG (M)
          </note>
          <note>
            Anf. 80 Finansminister MAGDALENA ANDERSSON (S)
          </note>
          <note>
            Internationella idrottsevenemang i Sverige
          </note>
          <note>
            Anf. 81 ANDERS AHLGREN (C)
          </note>
          <note>
            Anf. 82 Statsrådet GABRIEL WIKSTRÖM (S)
          </note>
          <note>
            Anf. 83 ANDERS AHLGREN (C)
          </note>
          <note>
            Anf. 84 Statsrådet GABRIEL WIKSTRÖM (S)
          </note>
          <note>
            Åtgärder vid uppsägningar inom industrin
          </note>
          <note>
            Anf. 85 ANN-CHRISTIN AHLBERG (S)
          </note>
          <note>
            Anf. 86 Arbetsmarknadsminister YLVA JOHANSSON (S)
          </note>
          <note>
            Anf. 87 ANN-CHRISTIN AHLBERG (S)
          </note>
          <note>
            Anf. 88 Arbetsmarknadsminister YLVA JOHANSSON (S)
          </note>
          <note>
            Sverige som forskningsnation
          </note>
          <note>
            Anf. 89 CHRISTER NYLANDER (FP)
          </note>
          <note>
            Anf. 90 Statsrådet HELENE HELLMARK KNUTSSON (S)
          </note>
          <note>
            Anf. 91 CHRISTER NYLANDER (FP)
          </note>
          <note>
            Anf. 92 Statsrådet HELENE HELLMARK KNUTSSON (S)
          </note>
          <note>
            Anf. 93 FÖRSTE VICE TALMANNEN
          </note>
          <note>
            § 7 (forts. från § 5) Arbetsrätt (forts. AU4)
          </note>
          <note>
            Anf. 94 MARCO VENEGAS (MP)
          </note>
          <note>
            Anf. 95 PATRIK BJÖRCK (S)
          </note>
          <note>
            (Beslut fattades under § 10.)
          </note>
          <note>
            § 8 Grundskolan
          </note>
          <note>
            Utbildningsutskottets betänkande 2014/15:UbU9
          </note>
          <note>
            Anf. 96 LENA HALLENGREN (S)
          </note>
          <note>
            Anf. 97 ERIK BENGTZBOE (M)
          </note>
          <note>
            Anf. 98 LENA HALLENGREN (S) replik
          </note>
          <note>
            Anf. 99 ERIK BENGTZBOE (M) replik
          </note>
          <note>
            Anf. 100 LENA HALLENGREN (S) replik
          </note>
          <note>
            Anf. 101 ERIK BENGTZBOE (M) replik
          </note>
          <note>
            Anf. 102 STEFAN JAKOBSSON (SD)
          </note>
          <note>
            (forts. § 11)
          </note>
          <note>
            Ajournering
          </note>
          <note>
            Återupptagna förhandlingar
          </note>
          <note>
            § 9 Beslut om ärenden som slutdebatterats den 11 mars
          </note>
          <note>
            MJU8 Avfall och kretslopp
          </note>
          <note>
            KU8 Allmänna helgdagar m.m.
          </note>
          <note>
            FöU7 Vissa frågor om Försvarsmaktens personal
          </note>
          <note>
            SkU12 Beskattning av flygbränsle och fartygsbränsle
          </note>
          <note>
            SkU16 Inkomstskatt
          </note>
          <note>
            § 10 Beslut om ärende som slutdebatterats vid dagens sammanträde
          </note>
          <note>
            AU4 Arbetsrätt
          </note>
          <note>
            § 11 (forts. från § 8) Grundskolan (forts. UbU9)
          </note>
          <note>
            Anf. 103 ERIK BENGTZBOE (M) replik
          </note>
          <note>
            Anf. 104 STEFAN JAKOBSSON (SD) replik
          </note>
          <note>
            Anf. 105 ERIK BENGTZBOE (M) replik
          </note>
          <note>
            Anf. 106 STEFAN JAKOBSSON (SD) replik
          </note>
          <note>
            Anf. 107 LENA HALLENGREN (S) replik
          </note>
          <note>
            Anf. 108 STEFAN JAKOBSSON (SD) replik
          </note>
          <note>
            Anf. 109 LENA HALLENGREN (S) replik
          </note>
          <note>
            Anf. 110 STEFAN JAKOBSSON (SD) replik
          </note>
          <note>
            Anf. 111 JABAR AMIN (MP)
          </note>
          <note>
            Anf. 112 ERIK BENGTZBOE (M) replik
          </note>
          <note>
            Anf. 113 JABAR AMIN (MP) replik
          </note>
          <note>
            Anf. 114 ERIK BENGTZBOE (M) replik
          </note>
          <note>
            Anf. 115 JABAR AMIN (MP) replik
          </note>
          <note>
            Anf. 116 ULRIKA CARLSSON i Skövde (C)
          </note>
          <note>
            Anf. 117 LENA HALLENGREN (S) replik
          </note>
          <note>
            Anf. 118 ULRIKA CARLSSON i Skövde (C) replik
          </note>
          <note>
            Anf. 119 LENA HALLENGREN (S) replik
          </note>
          <note>
            Anf. 120 ULRIKA CARLSSON i Skövde (C) replik
          </note>
          <note>
            Anf. 121 STEFAN JAKOBSSON (SD) replik
          </note>
          <note>
            Anf. 122 ULRIKA CARLSSON i Skövde (C) replik
          </note>
          <note>
            Anf. 123 STEFAN JAKOBSSON (SD) replik
          </note>
          <note>
            Anf. 124 ULRIKA CARLSSON i Skövde (C) replik
          </note>
          <note>
            Anf. 125 DANIEL RIAZAT (V)
          </note>
          <note>
            Anf. 126 ERIK BENGTZBOE (M) replik
          </note>
          <note>
            Anf. 127 DANIEL RIAZAT (V) replik
          </note>
          <note>
            Anf. 128 ERIK BENGTZBOE (M) replik
          </note>
          <note>
            Anf. 129 DANIEL RIAZAT (V) replik
          </note>
          <note>
            Anf. 130 JABAR AMIN (MP) replik
          </note>
          <note>
            Anf. 131 DANIEL RIAZAT (V) replik
          </note>
          <note>
            Anf. 132 JABAR AMIN (MP) replik
          </note>
          <note>
            Anf. 133 DANIEL RIAZAT (V) replik
          </note>
          <note>
            Anf. 134 CHRISTER NYLANDER (FP)
          </note>
          <note>
            Anf. 135 LENA HALLENGREN (S) replik
          </note>
          <note>
            Anf. 136 CHRISTER NYLANDER (FP) replik
          </note>
          <note>
            Anf. 137 LENA HALLENGREN (S) replik
          </note>
          <note>
            Anf. 138 CHRISTER NYLANDER (FP) replik
          </note>
          <note>
            Anf. 139 ANNIKA ECLUND (KD)
          </note>
          <note>
            Anf. 140 CARINA HERRSTEDT (SD)
          </note>
          <note>
            Anf. 141 ROBERT STENKVIST (SD)
          </note>
          <note>
            (Beslut skulle fattas den 18 mars.)
          </note>
          <note>
            § 12 Utbildning för elever i samhällsvård och på sjukhus
          </note>
          <note>
            Utbildningsutskottets betänkande 2014/15:UbU4
          </note>
          <note>
            Anf. 142 CARINA HERRSTEDT (SD)
          </note>
          <note>
            Anf. 143 HÅKAN BERGMAN (S)
          </note>
          <note>
            Anf. 144 BETTY MALMBERG (M)
          </note>
          <note>
            Anf. 145 JABAR AMIN (MP)
          </note>
          <note>
            (Beslut skulle fattas den 18 mars.)
          </note>
          <note>
            § 13 Bordläggning
          </note>
          <note>
            § 14 Anmälan om interpellationer
          </note>
          <note>
            § 15 Anmälan om frågor för skriftliga svar
          </note>
          <note>
            § 16 Anmälan om skriftliga svar på frågor
          </note>
          <note>
            § 17 Kammaren åtskildes kl. 18.39.
          </note>
          <note>
            Tryck: Elanders, Vällingby 2015
          </note>
        </div>
      </body>
    </text>
  </TEI>
</teiCorpus>
