<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201415</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201415</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201415--115</head>
          <docDate when="2015-06-12 00:00:00">2015-06-12 00:00:00</docDate>
        </div>
      </front>
      <body>
        <div>
          <note>
            § 1 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2014/15: 662
          </note>
          <note>
            Till riksdagen
          </note>
          <note>
            Interpellation 2014/15: 662 Infrastrukturministerns syn på riksintresset
            Bromma flygplats
          </note>
          <note>
            av Jessica Rosencrantz (M)
          </note>
          <note>
            Interpellationen kommer inte hinna besvaras inom tidsfristen.
          </note>
          <note>
            Skälen till dröjsmålet är tidigare inbokade resor och arrangemang.
          </note>
          <note>
            Stockholm den 11 juni 2015
          </note>
          <note>
            Näringsdepartementet
          </note>
          <note>
            Anna Johansson (S)
          </note>
          <note>
            Enligt uppdrag
          </note>
          <note>
            Fredrik Ahlén
          </note>
          <note>
            Expeditionschef
          </note>
          <note>
            Interpellation 2014/15: 671
          </note>
          <note>
            Till riksdagen
          </note>
          <note>
            Interpellation 2014/15: 671 Överskottsmålet
          </note>
          <note>
            av Fredrik Schulte (M)
          </note>
          <note>
            Interpellationen kommer att besvaras måndagen den 22 juni 2015.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Stockholm den 10 juni 2015
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Rikard Jermsten
          </note>
          <note>
            Expeditions- och rättschef
          </note>
          <note>
            Interpellation 2014/15: 675
          </note>
          <note>
            Till riksdagen
          </note>
          <note>
            Interpellation 2014/15: 675 Avhysning av läger och bosättningar
          </note>
          <note>
            av Johan Forssell (M)
          </note>
          <note>
            Interpellationen kommer att besvaras torsdagen den 3 september
            2015.
          </note>
          <note>
            Skälet till dröjsmålet är sedan tidigare inbokade arrangemang.
          </note>
          <note>
            Stockholm den 4 juni 2015
          </note>
          <note>
            Justitiedepartementet
          </note>
          <note>
            Morgan Johansson
          </note>
          <note>
            Interpellation 2014/15: 680
          </note>
          <note>
            Till riksdagen
          </note>
          <note>
            Interpellation 2014/15: 680 En ny avfallsutredning
          </note>
          <note>
            av Ola Johansson (C)
          </note>
          <note>
            Interpellationen kommer att besvaras måndagen den 22 juni 2015.
            Klimat- och miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note>
            Stockholm den 10 juni 2015
          </note>
          <note>
            Miljö- och energidepartementet
          </note>
          <note>
            Åsa Romson (MP)
          </note>
          <note>
            Enligt uppdrag
          </note>
          <note>
            Lena Ingvarsson
          </note>
          <note>
            Expeditions- och rättschef
          </note>
          <note>
            § 2 Anmälan om granskningsrapport
          </note>
          <note>
            Talmannen anmälde att följande granskningsrapport hade kommit
            in från Riksrevisionen:
          </note>
          <note>
            RiR 2015:13 Regeringens jämställdhetssatsning – tillfälligheter
            eller långsiktiga förbättringar?
          </note>
          <note>
            § 3 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Motion
          </note>
          <note>
            2014/15:3097 till näringsutskottet
          </note>
          <note>
            § 4 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Sammansatta utrikes- och försvarsutskottets betänkande
          </note>
          <note>
            2014/ 15:UFöU 5 Säkerhetspolitisk inriktning – Sveriges försvar
            för perioden 2016–2020
          </note>
          <note>
            Försvarsutskottets betänkande
          </note>
          <note>
            2014/ 15:FöU 11 Försvarspolitisk inriktning – Sveriges försvar
            2016–2020
          </note>
          <note>
            Arbetsmarknadsutskottets betänkanden
          </note>
          <note>
            2014/ 15:AU 9 Integration
          </note>
          <note>
            2014/ 15:AU 8 Arbetsmiljö
          </note>
          <note>
            Konstitutionsutskottets betänkande
          </note>
          <note>
            2014/ 15:KU 20 Granskningsbetänkande
          </note>
          <note>
            § 5 Svar på interpellation 2014/15:583 om kvinnors och barns
            situa ­ tion i Palestina
          </note>
          <note type="speaker">
            Anf. 1 Utrikesminister MARGOT WALLSTRÖM (S):
          </note>
          <note>
            Herr talman! Ärade ledamöter! Amineh Kakabaveh har frågat mig
            vad jag avser att göra för att förmå den palestinska staten och
            dess ledning att öka kunskapen om FN:s resolutioner om kvinnors
            rättigheter, modernisera de palestinska äktenskapslagarna, bekämpa
            kvinnors diskriminering i arbetslivet samt för att öka kunskapen
            inom svensk stats- och biståndsförvaltning när det gäller kvinnors
            situation i det palestinska samhället.
          </note>
          <note>
            Sverige har betydande erfarenhet av att arbeta med jämställdhetsfrågor
            i Palestina. Vi strävar dock efter att ständigt utveckla verksamheten
            för att uppnå största möjliga effektivitet och resultat.
          </note>
          <note>
            Jag vill i första hand hänvisa frågeställaren till den strategi
            för Sveriges internationella utvecklingssamarbete avseende Palestina
            för perioden 2015–2019 som regeringen beslutade om den 30 oktober
            förra året och som genomförs av Sida. Där framgår att regeringen
            bedömer att kvinnors situation i Palestina har försämrats de senaste
            20 åren och att mycket arbete återstår för att förbättra situationen.
          </note>
          <note>
            Jämställdhet är en central utgångspunkt för utvecklingssamarbetet.
            Kvinnors rättigheter, status i samhället, politiska inflytande
            och ekonomi ­ ska deltagande prioriteras, i linje med säkerhetsrådets
            resolution 1325 och efterföljande resolutioner.
          </note>
          <note>
            Syftet med Sveriges stöd till rättssektorn och ökad rättssäkerhet
            är att minska mäns våld mot kvinnor. Genom att i utvecklingssamarbetet
            främja kvinnors och barns mänskliga rättigheter och kvinnors ekonomiska
            aktörskap skapas bättre förutsättningar för kvinnor och flickor
            att uppnå sin fulla potential.
          </note>
          <note>
            Sverige verkar, som anges i strategin, för att öka kvinnors politiska
            inflytande, för att stärka kvinnors och barns åtnjutande av mänskliga
            rättigheter samt för att öka antalet kvinnor som deltar i och
            driver företag.
          </note>
          <note>
            Ett exempel är organisationen Palestinian Working Woman Society
            for Development som fått stöd av Kvinna till Kvinna med svenska
            biståndsmedel. De har tillsammans med andra bidragit till att
            påverka reglerna som skapar bättre förutsättningar för kvinnor
            att fatta välgrundade beslut att hävda sin arvsrätt om de så önskar.
          </note>
          <note>
            Palestina ratificerade under 2014 den så kallade kvinnokonventionen
            Cedaw utan reservationer. Detta, tillsammans med Palestinas tillträde
            till andra konventioner samt Sveriges erkännande av Staten Palestina,
            ökar förutsättningarna att nå framsteg i Sveriges täta och fortlöpande
            dialog med Palestina om vikten av jämställdhet och att förbättra
            kvinnors situa ­ tion. I denna dialog är familjelagstiftningen
            en angelägenhet eftersom den omfattar frågor gällande arv, äktenskap
            och personlig status.
          </note>
          <note>
            En sådan dialog fördes senast i samband med statssekreterare
            Ulrika Modéers besök i Palestina den 17–19 maj samt i samband
            med president Abbas besök i Sverige i början av året. Vid president
            Abbas besök undertecknades även ett avtal om utvecklingssamarbetet
            med ett åtagande från båda parter att verka för ökad jämställdhet.
            Palestinas president upprepade då sin uttalade ambition att göra
            Palestina till ett föregångsland i regionen när det gäller jämställdhet.
          </note>
          <note>
            Frågan kommer, herr talman, fortsatt att vara högt prioriterad
            i Sveriges utrikes- och biståndspolitik gällande Palestina.
          </note>
          <note type="speaker">
            Anf. 2 AMINEH KAKABAVEH (V):
          </note>
          <note>
            Herr talman! Tack, utrikesminister Margot Wallström, för svaret!
            Det är naturligtvis glädjande och mycket positivt med Margot Wallströms
            och Sveriges engagemang för och stöd till Palestina. Det gör skillnad,
            och Sveriges erkännande av Palestina är ett viktigt steg i rätt
            riktning, samtidigt som det naturligtvis innebär en hel del andra
            förpliktelser för oss att vara ett stöd när det gäller att befrias
            från Israels ockupation och från krig och elände.
          </note>
          <note>
            Det är också steg mot att bilda en stat där medborgerliga fri-
            och rättig ­ heter, demokrati och kvinnors rättigheter är väldigt
            viktigt. I dag fattas detta i hela Mellanösternregionen , inklusive
            i Palestina, och därför finns det också konflikter på grund av
            orättvisor och förtryck.
          </note>
          <note>
            Därför menar jag att det inte räcker att ha några kvinnoorganisationer
            där eller att vi gör rapporter. Varje gång vi träffar dem och
            ger bistånd måste vi helt enkelt följa biståndets påverkan noggrant
            och grundligt så att det når sitt syfte.
          </note>
          <note>
            Jag hade möjlighet att träffa två delegationer med flickor och
            kvinnor från olika partier som Vänsterns Internationella Forum
            och Enhetslistan i Danmark hade bjudit in. De kom även till Sverige,
            och det senaste mötet var den 19 maj här i Sveriges riksdag i
            en debatt med flera kvinnor som är aktivister och tillhör de politiska
            partierna på både höger och vänster sida.
          </note>
          <note>
            De berättade oroväckande saker för oss om lagstiftningen. Vid
            det första mötet bad jag dem räcka upp handen som kände till resolutionen
            om kvinnor eller kvinnors mänskliga rättigheter i FN-stadgan.
            De sa: Vi vet att de finns, men vi vet inte så mycket vad de handlar
            om. Amineh , sa de, kan inte du anordna ett möte för oss och ställa
            frågor?
          </note>
          <note>
            Den palestinska myndigheten har kanske en vilja och önskan, men
            det är så mycket annat som helt enkelt hindrar. Det handlar om
            traditioner och starka patriarkala strukturer, och ockupationen
            i sig är förödande för allas möjligheter och rättigheter.
          </note>
          <note>
            De sa också att det finns ett antal arabiska och andra länder
            i Mellan ­ östern som har haft en mycket större förtryckande roll,
            men de är inte ockuperade. Vi ska alltså vara försiktiga när det
            gäller kvinnors mänskliga rättigheter.
          </note>
          <note>
            Dessa ställningstaganden tycker jag är helt rätt. Men ännu en
            oroväck ­ ande sak som de sa var att lagarna gäller väldigt olika
            på Västbanken bero ­ ende på i vilken stad man befinner sig när
            det gäller till exempel barnäkten ­ skap. På landsbygden och på
            vissa andra ställen handlar det om nioårs ­ åldern. Generellt
            sett bygger lagen på den jordanska föråldrade lagen. Barnäktenskap
            förekommer alltså, och det är lagligt.
          </note>
          <note>
            Det var en del av de frågor som väckte en väldigt stark oro.
            Naturligtvis är det inte obekant; det är inte bara Palestina detta
            gäller utan hela Mellan ­ östern. Därför är det bra att vi lyfter
            frågan.
          </note>
          <note type="speaker">
            Anf. 3 TORBJÖRN BJÖRLUND (V):
          </note>
          <note>
            Herr talman! Jag vill också tacka för det svar som utrikesministern
            har gett. Vår utgångspunkt är att vi vet om situationen i Palestina
            när det gäller ockupationen. Att utveckla ett samhälle under ockupation
            är oerhört svårt. Man behöver hjälp. Vi har erkänt Palestina,
            och vi har utgått från att de faktiskt lyssnar på oss.
          </note>
          <note>
            Jag tror därför att det är ett väldigt bra utgångsläge att lyfta
            dessa frågor vänner emellan. Jag tror att det är det ingångsvärdet
            som vi ska ta till vara. Vi har en bra relation med det palestinska
            samhället. Vi vet vad de utsätts för under ockupationen, och vi
            vet också vilka problem de står inför.
          </note>
          <note>
            Det är ett samhälle som är präglat av ett patriarkalt system.
            De vet om det själva, och de jobbar med det. Under den tid som
            jag har jobbat i Palestina har jag sett många exempel, på olika
            ställen, på hur man genom erfarenheter och utbyte kan hjälpa Palestina
            att utveckla sitt samhälle när det gäller jämställdhet. Man kan
            även försöka motarbeta de gamla lagarna, de gamla rutinerna och
            de gamla systemen för att förtrycka kvinnor. Det gäller också
            hur man behandlar barn.
          </note>
          <note>
            Skillnaden är som sagt stor inom Palestina. Det finns skillnader
            mellan Västbanken och Gaza och inom Västbanken. Det innebär att
            man också behöver ha en ganska stor insyn i hur det arbetas med
            frågorna på olika ställen. Vårt arbete, även när det gäller bistånd
            och de frågorna, behöver vara differentierat utifrån vilken del
            av Palestina vi arbetar med. Det tror jag är en bra utgångspunkt.
          </note>
          <note>
            Jag tycker att det ser bra ut. Det finns hopp om att det ska
            gå bra.
          </note>
          <note>
            Sverige kan definitivt spela är viktig roll. Jag hoppas att det
            är det som är kärnan i utrikesministerns svar.
          </note>
          <note type="speaker">
            Anf. 4 Utrikesminister MARGOT WALLSTRÖM (S):
          </note>
          <note>
            Herr talman! Jag vill tacka riksdagsledamöterna för deras frågor
            och uppföljande kommentarer.
          </note>
          <note>
            Till Amineh Kakabaveh vill jag säga att jag ser det kanske inte
            så mycket som en förpliktelse utan som ett åtagande nu när vi
            har erkänt Palestina. Vi har ett ansvar för att följa upp och
            se till att vi i nära samarbete med Palestina hjälper dem att
            framför allt skaffa sig bättre kunskaper, att öka informationen
            och att bygga kapacitet för att ta sig an de här frågorna.
          </note>
          <note>
            Vi har också väldigt kompetent personal med god kunskap om situatio
            ­ nen i Palestina, inklusive kvinnors situation. Vi har folk på
            plats i Jerusa ­ lem, som också arbetar specifikt med frågan,
            från både Sida och UD. Vi har god kunskap på UD i Stockholm. Och
            vi strävar ständigt efter att för ­ bättra vårt arbete.
          </note>
          <note>
            Jämställdhet och kvinnors situation är en prioriterad fråga i
            den strategi som har antagits för vårt samarbete med Palestina.
            Den lyfts fram ännu mer i det beslut som regeringen tog den 30
            oktober.
          </note>
          <note>
            Som ett resultat av det har en ny kriminal- och familjelagstiftning
            tagits fram. Den skulle till exempel innebära bättre skydd av
            kvinnors rättigheter, inklusive hedersmord och familjerättsrelaterade
            frågor. Dessvärre har lagen inte kunnat antas.
          </note>
          <note>
            I väntan på det har civilsamhällets organisationer och det internatio
            ­ nella samfundet stöttat den palestinska myndigheten i att ta
            fram ett antal strategier för att stärka kvinnors makt och rättigheter.
            Det jobbar myndig ­ heten med just nu, till exempel en tvärsektoriell,
            nationell strategi för jäm ­ ställdhet och ett intensifierat arbete
            för att bekämpa våld mot kvinnor. Man har också gjort en pool
            av åklagare som är specialiserade på undersökning ­ ar och åtal
            när det gäller våld mot kvinnor.
          </note>
          <note>
            Vi har även ett exempel på en organisation, Palestinian Working
            Woman Society for Development , som har fått biståndsmedel. Det
            är vanligt att kvinnor pressas till att inte hävda sin arvsrätt
            med hänvisning till den traditionella uppfattningen att de kommer
            att tas om hand av sina män. När en anhörig dör blir det då besvärligt
            att utmana den uppfattningen hos sörjande anhöriga. Nu har den
            här organisationen engagerat sig i frågan och bidragit till en
            förändring av reglerna. Till exempel kommer nya arvsskiftesregler
            att hjälpa till.
          </note>
          <note>
            Det är den typen av insatser vi kan göra, som bidrar till att
            stärka kapaciteten. Man arbetar lokalt och förankrar det lokalt.
            Vi ser till att svara upp mot deras behov av att driva frågorna
            framåt. Det finns redan ett antal viktiga strategidokument som
            man kan basera sina insatser på.
          </note>
          <note>
            Arbetet kommer definitivt att fortsätta, och det kommer att intensifieras
            med hjälp av den utvecklingsstrategi som vi har för Palestina.
          </note>
          <note type="speaker">
            Anf. 5 AMINEH KAKABAVEH (V):
          </note>
          <note>
            Herr talman! Tack, utrikesministern!
          </note>
          <note>
            Det är naturligtvis viktigt att vi har insyn i det arbete som
            vi bidrar till med vårt bistånd. Det var det jag menade med förpliktelseåtagande.
            Vi bidrar helt enkelt med en del bistånd som Sverige har stått
            för i åratal.
          </note>
          <note>
            Nu när vi erkänner staten bidrar vi ytterligare. Därför är det
            viktigt att till exempel försöka reformera lagstiftning som diskriminerar
            kvinnorna, exempelvis på arbetsmarknaden. Vi har problem här hemma
            också. Men det är två helt olika världar . Kvinnorna har hög utbildning
            , från till exempel universitet, men får inte arbete, därför att
            det inte finns barnomsorg till exempel. Och om de får ett arbete
            är det väldigt underordnat. Lönerna är också väldigt låga.
          </note>
          <note>
            Kvinnorna får inte heller skilja sig. Det är helt absurt. I hela
            den regio ­ nen är det på det sättet att en kvinna inte får skilja
            sig om inte mannen har bestämt det. Han kan ha fyra fruar men
            ändå behålla kvinnan. Så är fallet också i Palestina. Kvinnorna
            menar att det är viktigt att reformera det.
          </note>
          <note>
            Det är också svårt att ha ett fungerande system nu när riksdag
            och re ­ gering inte fungerar. Men President Abbas skulle faktiskt,
            genom ett de ­ kret, kunna uttala sig i frågorna om att det går
            att förändra vissa saker. Det handlar särskilt om föräldrabalken
            som inte ger kvinnan rätt till vårdnaden av barnen. Det handlar
            om skilsmässa, och det handlar om bortgifte av unga flickor –
            nioåringar och tolvåringar. Om vi ska stödja staten Palestina
            så att det blir ett fredligare, säkrare och mänskligare samhälle
            i Mellan ­ östern måste vi också se till att de grundläggande
            mänskliga fri- och rättig ­ heterna tillämpas och respekteras,
            särskilt när det gäller barn och kvinnor.
          </note>
          <note>
            Utbildningssystemet är väldigt bristfälligt i fråga om barns
            rättigheter. Lärarna kanske behöver utbildning som baseras på
            respekt för barnen, till exempel icke-våld. Det finns en stor
            oro för våld. Konflikten är förödande för alla palestiniers liv
            men också många judars liv. Ingen vill att ett barn ska lära sig
            att bli våldsamt från vaggan. Därför är det viktigt att vi i Sverige
            påpekar de sakerna och ser till att de reformerar sin lagstiftning
            genom att vi stöder och hjälper. Det betyder mycket. Våra ord
            övervägs där. Vi vet att de har respekt för oss, precis som vi
            har respekt för folket i Palestina.
          </note>
          <note>
            Jag tror på dialog. Och jag tror, Margot, att ditt engagemang,
            din omsorg och omtanke om kvinnor och omvärlden kommer att påverka.
            Därför har jag extra höga förväntningar på just dig och den här
            regeringen som kommer att se till att kvinnorna ska vara medborgare
            i sina egna länder.
          </note>
          <note type="speaker">
            Anf. 6 TORBJÖRN BJÖRLUND (V):
          </note>
          <note>
            Herr talman! Det blir ganska många ord om hur väl vi vill. Det
            är vårt ingångsvärde. Men jag har också några frågor som det skulle
            vara intressant att få svar på.
          </note>
          <note>
            När det gäller biståndsarbetet i Palestina finns det två saker
            jag vill ta upp. De behöver hjälp på många olika områden, inte
            minst med att utveck ­ la sin jämställdhet och jämlikhet och ersätta
            sitt gamla system.
          </note>
          <note>
            Men det finns en faktor till. Det är hur Israels ockupation påverkar
            Palestinas möjligheter. Hur agerar utrikesministern i det sammanhanget,
            mot till exempel Israel?
          </note>
          <note>
            Vi har erkänt Palestina. Vi har varit väldigt kritiska mot Israel.
            Men vi vet också att just ockupationen, blockaden av Gaza, stoppar
            mycket av det som världen utanför skulle kunna hjälpa till med.
          </note>
          <note>
            Jag har deltagit i olika biståndsprojekt som handlar om framför
            allt kvinnors utveckling och deltagande i politisk demokrati och
            sådana saker. Det vore intressant att få veta: Finns det några
            mer indikationer på att vi skulle kunna göra sådana saker i kombination
            med kritik mot Israel och med mer resurser för att jobba med dessa
            bitar?
          </note>
          <note>
            Som Amineh Kakabaveh var inne på handlar det om lagstiftning.
            Det handlar också om gamla mönster som måste brytas. Det finns
            ju faktiskt exempel i Palestina, framför allt i de större städerna
            som Ramallah, där man kan se att det är någonting på gång. I andra
            delar av Palestina finns det ganska stora problem.
          </note>
          <note>
            Kan man rikta projekten och kombinera dem med skarp kritik mot
            Israels ockupation som hindrar den utveckling som palestinierna
            själva säger att de vill ha? Hur gör vi och utrikesministern för
            att jobba med det?
          </note>
          <note type="speaker">
            Anf. 7 Utrikesminister MARGOT WALLSTRÖM (S):
          </note>
          <note>
            Herr talman! Tack Amineh Kakabaveh och Torbjörn Björlund för
            frågorna!
          </note>
          <note>
            Hur agerar vi gentemot Israel? Det är klart att detta ju är en
            del av den politiska och diplomatiska dialog som vi för med Israel.
            Det gör vi både här och på plats via våra utsända. Vi agerar också
            inom EU-kretsen, och vi driver på för att EU ska bli tydligare
            och ta på sig en mer utmejslad roll när det gäller frågan om hela
            Mellanöstern.
          </note>
          <note>
            Som alla vet fortsätter vi att företräda linjen att det är en
            tvåstatslösning som vi eftersträvar, och vi kommer att göra allt
            för att upprätthålla dialogen med Israel för att förmå Israel
            att gå tillbaka till förhandlingsbordet och sitta ned med palestinierna
            för att diskutera framtiden. Vi arbetar definitivt med den frågan
            samtidigt som vi följer upp och uppfyller våra förpliktelser.
            Som Amineh säger ska vi naturligtvis se till att vi hjälper dem
            att lyckas.
          </note>
          <note>
            Jag känner mig väldigt trygg och uppmuntrad av att vi har en
            stor samsyn kring detta. Jag tror inte att det finns några olika
            uppfattningar. Vi vill fortsätta att trycka på, framför allt på
            de tre punkter som man kan kalla pelare i den nya utvecklingsstrategin
            för Palestina. Det handlar om miljö- och klimatfrågor därför att
            de är så viktiga och styr så mycket av den ekonomiska utvecklingen.
            Det handlar också om demokrati och mänskliga rättigheter, framför
            allt med betoning på kvinnors rättigheter. Vidare handlar det
            om ekonomiska möjligheter att försörja sig och att se till att
            unga människor får jobb, både kvinnor och män, i Palestina. Det
            är riktiga och bra prioriteringar. Därutöver kommer allt det konkreta
            som vi gör.
          </note>
          <note>
            Jag tror verkligen inte att det finns några klagomål på de insatser
            som vi gör. Precis som i den feministiska utrikespolitiken kräver
            det att man använder sig av de tre styrande r:en. Man tittar på
            rättigheter, om kvinnor och flickor har samma rättigheter som
            män. Är de representerade? Finns de med i beslutande organ , och
            finns de på vikt iga poster i samhället? Syns de? L yfts de fram?
            Och hur fördelas resurserna?
          </note>
          <note>
            Här har vi verkligen riktat insatser till kvinnor för att se
            till att det skapas ett lagligt ramverk som ger kvinnorna rättigheter.
            Det måste finnas ett gott ledarskap. Den här signalen måste komma
            från högsta nivå och sedan genomsyra allt det som den palestinska
            myndigheten gör och det som palestinierna uträttar i praktiken.
            Vi måste också hjälpa till för att se till att civilsamhällets
            organisationer och kvinnors egna organisationer får stöd och hjälp.
          </note>
          <note>
            Jag vill påstå att vi verkligen bidrar på ett mycket aktivt och
            synligt sätt i Palestina. Samtidigt måste man följa det politiska
            spåret som är att påverka Israel, och det gör vi med alla de medel
            som vi har till förfogande, diplomatiskt och politiskt.
          </note>
          <note type="speaker">
            Anf. 8 AMINEH KAKABAVEH (V):
          </note>
          <note>
            Herr talman! Tack, Margot!
          </note>
          <note>
            Det är klart att ingen säger att Sverige inte gör saker, snarare
            tvärtom. Sverige gör saker, men man måste följa upp dem. Det är
            anmärkningsvärt att Palestina lämnar uppgifter till Cedaw om att
            det inte finns några anmärkningar. Sedan finns det barnäktenskap
            för nioåringar. Kvinnor har inte rätt att skilja sig. Man kan
            inte leva på sina löner. Kvinnor anställs inte.
          </note>
          <note>
            Det finns ett väldigt stort frågetecken i mitt och många andras
            huvud. Staten Palestina och myndigheterna ger sina egna versioner
            om kvinnors rättigheter. Svenska staten och de svenska skattebetalarna
            betalar för fred, säkerhet, rättigheter och skyldigheter, och
            det innebär en hel del. Därför är det viktigt att fråga sig om
            det inte märks att man gifter bort nio- till tolv ­ åringar, att
            kvinnor inte får skilja sig, att kvinnor inte får ha vårdnad om
            barn, att homosexuella inte har några rättigheter. Man får inte
            ens säga att man är homosexuell.
          </note>
          <note>
            Kanske är det annorlunda i delar av Jerusalem, men i många delar
            av det palestinska samhället kan man inte vara öppen med att man
            är homosexuell. Det är anmärkningsvärt. Det görs påpekanden, men
            det är självklart att de palestinska myndigheterna inte är bättre
            än vad man är i andra länder. Det måste man faktiskt hela tiden
            ta tag i.
          </note>
          <note>
            Jag hoppas att Margot vid möten i Europa kommer att diskutera
            med alla om bland annat barnäktenskap.
          </note>
          <note type="speaker">
            Anf. 9 Utrikesminister MARGOT WALLSTRÖM (S):
          </note>
          <note>
            Herr talman! Vi är ju helt eniga om den mycket sorgliga verklighetsbeskrivningen
            av situationen för många flickor och kvinnor. Nu handlar det om
            att den politiska viljan finns. Ledarskapet skickar tydliga signaler
            om att man ansluter sig till olika internationella konventioner
            som garanterar rättigheter för kvinnor och flickor. Men då måste
            man ha både viljan och kapaciteten att leva upp till sina åtaganden.
            Mycket av inriktningen på vårt arbete är att se till att det inte
            förblir vackra ord på papper, utan att det faktiskt omsätts i
            praktisk handling.
          </note>
          <note>
            Ett exempel är ju den nya lagstiftning som vi önskar att parlamentet
            ska anta och se till blir till verklighet.
          </note>
          <note>
            Jag tar med mig alla dessa synpunkter som jag upplever som ett
            stöd för det arbete som vi gör och den inriktning som vi har.
            Det känns, som sagt, bra att här finns ett politiskt stöd från
            den svenska riksdagen för det arbete som vi lägger ned för att
            garantera kvinnors och flickor rättigheter också i Palestina.
          </note>
          <note>
            Tack för debatten!
          </note>
          <note>
            Överläggningen var härmed avslutad.
          </note>
          <note>
            § 6 Svar på interpellation 2014/15:673 om Kubas utveckling
          </note>
          <note type="speaker">
            Anf. 10 Utrikesminister MARGOT WALLSTRÖM (S):
          </note>
          <note>
            Herr talman! Torbjörn Björlund har frågat mig hur jag tänker
            agera för att stödja hävandet av blockaden mot Kuba och vilka
            kontakter som tas eller är tagna för att stödja Kuba i den demokratiska
            utvecklingen.
          </note>
          <note>
            Att det amerikanska handelsembargot mot Kuba inte har främjat
            en utveckling i demokratisk riktning har länge varit uppenbart.
            Därför var närmandet i relationerna mellan USA och Kuba , som
            inleddes i december 2014 , en välkommen historisk vändning. Förhoppningsvis
            kan det utgöra ett steg på vägen mot ett avskaffande av det amerikanska
            embargot. Sedan omläggningen av Kubapolitiken har president Obama
            uppmanat kongressen att lyfta embargot, men i nuläget finns inte
            tillräckligt med stöd för en förändring.
          </note>
          <note>
            Den svenska regeringens syn att det amerikanska embargot bör
            lyftas delas av en överväldigande del av det internationella samfundet.
            Detta har under en rad år bekräftats vid omröstningar i FN:s generalförsamling
            om resolutionen om det amerikanska Kubaembargot.
          </note>
          <note>
            Det amerikanska embargot får inte skymma det faktum att Kuba
            är en enpartistat och att det fortsatt finns stora utmaningar
            vad gäller respekten för de mänskliga rättigheterna.
          </note>
          <note>
            Det amerikanska embargot har tydligt visat att isolering inte
            främjar en demokratisk utveckling. Denna regering sätter stort
            värde på dialog som diplomatiskt verktyg. Kabinettssekreterare
            Annika Söder besökte Kuba den 7–9 maj i syfte att återupprätta
            den bilaterala dialogen med den kubanska regeringen och undersöka
            förutsättningarna för att inleda samarbete om reformer med en
            dialog om demokrati och mänskliga rättigheter. Vi ser möjligheter
            till samarbete inom bland annat bankmanagement och hållbar turism.
            Besöket var det första på politisk nivå sedan 1997.
          </note>
          <note>
            Samtidigt är det viktigt att fortsatt ha kontakt med olika delar
            av det kubanska samhället. Det är en normal del av det diplomatiska
            arbetet och något som svenska representanter har både i och utanför
            Kuba.
          </note>
          <note type="speaker">
            Anf. 11 TORBJÖRN BJÖRLUND (V):
          </note>
          <note>
            Herr talman! Jag tackar utrikesministern för svaret. Det är nog
            första gången jag står här och har en interpellationsdebatt med
            en utrikesminister och är ganska nöjd med svaret, måste jag säga.
            Det var en annan typ av utrikesminister i den förra regeringen.
            Då var det lite svårare. Men det är inte så att jag är helt nöjd.
            Det skulle kanske vara tjänstefel.
          </note>
          <note>
            Jag har några frågor. Det är ett ganska kortfattat svar inramat
            av konstateranden som vi egentligen kanske redan känner till.
            Något som jag definitivt vill komma in på och som jag saknar i
            svaret är en problematisering av USA:s roll. USA är i dag världens
            enda supermakt och har ganska stor makt på många sätt. De har
            en mycket problematisk historia inom Latinamerika och Kuba. Men
            i interpellationssvaret är det svårt att se de större sammanhangen
            och sambanden, svårt att se kopplingen mellan Kubas historia och
            USA.
          </note>
          <note>
            Blockaden initierades av USA under tidigt 60-tal. Jag har i min
            interpellation gått igenom historiken: hur Kuba utsatts för blockaden,
            vad som har hänt och USA:s roll i det hela. Det är egentligen
            där jag tycker att kärnan finns. Ska man titta på utvecklingen
            på Kuba måste man sätta in den i dess kontext. Man har varit påverkad
            av blockaden och under tryck i ganska många år.
          </note>
          <note>
            Det ursäktar ingenting av dagens brister i demokratin. Man skulle
            kunna ha ett annat system än en enpartistat. Man måste kunna ha
            pressfrihet, tryckfrihet och yttrandefrihet, och man ska kunna
            ha en rättssäker process när det gäller vissa så kallade dissidenter.
            Det finns ingenting som tar bort det.
          </note>
          <note>
            Däremot måste man se detta i kontexten av denna påverkan. Vad
            är det som utvecklar demokrati? Att en hävning av blockaden ger
            en bättre demokrati är ganska lätt att konstatera. Men vad i övrigt
            behöver göras för att till exempel inte få en utveckling som i
            andra länder i Latinamerika, där USA går in och blandar sig i
            varenda sak? Det hör till kärnan i det här. Hur gör vi utrikespolitiskt,
            efter att blockaden hävts, för att förhindra att man får en utveckling
            som ser ut som i andra latinamerikanska länder?
          </note>
          <note>
            Detta är någonting som har lyfts fram av många länder i Latinamerika.
            Utvecklingen i egentligen alla länder i Sydamerika har påverkats
            av den gamla kolonialismen och det jag vill påstå är USA:s imperialism.
            Hur gör vi för att i det läget våga kritisera USA för det de gör
            och har gjort? Vi hade en gång i tiden en svensk socialdemokratisk
            statsminister som vågade gå ut på gatorna och demonstrera mot
            USA. Sådant skulle jag vilja ha tillbaka. Jag tycker att dagens
            utveckling är likadan eller kanske till och med värre i vissa
            sammanhang, men USA:s roll belyses inte.
          </note>
          <note>
            När jag varit på Kuba har jag sett den här problematiken. Det
            finns en cementerad bild av vad som är rätt och riktigt. Den har
            påverkats av den långa blockaden, men också av den situation man
            har.
          </note>
          <note>
            I en liten historik som jag tagit med mig bekräftas det som utrikesministern
            påpekar. Vid den första omröstningen 1992 om att häva blockaden
            röstade 59 länder för och 3 emot att häva blockaden. År 2014 var
            det 188 ja och 2 nej. Det påvisar vilken utveckling som skett.
            Ändå är inte blockaden hävd. Det måste vara någonting som kopplas
            just till kritik av USA. Att lyfta fram USA:s roll i utvecklingen
            av Kuba är centralt. Detta skulle jag gärna ha velat att utrikesministern
            gjort i svaret. Jag skulle gärna vilja att utrikesministern utvecklade
            detta mer, utöver de konstateranden som vi fått i interpellationssvaret.
          </note>
          <note type="speaker">
            Anf. 12 AMINEH KAKABAVEH (V):
          </note>
          <note>
            Herr talman! Jag tackar utrikesministern. Jag tackar också Torbjörn
            Björlund för denna möjlighet till debatt.
          </note>
          <note>
            Det är väldigt bekvämt, känner jag, att diskutera Latinamerika
            och Kuba nu, till exempel i Sveriges riksdag. Det förväntas också
            av oss i Sverige, som en gång i tiden var en väldigt pålitlig
            röst för Latinamerika och Centralamerika, att vi ska ta oss tillbaka
            dit.
          </note>
          <note>
            Nu inger till exempel freden i Colombia hopp, men demokratin
            kvarstår att utveckla i alla länder. Det är bra att vi har en
            dialog med USA om Kuba och hela Latinamerika. Det går inte att
            göra på samma sätt nu som för 30 år sedan, för 25 år sedan eller
            för 10 år sedan. De här länderna har lidit tillräckligt.
          </note>
          <note>
            Jag har själv varit på Kuba. Man kan bara undra hur det här folket
            kunnat klara sig. Den ekonomiska utvecklingen har varit relativt
            bra, till exempel när det gäller ekologi och jordbruk, trots att
            det varit så smalt och rigitt , trots de små resurserna till teknik
            och andra utvecklingsmöjligheter.
          </note>
          <note>
            Demokratin är en grundpelare, och det är viktigt att alltid lyfta
            fram detta. Men man måste också se till de politiska möjligheterna.
            Landet har varit under blockad i över 50 år. Det behöver utvecklas
            ekonomiskt. Kvinnornas situation på Kuba är dock väldigt bra jämfört
            med många andra länder, och barnfattigdom finns inte på samma
            sätt. Alla är fattiga, men jämfört med andra delar av Latinamerika
            har de utvecklat sitt eget en hel del.
          </note>
          <note>
            Sedan kan man kritisera enpartisystemet och allt detta. Jag håller
            med. Men när det gäller att själva bidra till en fredlig och demokratisk
            utveck ­ ling går det inte att acceptera USA:s fortgående aggression
            mot Venezuela och andra länder. Vad gäller Kuba är Obamas steg
            bra och viktigt, men han har bara ett år kvar vid makten. Vi får
            väl se vad som kommer att hända efteråt. Därför är det väldigt
            viktigt att redan nu förstärka relationen för att kunna påverka
            de länderna och deras utveckling. Det förväntas ock ­ så av oss.
            Det finns många latinamerikaner här, och det är viktigt att den
            rödgröna regeringen nu har tagit steget och att Annika Söder har
            varit på plats.
          </note>
          <note>
            Men jag tror att det behöver göras mer, särskilt av utrikesministern,
            i dialogen med USA men också med de länderna. Vad kan man göra
            konkret till exempel för att få igång den ekonomiska utvecklingen
            och för att se till att det blir en stabil och långsiktig fred
            i Colombia? Sverige kan också uttrycka sig när det gäller Venezuela.
            Man måste se till att det som vi hör om i medierna inte leder
            till kaos, utan att det faktiskt blir fred. Det är mycket krig
            och elände i världen. Vi behöver inte starta något nytt i andra
            länder på grund av att delar av USA:s myndigheter har vissa ambitioner.
          </note>
          <note type="speaker">
            Anf. 13 Utrikesminister MARGOT WALLSTRÖM (S):
          </note>
          <note>
            Herr talman! Jag tackar Amineh Kakabaveh och Torbjörn Björlund.
          </note>
          <note>
            Först vill jag säga att den här regeringen återupptar bilaterala
            kontakter med latinamerikanska och karibiska länder. Det är meningsfullt,
            det är rätt tid att göra det och det tas emot på ett mycket positivt
            sätt. Det är klart att detta innefattar intensivare diplomatiska
            och politiska kontakter också på högsta nivå samt besök. Där ingår
            även Kuba.
          </note>
          <note>
            Det som har hänt i Kuba och det som har varit USA:s viktiga steg
            på sistone blir en del av vår dialog och våra samtal och diskussioner
            med både USA och Kuba och faktiskt också i EU-kretsen. Här gäller
            samma sak. Vi försöker agera samlat i EU för att se till att utvecklingen
            hädanefter blir sådan som vi önskar den och att det kan bli konstruktivt
            samt att vi kan hjälpa till på olika sätt och se till att det
            i högsta grad blir en fredlig och ordnad utveckling från och med
            nu.
          </note>
          <note>
            Uppgörelsen med USA innebär att Kuba har gjort viktiga eftergifter,
            till exempel att släppa politiska fångar fria. De förbättringarna
            ökar också förutsättningarna för till exempel relationen mellan
            EU och Kuba. Vi tar i alla olika sammanhang upp frågor om mänskliga
            rättigheter. EU har också reagerat vid arresteringar av oliktänkande.
            EU:s diplomater håller den typen av löpande kontakter med oliktänkande.
          </note>
          <note>
            Här som i många andra fall är det viktigt att EU håller ihop
            och att vi samlar oss i vår syn på vilka krav vi ska ställa på
            Kuba i fråga om mänskliga rättigheter. Både EU och, vill jag påstå,
            den amerikanska administra ­ tionen delar ett starkt engagemang
            för att verka för reformer och ökad respekt för mänskliga rättigheter.
          </note>
          <note>
            Där måste vi samarbeta. Sedan måste vi öppna för ekonomisk utveck
            ­ ling. Det var därför som jag också nämnde ett par områden som
            vi i dag har identifierat där vi skulle kunna bidra. Det handlar
            om att både öka kapacitet och förståelse och se till att vi jobbar
            med främjande så småningom.
          </note>
          <note>
            Jag menar att det är en del av vår naturliga och pågående dialog
            också med USA för att höra hur de ser den fortsatta utvecklingen.
            Vad kan vi göra? Hur kan vi bidra på ett konstruktivt sätt? Det
            är definitivt också på EU:s dagordning med de mycket konkreta
            frågorna om vad som händer härnäst.
          </note>
          <note>
            Det jag har märkt är att många kollegor redan har besökt Kuba
            eller avser att åka dit för att etablera den kontakten och förhoppningsvis
            driva utvecklingen i en demokratisk riktning. Det är vad vi engagerar
            oss i för närvarande.
          </note>
          <note type="speaker">
            Anf. 14 TORBJÖRN BJÖRLUND (V):
          </note>
          <note>
            Herr talman! Tack, utrikesministern! Jag tycker fortfarande att
            det är lite luddigt. Jag har haft diskussioner med många andra
            företrädare om USA:s roll. Med den förra utrikesministern hade
            jag ett par debatter om Cuban Five , apropå politiska fångar.
          </note>
          <note>
            Det är detta som är det svåra. Vi har haft en tendens att när
            vi talar om Kuba är det i alla sammanhang lite beröringsskräck.
            Man konstaterar att det är en diktatur, punkt, och sedan vågar
            man inte tala mer.
          </note>
          <note>
            Amineh Kakabaveh var inne på den komplexa bilden av Kuba som
            jag menar att vi ska ta till oss och ta lärdom av. Det gör vi
            till exempel genom att påvisa den historia som finns och vad som
            har orsakat de problem som Kuba har.
          </note>
          <note>
            Fattigdomen är precis lika stor som i många andra Sydamerikanska
            länder. Men de har som säkert enda land i Latinamerika garanterat
            sina medborgare minst ett mål mat om dagen. Det är en sådan sak
            som inget annat land i världen egentligen har klarat av. Detta
            har skett trots den hårda politiska styrning som man påstår finns
            och som naturligtvis finns i Kuba.
          </note>
          <note>
            Frågan är hur man på något sätt skulle kunna gå in och påverka
            EU och USA. USA har i dag börjat lite med islossning. Men det
            är egentligen tack vare president Obama. Det amerikanska politiska
            systemet har inte släppt till speciellt mycket i övrigt. Det är
            hans initiativ som har gjort att det över huvud taget har kommit
            igång.
          </note>
          <note>
            Jag tycker att vi ska vara tacksamma för det. Det visar på att
            det ändå är en förändring. Kanske får man också en förändrad syn
            på vad Kuba är i dag. Jag vet att utrikesministern har varit ganska
            tydlig med att beskriva Saudiarabien. Ibland har jag upplevt att
            man har jämställt Kuba och Saudi ­ arabien. Det är ganska prekärt,
            skulle jag vilja påstå, med tanke på hur det ser ut.
          </note>
          <note>
            Jag skulle verkligen vilja att vi hade en skarpare formulering
            om orsa ­ kerna till att saker och ting är som de är. Amineh Kakabaveh
            var också inne på det. Vi har i dag ett Kuba som är ett ganska
            jämställt samhälle. Det finns ingen barnfattigdom. Det finns en
            stor fattigdom, och de har jättepro ­ blem med olika saker. Men
            det finns ändå en social framgång. Det är ett samhälle där de
            ser till att människor får basservicen gratis och väldigt bra.
          </note>
          <note>
            De har läkare som de i princip exporterar. Jag tror att Kuba
            var det land som skickade flest läkare till Afrika under ebolaepidemin
            och så vidare. Det finns en annan sida av det kubanska samhället
            som måste lyftas fram, och det är den sida som vi ska gynna. Det
            finns ingenting som rättfärdigar enpartistaten eller det förtryck
            som finns när det gäller tryckfrihet och sådana saker. Det måste
            förändras.
          </note>
          <note>
            Det är ganska tydligt även där, ungefär som vi sa i förra interpellations
            ­ debatten: Är man vänner kritiserar man varandra, och man tar
            till diskus ­ sionerna för att få en förändring. Men man kan inte
            glömma historien. Jag har tittat på historien alltifrån försöket
            till invasion i Grisbukten fram till Cuban Five -incidenten och
            den islossning som nu är på väg, hoppas jag. Vi vet inte riktigt
            än.
          </note>
          <note>
            Det är en ganska dyster läsning just utifrån hur hårt Kuba har
            varit pressat på olika sätt, naturligtvis av blockaden men även
            på andra sätt. Till exempel är Fidel Castro den statschef i modern
            tid som har varit utsatt för flest mordförsök. Det är över 600.
            Den delen av Kubas utveckling måste lyftas upp. Vilka är det som
            har initierat mordförsöken? I de allra flesta fall är det USA
            eller kubaner från Miami med stöd av USA.
          </note>
          <note>
            Den bilden måste vi lyfta fram. Jag tycker ändå att utrikesministern
            lite grann svävar på målet. Hur gör vi både inom EU och från Sverige
            för att påverka USA?
          </note>
          <note type="speaker">
            Anf. 15 AMINEH KAKABAVEH (V):
          </note>
          <note>
            Herr talman! Tack, utrikesminister Margot Wallström! Att EU håller
            ihop för att stödja Kuba och Kubas utveckling är väldigt avgörande
            och viktigt. Men vi ska inte glömma bort att vi i Sverige har
            en egen röst som betyder väldigt mycket. Det är viktigt för utvecklingen
            när det gäller både fred och säkerhet men också mänskliga rättigheter.
            Det är väldigt grundläggande och avgörande för oss. Hela grunden
            för allt vi diskuterar handlar om mänskliga rättigheter.
          </note>
          <note>
            Landet Kuba har ett enpartisystem, och det finns klagomål. Det
            är klart att vi måste lyfta fram det. Men det är inte värre än
            USA när det gäller till exempel behandlingen av de svarta, kvinnor
            eller fattiga. Precis som Torbjörn var inne på finns det alltid
            en gråzon. Här måste vi kunna lyfta blicken. Vi vet vad som har
            varit och hur historien ser ut. Vi vill att man ska se framåt.
            Det är inte bara en enda aspekt av det hela som ska lyftas fram
            från båda länderna.
          </note>
          <note>
            USA har en väldigt betydande roll, som vi har varit inne på,
            när det gäller fred och säkerhet. Det har skett en försämring
            av fred och säkerhet på många håll i världen. På Kuba och i Latinamerika
            ska vi se till freden och möjligheten till utveckling. Det bidrar
            till att kvinnor och fattiga får det bättre. Sverige ska utveckla
            det med en egen röst.
          </note>
          <note type="speaker">
            Anf. 16 Utrikesminister MARGOT WALLSTRÖM (S):
          </note>
          <note>
            Herr talman! Jag tackar också meddebattörerna. Vår syn på handelsembargot
            och historien tror jag inte är okänd för någon. Det är förstås
            viktigt att upprepa det. Just nu är vi i balansen: Hur mycket
            ska vi titta bakåt, och hur mycket ska vi rikta blicken mot framtiden?
          </note>
          <note>
            De flesta känner väl att detta är en ny start. Vi har fått ett
            viktigt steg som kommer att påverka Kubas historia på ett helt
            avgörande sätt. Att vi har en egen röst, en gemensam historia
            och en roll som vi har spelat och framför allt en närvaro på Kuba
            genom åren är inte oviktigt. Det är också mycket uppskattat och
            ger oss en bra roll.
          </note>
          <note>
            Det är viktigt att människor nu kan åka dit och se med egna ögon.
            Nu kan de granska situationen också på Kuba och själva avgöra
            hur det ser ut och vad som är framsteg. Det är den komplexa bild
            som ni båda pekar på. Det är helt avgörande för att vi också ska
            kunna titta på: Vad blir de effektivaste insatserna för att hjälpa
            Kuba att utvecklas i demokratisk riktning?
          </note>
          <note>
            Jag tror att ingen underskattar USA:s roll vare sig historiskt
            eller just nu. Beslutet möjliggör ändå att man förhoppningsvis
            kan lyfta handelsembargot så att vi kan ta viktiga steg framåt.
            Där kommer vi att fortsätta att agera både som enskild nation
            och framför allt via EU-kretsen, och vi fortsätter att diskutera
            frågorna i våra bilaterala kontakter.
          </note>
          <note type="speaker">
            Anf. 17 TORBJÖRN BJÖRLUND (V):
          </note>
          <note>
            Herr talman! Jag vill återigen tacka för svaret. Det är förtroendeingivande.
            Det finns en positiv ingång, och vi vill verkligen att det ska
            bli en demokratisk utveckling på Kuba och att de ska få behålla
            vad de utvecklat själva. Att blockaden hävs kan också ge större
            frihet.
          </note>
          <note>
            Bilden är dock att Kuba har varit ett slutet samhälle, men man
            har alltid kunnat resa till Kuba om man inte har varit amerikan.
            Det har egentligen inte varit ett problem utan det har styrts
            av blockaden. Om du vill åka till Kuba släpps du in. Så har det
            varit hela tiden.
          </note>
          <note>
            Tvärtom har det varit så som det tidigare var med Palestina.
            Kuba lockar dit folk och vill att folk ska få se hur det är. Den
            bilden av Kuba måste tvättas bort.
          </note>
          <note>
            Det är viktigt med en bred debatt så att den komplexa bilden
            blir fullständig. Svårigheten i dag är att många inte vågar säga
            att Kuba faktiskt har fördelar utan i stället är det en diktaturstat,
            en enpartistat – punkt! Man måste våga tala om hur Kuba är och
            vilka möjligheter som finns för landet att utvecklas om blockaden
            släpps.
          </note>
          <note>
            Landet är borttaget från terroristlistan, och landet har upprättat
            relatio ­ ner med USA. Det är ett oerhört viktigt steg, men det
            finns saker kvar att göra. Vi behöver en öppen diskussion om orsak
            och verkan i fråga om hur Kuba utvecklas och vilket stöd som behövs.
            Jag är tacksam för att Sverige har upprätthållit en relation med
            Kuba under alla år, trots det som har varit. Det är en bra väg
            att fortsätta på.
          </note>
          <note>
            Jag anser att det finns hopp med en regering och en utrikesminister
            som kanske kan utveckla arbetet bättre än den förra regeringen.
          </note>
          <note type="speaker">
            Anf. 18 Utrikesminister MARGOT WALLSTRÖM (S):
          </note>
          <note>
            Herr talman! Det finns saker kvar att göra. Det kan bli den sammanfattningen
            av debatten. Jag tackar för alla inlägg.
          </note>
          <note>
            Överläggningen var härmed avslutad.
          </note>
          <note>
            § 7 Svar på interpellation 2014/15:593 om otryggheten för före
            ­ tagare
          </note>
          <note type="speaker">
            Anf. 19 Finansminister MAGDALENA ANDERSSON (S):
          </note>
          <note>
            Herr talman! Helena Bouveng har frågat mig vilka åtgärder jag
            kommer att vidta för att lugna de företagare som oroar sig för
            fler försämringar.
          </note>
          <note>
            Låt mig börja med att notera att vi efter den förra regeringens
            mandatperioder ser stora underskott i statens finanser samt en
            hög arbetslöshet, i synnerhet bland unga. De stora skattesänkningar
            som genomfördes i syfte att öka sysselsättningen och sänka arbetslösheten
            har helt enkelt inte fått avsedd effekt.
          </note>
          <note>
            Regeringen vidtar andra jobbskapande åtgärder än sänkta skatter.
            För att finansiera angelägna satsningar som syftar till att öka
            sysselsättningen och minska arbetslösheten krävs att vi höjer
            skatten. Det görs i första hand genom att avskaffa särskilt ineffektiva
            nedsättningar och undantag. Det är vidare missvisande att bedöma
            politiken genom att se till enskilda finansieringsåtgärder. Man
            måste även se till vad pengarna kommer att användas till.
          </note>
          <note>
            Under våren har ett antal förslag på skatteområdet varit ute
            på remiss. Dessa förslag bereds för närvarande inom Regeringskansliet.
            Någon förändring avseende restaurangmomsen har inte aviserats.
          </note>
          <note type="speaker">
            Anf. 20 HELENA BOUVENG (M):
          </note>
          <note>
            Herr talman! Historiskt sett har det inte alltid varit givet
            vilket parti en företagare ska lägga sin röst på, om han eller
            hon enbart röstade utifrån sitt företagarperspektiv.
          </note>
          <note>
            Själv är jag född och uppvuxen i en entreprenörsfamilj. Mina
            klasskompisar tog det ofta för givet att jag var den inbitna moderaten,
            men på den tiden var jag inte helt övertygad. Inte sällan pratade
            min pappa om respekt för den socialdemokratiska politiken, som
            i många stycken gjort att företagare hade bra och långsiktiga
            förutsättningar. Företagen kunde rekrytera bra medarbetare. Det
            var bra och sjysta villkor för den som arbetade, vilket ledde
            till att strejkdagar lyste med sin frånvaro. Det resulterade i
            att Sverige som exportland fick ett starkt varumärke på en internationell
            marknad i form av kvalitet, pålitlighet och leveranssäkerhet.
            Respekten för ett hederligt dagsverke var otroligt stor.
          </note>
          <note>
            Men detta var i slutet av 60-talet och början av 70-talet. Respekten
            tog slut när min pappa en dag konstaterade att han betalade över
            100 procent i skatt.
          </note>
          <note>
            Herr talman! Det har hänt en hel del sedan dess med Socialdemokraternas
            politik. Men om vi ser på 2014 års valresultat var näringslivet
            inte helt avogt inställt till det socialdemokratiska partiet och
            den industrioffensiv som både statsminister Stefan Löfven och
            Magdalena Andersson gjor ­ de före valet. Till och med det tillväxtfientliga
            Miljöpartiet kunde uppfattas som lite framtidsinriktat, urbant
            och teknikvänligt – allt enligt en ledare i Dagens Industri. Samarbetspartiet
            verkar nu ha gjort en rejäl U-sväng.
          </note>
          <note>
            Herr talman! Förväntningarna fanns, även om en del förslag inte
            helt skulle falla i god jord. Förväntningarna har nu förvandlats
            till en supersågning av den rödgröna regeringens jobb- och näringslivspolitik.
            Förväntningar och löften om innovationer, forskning och stärkt
            konkurrenskraft har nu förvandlats till besvikelse och osäkerhet.
          </note>
          <note>
            I den av Ipsos genomförda mätningen är det hela nio av tio näringslivs
            ­ toppar som anser att regeringen gör ett dåligt jobb. Förtroendet
            för reger ­ ingens näringslivspolitik är i en riktig bottennotering
            där hela 90 procent av cheferna har dåligt förtroende för den
            förda politiken. Det är en politik som uppfattas som spretig,
            inkonsekvent och otydlig.
          </note>
          <note>
            Jag undrar därför om finansministern tycker att det är viktigt
            att ha Sveriges näringslivs förtroende . Om svaret på den frågan
            är ja undrar jag vilka besked finansministern är beredd att ge
            i fråga om åtgärder som håller över tid för att våra företag ska
            känna trygghet i att våga utvecklas och att anställa.
          </note>
          <note type="speaker">
            Anf. 21 Finansminister MAGDALENA ANDERSSON (S):
          </note>
          <note>
            Herr talman! Att politiken uppfattas som spretig är inte så konstigt
            eftersom vi fortfarande styr med en borgerlig budget. Det kan
            vara en av orsakerna till de mätresultat Helena Bouveng hänvisar
            till.
          </note>
          <note>
            Regeringen kommer i samband med att vårpropositionen – vårändringsbudgeten
            – röstas igenom i riksdagen att få möjlighet att starta arbetet
            med att uppfylla de vallöften som vi ställde i valet.
          </note>
          <note>
            Det handlar om att förbättra företagens möjligheter att rekrytera
            kompetent personal via de satsningar som görs på ett kunskapslyft
            för människor som i dag står lite längre från arbetsmarknaden.
          </note>
          <note>
            Det handlar om att få insatsvaror till fabrik och sedan få varor
            ut från fabrik med hjälp av förstärkt infrastruktur, bland annat
            i form av en satsning på järnvägsunderhåll – som tyvärr Helena
            Bouveng var med och stoppade i december.
          </note>
          <note>
            Det handlar också om att kunna rekrytera personal. Det handlar
            om en fungerande bostadsmarknad där regeringen gör viktiga insatser.
            Det kommer att ske i höstens budget.
          </note>
          <note>
            Det handlar även om att starta en närmare samverkan med näringslivet,
            bland annat via regeringens innovationsråd som precis har börjat
            att arbeta. Vi har avsatt resurser till Innovationsrådet i vårändringsbudgeten
            .
          </note>
          <note>
            Jag ser verkligen fram emot det arbete som regeringen nu kan
            påbörja och som kommer att stärka svenskt näringsliv och stärka
            de svenska tillväxtförutsättningarna och jobbskapande möjligheterna
            under de komman ­ de åren.
          </note>
          <note type="speaker">
            Anf. 22 HELENA BOUVENG (M):
          </note>
          <note>
            Herr talman! Vid Ipsos mätning intervjuades 4 000 människor inom
            det befintliga näringslivet. Det är ingen liten undersökning.
            Man skulle kunna tycka att det skulle räcka för att den rödgröna
            regeringen skulle tänka om.
          </note>
          <note>
            Vad som är ännu mer oroande är att antalet svenska entreprenörer
            blir färre. I en rapport av GEM, Global Entrepreneurship Monitor
            , som presenterades den 9 juni, visas att andelen svenska entreprenörer
            sjönk från 8,2 procent till 6,7 procent från 2013 till 2014. Framför
            allt nyskapandet av företag är oroväckande lågt.
          </note>
          <note>
            GEM är den största studien i världen som möjliggör internationella
            jämförelser av entreprenörskap. Sverige har sedan mitten av 00-talet
            ökat sin andel av entreprenörer i befolkningen, men förra året
            bröts den uppåtgående trenden.
          </note>
          <note>
            Herr talman! Den svenska nedgången med 1 ½ procentenhet 2014
            är särskilt anmärkningsvärd om vi jämför Sverige med andra länder
            eftersom den svenska nedgången är större än i något annat jämförbart
            land. I många av dessa länder ökade i stället antalet entreprenörer.
            Tappet i svenskt entreprenörskap drivs främst, tyvärr, av ett
            fall i andel entreprenörer bland kvinnor. Närmare 40 procent färre
            kvinnor var entreprenörer 2015 jämfört med året dessförinnan.
            År 2015 vågar jag inte ens tänka på med de aviserade förändringarna
            från regeringen.
          </note>
          <note>
            Resultaten i den här rapporten visar således att osäkerheten
            om framtida regler inte bara påverkar existerande företag utan
            även morgondagens företag, något som exempelvis Nyföretagarcentrum
            i Habo, som jag träffade för ett tag sedan, underströk. Intresset
            för nyföretagande har aldrig varit så lågt som i år, trots en
            genuin tradition av nyföretagaranda i kommunen.
          </note>
          <note>
            Vilka åtgärder är finansministern beredd att vidta för att Sverige
            åter ­ igen ska ta en plats i tätklungan när det gäller nyskapande
            av företag, där människor vågar förverkliga sina affärsidéer till
            livskraftiga företag som bidrar till tillväxt och till att fler
            människor har ett jobb att gå till?
          </note>
          <note type="speaker">
            Anf. 23 Finansminister MAGDALENA ANDERSSON (S):
          </note>
          <note>
            Herr talman! Det är en intressant undersökning som Helena Bouveng
            hänvisar till. Det baserar sig helt i en tid då vi har haft en
            moderatledd politik som har styrt det här landet och är rimligen
            resultatet av Helena Bouvengs egen politik.
          </note>
          <note>
            Detta visar hur viktigt det är att vi nu ändrar inriktning för
            Sverige och att den misslyckade politik som Helena Bouveng står
            för inte längre är den politik som styr landet.
          </note>
          <note type="speaker">
            Anf. 24 HELENA BOUVENG (M):
          </note>
          <note>
            Herr talman! Det är anmärkningsvärt vilken liten förståelse vår
            egen finansminister har för nyföretagande. Undersökningen visar
            att det handlar mycket om tjänstenära produktion, som är otroligt
            beroende av långsiktiga regler men också bra skatteregler. Att
            de aviserade förändringarna av RUT och ROT har påverkat visas
            tydligt i undersökningen.
          </note>
          <note>
            Finansministern säger i sitt svar att regeringen vidtar andra
            jobbskapande åtgärder än sänkta skatter. För att finansiera dessa
            åtgärder, strävan att öka sysselsättningen och att få in fler
            människor på arbetsmarknaden höjer man i stället skatten.
          </note>
          <note>
            Jag vet inte hur historiskt bevandrad finansministern är, men
            jag är övertygad om att Magdalena Andersson vet precis vad som
            hände på 70- och 80-talen, då man gjorde just detta. Sveriges
            ekonomiska utveckling stannade av.
          </note>
          <note>
            40 år senare vill den rödgröna regeringen pröva samma lösning
            igen, en lösning som inte fungerade då och som inte kommer att
            fungera i dag. De aviserade skattehöjningarna kombinerat med tveksamheter
            kring Bromma flygplats, haveriet med Förbifart Stockholm och begränsade
            vin ­ ster i välfärden, som är tydliga löftesbrott, gör sammantaget
            att det inte är svårt att förstå varför osäkerheten bland landets
            företagare är stor, oavsett om det är stora eller små aktörer.
          </note>
          <note>
            Därför vill jag fråga finansministern om hon tror att det blir
            fler eller färre som har ett jobb att gå till om landets företagare
            känner en osäkerhet och otrygghet med den politik som den rödgröna
            regeringen nu tänker bedriva.
          </note>
          <note type="speaker">
            Anf. 25 Finansminister MAGDALENA ANDERSSON (S):
          </note>
          <note>
            Herr talman! Det vore kanske klädsamt om Helena Bouveng såg det
            faktum att resultatet i den rapport hon hänvisar till är resultatet
            av åtta och ett halvt års moderatledd politik i det här landet.
          </note>
          <note>
            Det är så det är. Den politik som Helena Bouvengs parti stod
            för när de ledde Sverige har skapat en stor osäkerhet för företagarna.
            Det är osäkerhet kring om man får tag på kompetent arbetskraft
            när man behöver rekrytera, om insatsvarorna till fabriken kommer
            i tid, om exportvarorna kommer ut från fabriken, om man kommer
            att kunna rekrytera personal och om personalen kommer att kunna
            flytta om man finns i Stockholmsregionen, till exempel.
          </note>
          <note>
            Den osäkerhet som de entreprenörer och företagare som jag träffar
            talar om handlar mycket om dessa saker. Kan jag rekrytera personal?
            Om jag hittar någon utanför Stockholmsområdet eller något annat
            tillväxtområde, kommer de att kunna flytta dit? Kommer transporterna
            att fungera?
          </note>
          <note>
            Här har åtta år av moderatledd regering skapat en väldigt stor
            otrygghet och osäkerhet för företagare, och det är det vi ser
            resultatet av i den undersökning som Helena Bouveng hänvisar till.
          </note>
          <note>
            Överläggningen var härmed avslutad.
          </note>
          <note>
            § 8 Svar på interpellation 2014/15:595 om momsen och de ideella
            secondhandbutikerna
          </note>
          <note type="speaker">
            Anf. 26 Finansminister MAGDALENA ANDERSSON (S):
          </note>
          <note>
            Herr talman! Erik Andersson har frågat mig om den ideella sektorn
            nu kan känna sig lugn med det nya lagförslaget om att ideella
            secondhandbutiker ska få slippa betala moms från januari 2016
            eller om det finns någon risk att det inte håller vid en prövning
            från EU-kommissionen och att detta åter skapar oro hos människor
            som är verksamma i den ideella välgörenhetssektorn.
          </note>
          <note>
            Lagförslaget innebär ett förtydligande att inkomster från secondhandförsäljning
            som utnyttjas som finansieringskälla för ideellt arbete och som
            främjar återanvändning och återvinning i fortsättningen ska vara
            både inkomst- och mervärdesskattefria.
          </note>
          <note>
            Förslaget har tagits fram i samråd med de ideella org anisationer
            som bedriver second handverksamhet. Nu har det remitterats. Förslaget
            har bedömts vara genomförbart. De lämnade synpunkterna kommer
            att sammanställas och analyseras noga.
          </note>
          <note type="speaker">
            Anf. 27 ERIK ANDERSSON (M):
          </note>
          <note>
            Herr talman! Under den korta tid jag har suttit i Sveriges riksdag
            har jag engagerat mig i frågor som berör och engagerar människor.
          </note>
          <note>
            Denna fråga kan uppfattas som att den berör väldigt många. Jag
            vet att finansministern har mycket annat att tänka på, men jag
            ser det lite som min uppgift, herr talman, att upplysa finansministern
            om att dessa viktiga frågor, som kanske är små för vissa, finns.
          </note>
          <note>
            Senast vi debatterade visade finansministern en positiv debattlust
            och sa att det var trevligt att debattera med Moderaterna här
            i talarstolen. Då kan jag glädja henne och önska en glad sommar
            med nio nya interpellatio ­ ner. Vi får se när de kommer.
          </note>
          <note>
            I Sverige har vi en fantastisk ideell sektor, och en del av den
            verksamheten bedrivs i secondhandbutiker. Secondhand är bra för
            miljön och den sociala samvaron, och det stärker det civila samhället.
          </note>
          <note>
            Vi har organisationer som Röda Korset, Myrorna, Erikshjälpen
            och Hjärta till Hjärta. I Sverige finns över 500 butiker som skänker
            hela överskottet till social eller humanitär välgörenhet. Ungefär
            15 000 personer i vårt land arbetar frivilligt i denna sektor,
            och ungefär 200 miljoner går till bättre behövande i Sverige och
            utomlands.
          </note>
          <note>
            Momsfrågan har skapat väldigt stor oro kring den framtida hjälpverksamheten.
            Om den nya lagen inte skulle antas skulle det drabba de absolut
            mest utsatta i samhället, och många har varit oroliga inför framtiden.
          </note>
          <note>
            Jag tycker därför att det är glädjande att regeringen nu efter
            hårt motstånd har sagt att man avser att lösa problemen tillfälligt
            i år genom att branschorganisationer får ett bidrag på motsvarande
            belopp som de betalar in i moms. Det ger dock ökade administrativa
            kostnader, men det är kanske något man får leva med. Förhoppningsvis
            har vi en ny lagstiftning till år 2016 där secondhandbutiker slipper
            betala moms.
          </note>
          <note>
            Jag tror ibland att vänstern i svensk politik har lite svårt
            med det civila samhället. De vill gärna att politiken ska diktera
            villkoren.
          </note>
          <note>
            Det civila samhällets bidrag är avgörande för samhällets mest
            utsatta. Vi har en mängd föreningar i Sverige som hjälper utsatta
            grupper i samhället på många olika sätt.
          </note>
          <note>
            Frågan återstår dock, för det gick inte riktigt att utläsa något
            svar. Kan den ideella sektorn pusta ut och känna sig trygg, eller
            finns det någon risk för att det nya lagförslaget inte kommer
            att bli verklighet?
          </note>
          <note>
            I svaret säger finansministern att det bedöms vara genomförbart,
            och då undrar jag: Vilka risker finns det? Har finansministern
            sonderat hos EU i frågan så att vi kan vara helt säkra på att
            denna verksamhet kan bedrivas vidare? Osäkerhet i en sektor gör
            att man inte vågar expandera.
          </note>
          <note type="speaker">
            Anf. 28 Finansminister MAGDALENA ANDERSSON (S):
          </note>
          <note>
            Herr talman! År 2008 inledde EU-kommissionen ett fördragsbrotts
            ­ ärende mot Sveriges momslagstiftning på detta område. Det har
            funnits en osäkerhet i frågan sedan 2008.
          </note>
          <note>
            Situationen för sektorn förvärrades när det kom ett svenskt domslut
            som menade att den bör vara momsbelagd. Därefter har regeringen
            arbetat med att skyndsamt få fram ett lagförslag som återställer
            situationen i Sverige till hur det var före domen.
          </note>
          <note>
            När vi har arbetat med olika möjligheter för att lösa denna fråga
            har vi kommit fram till bedömningen att förslaget är förenligt
            med lagstiftningen och därmed genomförbart.
          </note>
          <note type="speaker">
            Anf. 29 ERIK ANDERSSON (M):
          </note>
          <note>
            Herr talman! Tack, finansministern, för svaret! Det känns tryggt,
            och det verkar som om regeringen har berett förslaget på ett grundligt
            sätt och att det kommer att vara genomförbart.
          </note>
          <note>
            Men om kommissionen nu vid något tillfälle skulle komma att anse
            att det här kanske är otillåtligt statsstöd eller något liknande
            – jag vet inte vad man kan komma fram till – vad har då regeringen
            för plan B i denna fråga?
          </note>
          <note type="speaker">
            Anf. 30 Finansminister MAGDALENA ANDERSSON (S):
          </note>
          <note>
            Herr talman! Det är en hypotetisk fråga. Jag tror att man bör
            avhålla sig från att svara på den typen av hypotetiska frågor.
            Men jag kan naturligtvis i det läget grä va i Finansdepartementet
            och se vilken plan B som fanns under den borgerliga regeringen
            när vi hade ett överträdelseärende emot oss.
          </note>
          <note type="speaker">
            Anf. 31 ERIK ANDERSSON (M):
          </note>
          <note>
            Herr talman! Jag ska inte förlänga den här debatten eftersom
            jag har fått svar på min fråga. Men det finns ändå en liten osäkerhet.
          </note>
          <note>
            Det slår mig alltid att finansministern hela tiden lägger skulden
            på den tidigare borgerliga regeringen. Jag vill upplysa den nuvarande
            regeringen om att det är ni som sitter i regeringsställning, och
            det är ni som ska svara på frågorna. Det är inte den tidigare
            borgerliga regeringen som ska hållas ansvarig för detta.
          </note>
          <note type="speaker">
            Anf. 32 Finansminister MAGDALENA ANDERSSON (S):
          </note>
          <note>
            Herr talman! Självklart tar regeringen ansvar och löser frågan!
            Det är precis vad vi har gjort också, till skillnad från den förra
            regeringen.
          </note>
          <note>
            Jag är väldigt glad över att ha fått stor uppslutning kring den
            linje som regeringen driver, och jag är glad över det stöd som
            jag har fått i skatteutskottet och här i riksdagens kammare för
            att regeringen ska genomföra den här förändringen. Jag har märkt
            att det finns ett brett engagemang bland riksdagens ledamöter
            i den här frågan. Det tycker jag är glädjande och uppmuntrande.
          </note>
          <note>
            De här organisationerna bedriver en väldigt viktig verksamhet
            som är till gagn för hela samhället. Jag vill verkligen att de
            ska ha goda förutsättningar för att fortsätta bedriva den verksamheten
            och är också glad över att jag har fått ett sådant brett stöd
            i riksdagen för att så ska vara fallet.
          </note>
          <note>
            Överläggningen var härmed avslutad.
          </note>
          <note>
            § 9 Svar på interpellation 2014/15:597 om straffavgiften för
            obetald trängselskatt
          </note>
          <note type="speaker">
            Anf. 33 Finansminister MAGDALENA ANDERSSON (S):
          </note>
          <note>
            Herr talman! Erik Andersson har frågat mig dels om jag gjort
            ställningstagandet att det är rimligt med en straffavgift på 500
            kronor för obetald trängselskatt som dessutom kan resultera i
            ett påslag om 5 000 procent, dels om jag avser att agera i denna
            fråga och ändra lagen så att straffavgiften kommer att bli lägre.
          </note>
          <note>
            Tilläggsavgiften infördes för att inskärpa vikten av att trängselskatten
            betalas i tid. Att det är många som inte betalar trängselskatten
            i tid visar att det finns ett sådant behov.
          </note>
          <note>
            2011 års vägtullsutredning föreslog i sitt slutbetänkande att
            en försen ­ ingsavgift om 100 kronor skulle införas som ett första
            steg innan tilläggs ­ avgiften om 500 kronor tas ut.
          </note>
          <note>
            Göteborgs kommun har i en skrivelse, som kommit in till Finansdepartementet
            den 16 april 2015, begärt att regeringen ska besluta om en lägre
            förseningsavgift i enlighet med Vägtullsutredningens betänkande.
            Framställningen kommer nu att beredas i sedvanlig ordning.
          </note>
          <note type="speaker">
            Anf. 34 ERIK ANDERSSON (M):
          </note>
          <note>
            Herr talman! Även detta är en fråga som berör många människor.
            Det handlar om tilläggsavgiften när det gäller trängselskatt.
            I svaret hänvisar finansministern till en framställan som har
            skickats från Göteborgs stad. Den ska beredas, och sedan kommer
            ett svar på den. Men man kan ju undra om regeringen har någon
            uppfattning alls i frågan. Anta att Göteborg aldrig hade skickat
            något brev till regeringen. Då hade man inte haft några svar över
            huvud taget.
          </note>
          <note>
            Finansministern ska ha sagt att det inte är roligt att sänka
            skatter. Men kanske skulle det ändå vara lite roligt att sänka
            tilläggsavgiften på trängselskatten. Straffavgiften för obetald
            trängselskatt är nämligen väldigt hög. Den kan inte jämföras med
            någon annan tilläggsavgift i hela landet.
          </note>
          <note>
            Man ska betala skatt när man kör in i eller ut ur Stockholm eller
            Göteborg. Låt oss anta att man kör in vid en tidpunkt då skatten
            är 10 kronor. Om man blir sen med den betalningen påförs man 500
            kronor. Det kan av olika orsaker hända att man blir sen med att
            betala in skatten, och då får man tala in totalt 510 kronor. Det
            är ett påslag på 5 000 procent.
          </note>
          <note>
            I många andra sammanhang kallas detta för ocker. Jag vet att
            man har engagerat sig när det gäller sms -lån, där det tas ut
            en väldigt hög ränta. Men det har man inte gjort det här fallet.
          </note>
          <note>
            Man får inte heller någon påminnelse som upplyser om att man
            har passerat en tull . I andra betalningssammanhang är det strikt
            reglerat hur hög en påminnelseavgift får vara. Exempelvis får
            privata inkassobolag enligt lag ta ut en betalningspåminnelseavgift
            om 60 kronor och en inkassoavgift om 180 kronor, oavsett storleken
            på skulden. Då anser jag att det vore mer skäligt om staten fick
            ta ut en avgift som motsvarar ungefär vad de privata inkassobolagen
            får ta ut enligt lag, i stället för att ta ut 500 kronor av den
            enda anledningen att det handlar om en obetald skatt.
          </note>
          <note>
            Jag anser att det även vore rimligt att upplysa den skattskyldige
            om att fordonet har passerat en tull om man lägger på en så hög
            straffavgift. Men det kan ju också vara så – nu vill jag inte
            spekulera – att detta har blivit en gyllene kassako för staten.
            Tilläggsavgiften har givit statskassan hundratals miljoner. Nu
            har fler än 250 000 personer hamnat hos Kronofogden på grund av
            obetald trängselskatt. Det medför många problem och personligt
            lidande.
          </note>
          <note>
            Redan 2009 ville regeringen genom den vägtullsutredning som finansministern
            hänvisar till utreda om straffavgiften var för hög. Där efterlyste
            man ett mildare system, med en första påminnelseavgift om 100
            kronor. Men detta förslag har ännu inte antagits. Då återstår
            frågan: Hur tänker finansministern agera nu i denna fråga? Ska
            jag vänta på svaret på brevet från Göteborgs stad, eller har regeringen
            någon uppfattning i detta? Är detta rimligt?
          </note>
          <note type="speaker">
            Anf. 35 Finansminister MAGDALENA ANDERSSON (S):
          </note>
          <note>
            Herr talman! Erik Andersson hänvisar till en felsägning som jag
            gjorde i går morse. Av sammanhanget framgår det tydligt att det
            jag avser att säga är att det aldrig är roligt att höja skatten.
          </note>
          <note>
            Däremot är jag väldigt glad över att vi kan föreslå sänkt skatt
            för pen ­ sionärerna, trots att Erik Andersson, Helena Bouveng
            och andra moderater i december stoppade den skattesänkning som
            våra pensionärer så väl be ­ höver. Nu kommer vi äntligen att
            ha möjlighet att sänka skatten för pensio ­ närerna. Det gör jag
            med stor glädje. Men eftersom Erik Anderssons parti har lämnat
            efter sig stora underskott i de offentliga finanserna behöver
            vi finansiera våra förslag, och då krävs det också att man genomför
            en an ­ svarsfull finansiering. Då behöver man höja skatten. Det
            är aldrig roligt att höja skatten, men ska man genomföra viktiga
            åtgärder och reformer och samtidigt stå för en ansvarsfull ekonomisk
            politik tvingas man ibland att göra det.
          </note>
          <note>
            När det gäller avgiften för försenad trängselskatt skulle naturligtvis
            Erik Anderssons upprördhet falla i annan jord om det inte var
            så att hans eget parti hade infört denna avgift på 500 kronor.
            Det är detta som var situationen när regeringen tillträdde. Vi
            har ett underlag från Vägtullsutredningen, och vi har fått brevet
            från Göteborgs stad. Vi avser att bereda frågan i sedvanlig ordning
            och återkomma.
          </note>
          <note type="speaker">
            Anf. 36 ERIK ANDERSSON (M):
          </note>
          <note>
            Herr talman! Tack för klargörandet, finansministern! Jag delar
            uppfattningen att det aldrig är roligt att höja en skatt. Jag
            har själv varit med och sänkt skatten i min hemkommun, och det
            kändes väldigt bra, för det gjorde också att människorna fick
            mer pengar i plånboken att röra sig med.
          </note>
          <note>
            Finansministern brukar hänvisa till den borgerliga regeringen,
            som styrde för ungefär nio månader sedan, och den politik som
            fördes då, så även i denna fråga. Men även om finansministern
            kommer att fortsätta hänvisa till den borgerliga regeringen kommer
            jag att fortsätta ta upp frå ­ gor som berör människor, oavsett
            vilken regering som har suttit vid mak ­ ten.
          </note>
          <note>
            Nu styr finansministern med en alliansbudget. Det har också resulterat
            i minskad ungdomsarbetslöshet. Den sänkta skatten för pensionärer
            blir också en höjd skatt på arbete för pensionärer och exempelvis
            höjda avgifter för hemtjänst. Det är alltså inte bara ros utan
            också mycket ris i detta.
          </note>
          <note>
            När det gäller just tilläggsavgiften för trängselskatt är frågan:
            När i tid avser regeringen att komma med ett förslag rörande detta?
          </note>
          <note type="speaker">
            Anf. 37 Finansminister MAGDALENA ANDERSSON (S):
          </note>
          <note>
            Herr talman! Frågan kommer att beredas i vanlig ordning, och
            vi återkommer till Göteborgs stad så fort vi är klara med den
            beredningen.
          </note>
          <note>
            Jag vill dock påpeka att det var en moderatledd regering som
            avskaffade den första lägre tilläggsavgiften, för att sedan ha
            den här högre till l äggsavgiften på direkten. Det var när Erik
            Anderssons eget parti styrde på Finansdepartementet och hade ansvar
            för de här frågorna. Jag ser heller inte att Moderaterna har lagt
            något konkret förslag i riksdagen om att sänka avgiften.
          </note>
          <note>
            Det tycker jag är viktigt att få fört till protokollet, eftersom
            Erik Andersson är så upprörd i den här frågan.
          </note>
          <note type="speaker">
            Anf. 38 ERIK ANDERSSON (M):
          </note>
          <note>
            Herr talman! Detta är mitt sista inlägg, och då får jag försöka
            fundera över vad finansministern kommer att säga i nästa inlägg.
            Jag vill i alla fall börja med att önska en glad och vilsam sommar.
            Förhoppningsvis ses vi i höst med glada leenden.
          </note>
          <note>
            Jag kan tänka mig att finansministern kommer att hänvisa till
            den tidigare borgerliga regeringen, som hon har gjort tidigare.
            Då har jag ett litet förslag på sommarläsning till finansministern.
            Det går att hitta på nätet. Det är en sida på Aftonbladet, av
            alla tidningar här i landet, från den 10 april 2001. Där talar
            Kjell-Olof Feldt om 90-talskrisen, och där står det: ”S tar på
            sig ansvar för 90-talskrisen.”
          </note>
          <note>
            Jag föreslår att finansministern läser detta innan hon hela tiden
            hänvisar till de borgerliga regeringarna.
          </note>
          <note type="speaker">
            Anf. 39 Finansminister MAGDALENA ANDERSSON (S):
          </note>
          <note>
            Herr talman! Jag hoppas verkligen att också Erik Andersson läser
            det.
          </note>
          <note>
            Det kanske vore bra om Erik Andersson tog på sig ansvaret för
            att vi har en tilläggsavgift på 500 kronor första gången man missar
            att betala en trängselskatt, eftersom det var Erik Anderssons
            parti som införde den.
          </note>
          <note>
            Det kanske vore bra om Erik Andersson tog på sig ansvaret för
            att man inte löste problemet med momsen för de ideella föreningarna
            under de år som man satt i regeringsställning. Det vore bra om
            Erik Andersson tog på sig ansvaret för att vi har de största underskotten
            i de offentliga finanserna sedan budgetsaneringen.
          </note>
          <note>
            Erik Andersson bör också ta på sig ansvaret för att vi har en
            arbetslöshet som har stigit kraftigt under hans tid. Arbetslösheten,
            ungdomsarbetslösheten och långtidsarbetslösheten har stigit. Erik
            Andersson bör också ta på sig ansvaret för att skolresultaten
            faller snabbare än i något annat OECD-land. Erik Andersson bör
            ta på sig ansvaret för att andelen ungdomar som haft möjlighet
            att gå på högskola har minskat under de åtta år som de borgerliga
            regeringarna har styrt.
          </note>
          <note>
            Jag ser fram emot framtida interpellationsdebatter med Erik Andersson,
            där han kliver upp i talarstolen och tar på sig ansvaret för alla
            de misslyckanden som den moderatledda regeringen har stått för
            under de senaste åtta åren.
          </note>
          <note>
            Jag önskar naturligtvis interpellanten en glad och trevlig sommar
            och ser fram att träffas sedan.
          </note>
          <note>
            Överläggningen var härmed avslutad.
          </note>
          <note>
            § 10 Svar på interpellation 2014/15:626 om sjukskrivningar hos
            ungdomsgenerationen
          </note>
          <note type="speaker">
            Anf. 40 Statsrådet GABRIEL WIKSTRÖM (S):
          </note>
          <note>
            Herr talman! Johan Forssell har frågat vilka konkreta initiativ
            socialförsäkringsministern tänker ta för att förebygga framtida
            sjukskrivningar hos ungdomsgenerationen samt om ministern är beredd
            att verka för ytterligare undervisning i idrott och hälsa som
            en åtgärd för att förebygga sjukskrivningar hos unga.
          </note>
          <note>
            Arbetet inom regeringen är så fördelat att det är jag som ska
            svara på interpellationen.
          </note>
          <note>
            Låt mig inleda med att säga att jag i stort sett delar den problembild
            interpellanten beskriver. Att förebygga ohälsa är komplicerat
            och bygger på ett antal olika insatser. Låt mig också säga att
            jag är glad över att få besvara just denna interpellation, eftersom
            folkhälsofrågorna under alltför många år fört en undanskymd tillvaro
            i den politiska debatten.
          </note>
          <note>
            Min och regeringens utgångspunkt är att hälsa påverkas av socioekonomiska
            förhållanden och är ojämlikt fördelad i befolkningen. Det förebyggande
            arbetet mot ohälsa, bland annat mot den ökade psykiska ohälsan
            och fetman, är en stor utmaning.
          </note>
          <note>
            Precis som interpellanten säger går det redan hos barn och unga
            att identifiera personer som senare i livet i högre grad riskerar
            att drabbas av ohälsa. För att öka möjligheterna att leva upp
            till målen för verksamheten måste de största barngrupperna i förskolan
            bli mindre och fritidspedagogiken i fritidsverksamheten stärkas.
            Grundskolan har enligt läroplanen i uppdrag att sträva efter att
            erbjuda alla elever daglig fysisk aktivitet inom ramen för hela
            skoldagen. Alla elever ska också enligt skollagen ha tillgång
            till en väl fungerande elevhälsa som främst arbetar förebyggande
            och hälsofrämjande. För detta krävs en jämlik skola som kan ge
            alla barn och unga utbildning av hög och likvärdig kvalitet.
          </note>
          <note>
            Det pågår även arbete inom Regeringskansliet om hur vi bäst ska
            kunna motverka stillasittandet och öka den fysiska aktiviteten
            hos befolkningen i stort, inte minst i gruppen barn och unga.
          </note>
          <note>
            Ett viktigt beslut som regeringen har fattat är tillsättandet
            av en kommission för jämlik hälsa. Kommissionens huvudsakliga
            fokus kommer att vara hälsoskillnader mellan olika socioekonomiska
            grupper i samhället. Den ska lämna förslag som på kort, medellång
            och lång sikt kan bidra till att hälsoklyftorna minskar.
          </note>
          <note>
            Till sist: Det är den här regeringens ambition att sätta idrotten
            högre på den politiska dagordningen. Idrotten bidrar med mycket
            till det svenska samhället, och jag bedömer att det finns potential
            till än mer. Det är min förhoppning att idrottsrörelsen och regeringen
            ska kunna gå hand i hand i folkhälsoarbetet för att minska hälsoklyftorna.
            Regeringen har också i vårändringsbudgeten föreslagit ökade anslag
            till idrottsrörelsen. Detta möjliggör att fler ges möjlighet att
            idrotta och därmed tillgodogöra sig en bättre hälsa.
          </note>
          <note type="speaker">
            Anf. 41 JOHAN FORSSELL (M):
          </note>
          <note>
            Herr talman, statsrådet! Det är viktigt och bra att vi kan ha
            den här diskussionen. Jag vill tacka för ett svar som jag i grund
            och botten instämmer i ganska mycket när det gäller synen på ohälsa
            och de problem och utmaningar som vi står inför där. Det är också
            ett ganska långt svar, och det tycker jag är bra.
          </note>
          <note>
            Det är egentligen bara två problem med svaret utifrån mitt perspektiv.
            Det ena är att interpellationen handlar om sjukskrivningar och
            svaret handlar om ohälsa. Det är inte riktigt samma sak, utan
            det är faktiskt två helt olika saker. Det andra är att den konkreta
            fråga som jag ställer är kopplad till idrott och hälsa i skolan,
            om regeringen är beredd att ta upp den boll som alliansregeringen
            spelade fram om att förstärka skolidrotten. Jag kan inte hitta
            något svar på det i statsrådets svar, men vi kanske får tillfälle
            att bena ut det under debatten.
          </note>
          <note>
            Vi ser i dag tyvärr hur sjukskrivningarna i Sverige ökar. De
            ökar ganska markant. De har gjort det under ett antal år, i och
            för sig från en mycket låg nivå. Det finns naturligtvis flera
            olika faktorer som förklarar det. En viktig pusselbit kom häromdagen,
            när det konstaterades att Försäkringskassan inte längre kontrollerar
            vid de tidpunkter man ska kontrollera, vid 90 och 180 dagar. Det
            är tyvärr alldeles för få som i tid får det stöd och den hjälp
            som man har rätt till.
          </note>
          <note>
            Men jag tycker också att man ska ta ett mer långsiktigt perspektiv
            och fundera över hur vi rustar en ny generati on för att klara
            av arbetslivet och ser till att man går ut med förutsättningar
            för att kunna jobba också lite längre upp i åldrarna än vad man
            gör i dag. Lyckligtvis lever vi allt längre i Sverige. Många 65-åringar
            är i dag piggare än hur det var för bara några år sedan, och vi
            kommer att behöva arbeta längre upp i åldrarna.
          </note>
          <note>
            Samtidigt ser vi utmaningar. Vi ser den psykiska ohälsan och
            även en fysisk ohälsa. Ibland påstås det lite felaktigt, skulle
            jag säga, att ungdomar inte längre rör på sig. Jag tror generellt
            sett att man rör på sig mer än tidigare. Men vi ser också en väldig
            klyvning i ungdomsgenerationen, där allt fler idrottar och motionerar
            mycket mer än tidigare men där en större grupp än tidigare inte
            rör på sig över huvud taget.
          </note>
          <note>
            Visst finns det socioekonomi i detta, som statsrådet nämner.
            Den vik ­ tigaste förklaringen här, när man tittar på forskningen,
            är föräldrars utbild ­ ningsbakgrund. Tyvärr ser vi hur problem
            går i arv mellan olika generatio ­ ner.
          </note>
          <note>
            Då är frågan: Är skolidrotten det som allena kan råda bot på
            detta? Nej, förmodligen inte, utan det finns jättemycket att göra
            här, inte minst för att stärka föräldrars ansvar. Man kan göra
            mycket på politisk nivå, kommunalt, som att se till att det finns
            grönytor för att kunna idrotta på.
          </note>
          <note>
            Men skolidrotten har den fördelen att den riktar sig till alla
            elever. Jag tror att den är viktig, inte minst för de barn och
            unga som inte får med sig motion och hälsa från hemmet.
          </note>
          <note>
            En utredning från riksdagens utredningstjänst konstaterade just
            det jag skriver i interpellationen, att Sverige faktiskt ligger
            i botten i Europa när det gäller undervisningstid i grundskolan
            i idrott och hälsa. Till och med i Norden tror jag att vi ligger
            allra sist. Det är ju inte bra, mot den här bakgrunden.
          </note>
          <note>
            Alliansen förde i valmanifestet i höstas fram förslaget att göra
            en ökning av idrott och hälsa. Den borde ha varit ännu större,
            men det var i alla fall en bra början, att plussa på 100 timmar.
            Det förslaget hade vi uppe till behandling i höstas. Då valde
            Socialdemokraterna och Miljöpartiet att rös ­ ta nej. Det tycker
            jag är beklagligt, så jag vill upprepa frågan: Är regering ­ en
            beredd att ta initiativ här?
          </note>
          <note type="speaker">
            Anf. 42 Statsrådet GABRIEL WIKSTRÖM (S):
          </note>
          <note>
            Herr talman! Jag tackar för interpellationen. Jag måste dock
            börja med det som Johan Forssell inledde sitt inlägg med. Han
            sa att ohälsa inte häng ­ er ihop med ökade sjukskrivningar. Det
            är någonting som vi är många som har misstänkt länge, nämligen
            att Moderaterna inte har sett något samband mellan ökad ohälsa
            och ökade sjukskrivningar. Men det måste vara första gången man
            så tydligt uttrycker det från riksdagens talarstol.
          </note>
          <note>
            Det är nog också det som ligger bakom att man under den moderatledda
            regeringens tid ägnade mer kraft åt att jaga sjuka människor och
            försämra villkoren för dem än att faktiskt satsa på att förebygga
            ohälsa och se till att sjuka människor ska kunna hjälpas tillbaka
            till ett friskt och arbetsamt liv.
          </note>
          <note>
            Från regeringens sida ser vi en tydlig koppling mellan ökad ohälsa
            och ökad sjukskrivning. Vi ser just hälsa som ett oerhört viktigt
            område att prioritera för framtiden.
          </note>
          <note>
            Trots att Sverige är ett av världens kanske rikaste och mest
            välmående länder finns det nämligen skillnader i hälsa mellan
            olika grupper i samhället. Ett tydligt exempel på det är skillnaden
            i medelliv slängd mellan en kvinna med hög utbildning och en kvinna
            med kort utbildning. Denna skillnad är i dagsläget drygt fem år.
            Det är naturligtvis oacceptabelt. Denna skillnad på fem år är
            fem år av liv och möjlighet att vara med nära och kära och möjlighet
            och rätt att få finnas till.
          </note>
          <note>
            Men vad som är värre är att denna skillnad mellan just dessa
            olika grupper dessutom har ökat med nästan ett helt år under de
            senaste 15 åren. Utvecklingen går med andra ord åt fel håll.
          </note>
          <note>
            Därför har regeringen nu satt upp ett mål om att de påverkbara
            hälsoklyftorna ska utjämnas inom en generation. Som ett medel
            för att nå detta mål har vi nu också tillsatt en kommission för
            jämlik hälsa som under två års tid ska arbeta med frågan och belysa
            samtliga politikområden för att man ska se vilka åtgärder som
            behöver vidtas på kort, medellång och läng ­ re sikt för att komma
            till rätta med detta.
          </note>
          <note>
            Detta är en av de al lra största utmaningar som vi står inför.
            Jag får ändå tolka de övriga delarna i Johan Forssells inlägg
            som en vilja till att vara med och bidra till denna diskussion
            och att man också från Moderaternas sida vill prioritera kampen
            mot ohälsan och kampen för en bättre hälsa mycket mer än förut.
            Det är glädjande.
          </note>
          <note>
            Det som vi har kunnat konstatera från internationella forskningsstudier
            och kommittéer, inte minst den kommitté som var upprinnelsen och
            inspirationen till regeringens uppsatta mål, den så kallade Marmotkommissio
            ­ nen, är just att om man ska kunna främja hälsa och kunna bygga
            långsiktigt måste man satsa på barn och unga.
          </note>
          <note>
            Vi vet att vi i Sverige har en god grund för detta. Vi har barnavårdscentraler,
            som på sätt och vis är unika i sitt slag och som omfattar alla
            barn . Vi har en stor medvetenhet om detta i skolan, och det är
            väldigt många barn och unga som idrottar. Men vi kan inte slå
            oss till ro och säga att vi är nöjda med denna utveckling. Vi
            vet nämligen att i relativt många andra länder är just stillasittande,
            övervikt och fetma några av de största folkhälsoutmaningarna.
          </note>
          <note>
            Jag tror att vi kan komma åt en del av detta genom att diskutera
            hur skolidrotten fungerar. Vi vet att väldigt många av dem som
            kanske allra mest behöver skolidrott, och som inte har samma möjligheter
            att idrotta på sin fritid, av olika skäl inte heller idrottar
            i skolan. Det beror kanske på att idrottsundervisningen ibland
            kanske inte är anpassad tillräckligt mycket eller att den är för
            ensidig för att locka barn och unga. Det borde vara en fråga att
            diskutera. Det vet jag också görs på Utbildningsdepartementet.
          </note>
          <note>
            Men till detta ska också läggas den dagliga motionen , som skolan
            skulle kunna bidra med varje dag året om.
          </note>
          <note type="speaker">
            Anf. 43 JOHAN FORSSELL (M):
          </note>
          <note>
            Herr talman! Jag tycker i grund och botten att dessa hälsofrågor
            är för viktiga för att man hela tiden ska identifiera skillnader
            mellan partierna. Kanske skulle man ibland tjäna på att se lite
            grann till vad det är som förenar oss. Jag tror inte att skiljelinjen
            här egentligen går mellan ett eller annat parti utan att det nog
            mer handlar om de människor i olika partier som har fokus på dessa
            frågor och de som inte har det. Det är i alla fall min inställning
            här.
          </note>
          <note>
            Sedan finns det mycket annat som vi kan diskutera, argumentera
            och kanske till och med bråka om ibland. Men detta borde vara
            viktigare än så.
          </note>
          <note>
            Därför blir jag lite bekymrad när jag hör Gabriel Wikström stå
            i denna talarstol och hitta på vad jag har sagt. Det var nämligen
            det som statsrådet just nu gjorde. Jag sa att ohälsa kopplat till
            sjukskrivningar är två olika saker – det är det faktiskt – inte
            att de inte har någonting med varandra att göra. Men det är faktiskt
            två olika saker.
          </note>
          <note>
            Nu går vi snart på sommarledighet. Jag kan då skicka med Gabriel
            Wikström följande fundering: Hur kommer det sig egentligen att
            sjukskrivningarna ökar så mycket i Sverige och att de har fluktuerat
            över tiden, när vi samtidigt ser att hälsoläget i Sverige ligger
            ganska konstant? Det är till och med så att vi lever längre nu
            än vi gjorde tidigare. Det kan vara en liten sommaruppgift.
          </note>
          <note>
            Men nog om detta. Jag delar mycket av det som statsrådet säger
            här. Jag skrev några saker som statsrådet sa: satsa på barn och
            ungdomar, jämlik hälsa, låt oss inte slå oss till ro.
          </note>
          <note>
            Problemet här är att Gabriel Wikström inte funderar på vad som
            blir konsekvensen av det. Konsekvensen borde vara att göra någonting
            här och nu, inte bara att tillsätta kommissioner och skjuta detta
            framåt i tiden.
          </note>
          <note>
            Här finns faktiskt ett förslag som vi vet skulle vara mycket
            positivt för just de barn och ungdomar som Gabriel Wikström riktar
            sig till, alla de barn som inte får med sig idrott och motion
            hemifrån. De riskerar, om utvecklingen fortsätter, att drabbas
            av problem med knän, axlar och så vidare. De behöver mer fysisk
            aktivitet.
          </note>
          <note>
            En kommission som ska sitta ned och titta på frågorna kanske
            inte är fel. Men jag skulle också vilja uppmana regeringen att
            titta på allt arbete som har gjorts. Detta är ett område som är
            mycket tydligt forskningsbelagt redan i dag. Jag bistår gärna
            i så fall, om det är där skon klämmer, genom att kanske skicka
            en del av denna information.
          </note>
          <note>
            Jag tycker verkligen att det vore mycket positivt om vi inte
            bara begravde detta i nya utredningar utan att vi faktiskt gjorde
            någonting åt det här och nu. Dessa problem kommer nämligen inte
            att bli mindre.
          </note>
          <note>
            Jag vill upprepa min fråga till Gabriel Wikström: Varför valde
            regeringen, mot den positiva ambitionsnivå och de höga ambitioner
            som statsrådet skriver om i svaret, ändå att rösta nej till det
            konkreta förslag som låg på riksdagens bord om att nu förstärka
            undervisningen i idrott och hälsa i grundskolan? Vad var förklaringen
            till det?
          </note>
          <note type="speaker">
            Anf. 44 Statsrådet GABRIEL WIKSTRÖM (S):
          </note>
          <note>
            Herr talman! Jag tror att det är mycket viktigt att se att den
            här regeringen jobbar långsiktigt. Hälsofrågorna måste ses i ett
            långsiktigt perspektiv. Vi saknar tyvärr kunskap om samverkande
            faktorer mellan olika politikområden. Vi saknar tillräckligt välutvecklade
            modeller för att till exempel kunna genomföra mer av sociala investeringar
            för att kunna göra insatser tidigt i hälsofrämjande riktning med
            mera. Det är därför vi tillsätter en kommission för jämlik hälsa.
          </note>
          <note>
            Men samtidigt som detta sker, och samtidigt som vi har blicken
            riktad mot framtiden och vad vi behöver göra inom några år för
            att uppnå målet om att sluta de påverkbara hälsoklyftorna, sker
            det naturligtvis också mycket här och nu.
          </note>
          <note>
            Det som jag kan nämna när vi talar om just stillasittande är
            till exempel de 32 miljoner extra som regeringen har anslagit
            till idrottsrörelsen. Det är pengar som absolut kommer att gå
            till att främja integration men som också kommer att bidra till
            att grupper av ungdomar som i dag är underrepresenterade när det
            gäller idrottsverksamhet ska få ökad tillgång till idrottsverksamhet.
            Detta i sin tur leder naturligtvis till ökad fysisk aktivitet,
            vilket i sin tur främjar en bättre hälsa hos dessa ungdomar.
          </note>
          <note>
            Till detta ska också läggas de tilläggsdirektiv som regeringen
            lade fram i februari till Utredningen om genomförande av EU:s
            tobaksdirektiv, som handlar om att se hur vi kan skapa fler rökfria
            miljöer, hur vi kan minska exponeringen för barn och unga av till
            exempel cigaretter och hur vi kan se till att färre barn och unga
            börjar röka och därmed kan se fram emot ett längre och mer hälsosamt
            liv. Det är några av de saker som regeringen har gjort i närtid
            och som naturligtvis kommer att få stor effekt på den framtida
            hälsan.
          </note>
          <note>
            Jag välkomnar att Johan Forssell och Moderaterna vill tala om
            folkhälsa. Det har inte varit uppenbart under den tid som Moderaterna
            var det ledande partiet i den förra regeringen, då folkhälsofrågorna
            fick en mycket undanskymd roll och man verkade vilja hänföra detta
            helt till individens fria val. Det var ingenting som hade med
            politik och samhälle att göra.
          </note>
          <note>
            Jag välkomnar alltså att Moderaterna uppenbarligen svänger om
            i den här frågan och ser folkhälsofrågorna som viktiga. Jag ser
            också fram emot fortsatta diskussioner på området. För att frågorna
            ska kunna diskuteras på djupet – för att det inte ska bli bara
            en interpellationsdebatt då och då utan för att vi ska komma framåt
            – är det dock viktigt att inte stirra sig blind på enskilda lösningar
            som riskerar att inte alltid leda framåt.
          </note>
          <note>
            Ett sådant exempel är just mer idrottsundervisning. Det är möjligt
            att det skulle kunna bidra till en bättre folkhälsa, men samtidigt
            vet vi – vilket jag sa i mitt tidigare inlägg – att ett stort
            problem i skolan i dag är att väldigt många unga som skulle behöva
            mer idrottsundervisning inte går på den idrottsundervisning som
            finns redan i dag. Det kanske är för att den inte är tillräckligt
            anpassad för deras behov eller för att den är för ensidig och
            inte tillräckligt utvecklad. Detta är en fråga att diskutera.
          </note>
          <note>
            En annan fråga att diskutera är det uppdrag skolan redan i dag
            har, nämligen att främja fysisk aktivitet varje dag vid sidan
            av idrotten. Också detta vet vi sker i ett fåtal skolor, medan
            de flesta skolor inte främjar detta på ett sådant sätt att det
            leder till en bättre hälsa. Det vore mer intressant att diskutera,
            och här har vi sagt att förutsättningarna för fritis behöver för
            bättras men också att samarbetet mellan idrottsrörelsen och skolan
            skulle kunna öka i syfte att främja en bättre hälsa.
          </note>
          <note type="speaker">
            Anf. 45 JOHAN FORSSELL (M):
          </note>
          <note>
            Herr talman! Om jag var i Gabriel Wikströms kläder skulle jag
            nog vara lite försiktig med att ta upp just de ekonomiska anslagen
            till idrottsrörelsen. Där har det så sent som i valrörelsen ställts
            ut omfattande löften, och bilden man får när man talar med många
            i idrottsrörelsen är att regeringen inte alls har nått upp till
            det man har lovat. Det skulle jag alltså vara lite försiktig med.
          </note>
          <note>
            Den här interpellationen har dock egentligen en annan utgångspunkt.
            Frågan är snarare hur vi når dem som inte omfattas av idrottsrörelsen.
            Det handlar om dem som i dag inte idrottar – de som inte spelar
            fotboll, går på ridning eller tränar hockey. Det är just för de
            barnen och ungdomarna jag tror att idrott och hälsa i grundskolan
            är så viktig, för det är ett obligatorium för dem. Det är väldigt
            svårt att nå dem på något annat sätt, och för dem spelar det här
            stor roll.
          </note>
          <note>
            Jag delar uppfattningen att vi inte bara behöver mer idrottsundervisning
            utan också bättre undervisning. Vi behöver modernare undervisning
            och, skulle jag säga, mer av lek och att testa på – kanske lite
            mindre tävling, helt enkelt. Det finns även rapporter från Skolinspektionen
            som tyder på det.
          </note>
          <note>
            Vi ska prata folkhälsa, säger Gabriel Wikström. Visst kan vi
            prata, men skiljelinjen i den här debatten verkar vara huruvida
            vi ska prata om det eller göra någonting. Det jag har fört fram
            är det konkreta initiativ för att förstärka undervisningen i idrott
            och hälsa med 100 timmar som fak ­ tiskt låg på bordet. Med all
            respekt är detta inget man behöver studera så mycket mer, för
            det är redan forskningsbelagt; vi har till och med gjort en del
            omfattande experiment på det i det här landet – med tydliga resultat.
            Vad vi kan se är att det inte bara leder till att barn och ungdomar
            blir frisk ­ are och att det minskar risken att drabbas av sjukdomar
            utan också att det leder till att man presterar bättre i skolan.
          </note>
          <note>
            Jag välkomnar diskussionen om rökning och allt sådant, men jag
            vill för tredje gången upprepa min fråga. Varför valde regeringen
            och reger ­ ingspartierna att rösta nej till initiativet om mer
            idrott i skolan?
          </note>
          <note type="speaker">
            Anf. 46 Statsrådet GABRIEL WIKSTRÖM (S):
          </note>
          <note>
            Herr talman! Jag upplever att jag har svarat på den fråga Johan
            Forssell ställer för tredje gången. Däremot kan jag poängtera
            det jag sa i mitt tidigare inlägg, nämligen att det är viktigt
            att se detta i ett sammanhang och i ett mycket bredare perspektiv
            än att tro att man med en quickfix i form av enbart fler timmar
            idrottsundervisning i skolan ska kunna lösa den stora utmaning
            vi står inför när det gäller att förbättra hälsan hos våra barn
            och unga.
          </note>
          <note>
            Detta är ett arbete som måste bedrivas brett, på flera politikområden,
            men det är också ett arbete som kräver att vi gör saker och ting
            annorlunda än i dag. Det gäller idrottsundervisningen, där vi
            som sagt verkar vara överens om att den ibland kanske är för ensidig
            och ibland kanske riktad mot ungdomar som redan i dag idrottar
            utanför skolan. Det handlar också om hur skolan skulle kunna främja
            fysisk aktivitet även på de stunder man inte har en schemalagd
            idrottsaktivitet.
          </note>
          <note>
            När det gäller de löften om höjda anslag som Socialdemokraterna
            gav idrottsrörelsen och svenska folket i valrörelsen står vi fast
            vid dem. Vi har nu börjat med det första steget mot att uppfylla
            dessa löften, med 32 miljoner extra i år. Det kommer sedan att
            växlas upp till 64 miljoner från och med nästa år. Detta är första
            gången sedan 2009 som idrottsrörelsen får ökade anslag, så om
            jag var Johan Forssell skulle jag nog vara lite försiktig med
            att peka finger åt regeringen i den här frågan. Jag skulle nog
            i stället se till att Moderaterna uppdaterade sin egen idrottspolitik
            innan man klankade ned på vår.
          </note>
          <note>
            Överläggningen var härmed avslutad.
          </note>
          <note>
            § 11 Svar på interpellationerna 2014/15:669 och 670 om nordiskt
            samarbete om sällsynta diagnoser
          </note>
          <note type="speaker">
            Anf. 47 Statsrådet GABRIEL WIKSTRÖM (S):
          </note>
          <note>
            Herr talman! Penilla Gunther har frågat mig när den nationella
            planen för sällsynta diagnoser kommer att vara på plats och därmed
            kunna bidra till en samordning av insatser över landet och jämlik
            vård för dessa patient ­ grupper. Penilla Gunther har även frågat
            mig om jag är beredd att i Nor ­ diska ministerrådet driva frågan
            om nordiskt samarbete om sällsynta dia ­ gnoser för att verksamheten
            ska permanentas.
          </note>
          <note>
            Det finns många skäl att uppmärksamma de särskilda problem som
            personer med sällsynta sjukdomar möter. Sällsyntheten innebär
            särskilda utmaningar både för vården och för andra samhällsaktörer
            som dessa personer och deras anhöriga kommer i kontakt med.
          </note>
          <note>
            Det är sjukvårdshuvudmännens ansvar att se till att personer
            med sällsynta diagnoser får den goda vård de har rätt till. För
            de enskilda landstingen är det en utmaning att tillgodose detta
            eftersom den speciella kompetensen kring en viss sjukdom kanske
            finns i ett annat landsting än det egna. Därför är det intressant
            att det nu bildas särskilda centrum för sällsynta diagnoser i
            flera sjukvårdsregioner.
          </note>
          <note>
            Genom den särskilda nationella funktionen för sällsynta diagnoser,
            som inrättades 2012, bidrar staten till utvecklingen av bland
            annat den vård som erbjuds denna målgrupp. Funktionen bedrivs
            för närvarande av Ågrenska stiftelsen på uppdrag av Socialstyrelsen.
            Uppdraget omfattar alla samhällsinstanser som personer med sällsynta
            diagnoser kommer i kontakt med, men under perioden 2015 – 2017
            prioriteras verksamhet som bidrar till ökad samordning av hälso-
            och sjukvårdens resurser för just denna målgrupp.
          </note>
          <note>
            Den utveckling vi nu ser i sjukvårdsregionerna är i stor utsträckning
            en följd av det arbete funktionen har bedrivit. Socialstyrelsen
            har nu i uppdrag att till våren 2016 ta fram ett förslag på hur
            funktionens arbete ska organiseras efter 2017. Målsättningen är
            att bidra till en långsiktigt hållbar struktur för frågor som
            rör samhällets insatser för personer med sällsynta diagnoser.
            Det pågår även ett utredningsarbete kring den högspecialiserade
            vården som i viss mån också berör vården för personer med sällsynta
            diagnoser. Utredningen lämnar sitt betänkande i november i år.
          </note>
          <note>
            Det bör vidare nämnas att kroniska sällsynta sjukdomar även omfattas
            av regeringens särskilda satsning på att förbättra vården för
            personer med kroniska sjukdomar. Satsningen pågår till och med
            2017.
          </note>
          <note>
            Inom Nordiska ministerrådet pågår för närvarande ett arbete med
            syfte att utveckla samarbetet på hälsoområdet. Ett av de prioriterade
            områdena är samarbetet kring sällsynta diagnoser. En arbetsgrupp
            har tillsatts som under 2015 ska lämna förslag angående ett nordiskt
            nätverk kring sällsynta sjukdomar. Erfarenheterna från samarbetet
            kring Rarelink kommer naturligtvis att vara centrala i det arbetet.
            Jag är dock i dagsläget inte beredd att uttala mig mer exakt om
            hur det fortsatta samarbetet ska se ut. Det är något som de nordiska
            länderna gemensamt ska komma överens om, och frågan bereds nu
            inom ramen för det nordiska samarbetet.
          </note>
          <note>
            Det är naturligtvis viktigt att samhällets insatser för personer
            med sällsynta sjukdomar samordnas på ett effektivt sätt. Som jag
            här har redogjort för pågår arbete som rör denna målgrupp.
          </note>
          <note type="speaker">
            Anf. 48 PENILLA GUNTHER (KD):
          </note>
          <note>
            Herr talman! Jag ber redan nu om ursäkt; jag är lika förkyld
            i dag som jag var förra fredagen när jag stod här i interpellationsdebatter.
            Jag får dock tacka så mycket för svaret, till att börja med –
            även om jag inte är nöjd. Jag ska förklara varför.
          </note>
          <note>
            Det är ju så här: EU-kommissionen kom med ett direktiv till de
            europeiska länderna om att komma fram med nationella planer för
            personer med sällsynta diagnoser. Det har att göra med att de
            här personerna väldigt ofta möter oförstående läkare till att
            börja med, och det är svårt att få rätt diagnos eftersom det är
            så små patientgrupper. När de väl har fått sin diagnos behandlas
            de ändå inte lika i respektive land.
          </note>
          <note>
            De nationella planerna är till för att hela behandlingen och
            hanteringen av de här patientgrupperna ska fungera. Det innebär
            alltså även någon tanke om särläkemedel, vilket många av de här
            grupperna behöver. Vi vet att det är förenat med stora kostnader
            och framför allt mycket lidande för många av de här personerna.
            Det handlar om genetiskt betingade diagnoser, och föräldrar får
            barn med diagnoser som ingen i närheten tidigare har sett. De
            växer upp, och det berör verkligen hela familjen, skolan, omgivningen
            och allt.
          </note>
          <note>
            Därför är det intressant att man redan före 2010 på nordisk nivå
            började fundera kring detta med sällsynta diagnoser. Nordiskt
            välfärdscenter skrev en rapport 2010 om det nordiska samarbetet.
          </note>
          <note>
            Sedan påbörjades arbetet med Könbergrapporten 2013, och 2014
            marknadsfördes den. Där finns ett avsnitt med om sällsynta sjukdomar,
            som det står där. Nu heter det egentligen sällsynta diagnoser.
            I rapporten har man tyvärr också blandat ihop det med ovanliga
            tillstånd, vilket jag på nordisk nivå har påpekat inte stämmer.
          </note>
          <note>
            Det register som finns på nordisk nivå, så kallat Rarelink ,
            rare di seases , beror på ett samarbete som har funnits i många
            år av frivillig art. Men det är ett register för att just veta
            vilka diagnoser som finns i de nordiska länderna. Det är viktigt
            att hanteringen av registret upprätthålls och följs upp av intresserade
            läkare och myndighetspersoner.
          </note>
          <note>
            Jag blir så frustrerad, för det här är diagnoser som alltid kommer
            att finnas. Det är ingenting som faller bort. Det är inte så att
            människor helt plötsligt tappar sin diagnos. Det här registret
            måste finnas och räknas som ett kvalitetsregister för de här patientgrupperna.
            Varför har då inte de organisationer som driver denna verksamhet
            förtjänat mer än projektmedel? Den drivs med projektmedel, trots
            att registret uppenbarligen behövs. Det finns ett Orphanet , en
            databas på europeisk nivå, men på nordisk nivå behöver vi ha det
            här samarbetet.
          </note>
          <note>
            Precis som statsrådet har redogjort för i sitt svar finns det
            en grupp som arbetar med det här. Då frågar jag naturligtvis:
            Hur långt har man kommit? Varken arbetet med nationella planer
            eller systemet med kvalitetsregister verkar ju ha kommit framåt.
            Hur går det med arbetet? Vad görs egentligen?
          </note>
          <note type="speaker">
            Anf. 49 Statsrådet GABRIEL WIKSTRÖM (S):
          </note>
          <note>
            Herr talman! Jag vill passa på att tacka Penilla Gunther för
            interpella ­ tionen.
          </note>
          <note>
            Som Penilla Gunther påpekar är det här ett område som kommer
            att finnas för all framtid. Därför är det viktigt att hitta strukturer
            som fungerar långsiktigt. Samtidigt är det viktigt att ha respekt
            för att det är ett komplext område. Inte minst med tanke på sjukvårdens
            decentraliserade struktur i Sverige är det viktigt att de långsiktiga
            strukturerna skapas under ordnade former. Det är bland annat därför
            som Socialstyrelsen nu har fått uppdraget att ta fram ett förslag
            om hur arbetet med funktionen som Ågrenska för närvarande har
            ska kunna organiseras efter 2017.
          </note>
          <note>
            Precis som Penilla Gunther tar upp och som jag sa i mitt svar
            pågår det en beredning inom det nordiska samarbetet. Jag kan inte
            ge någon exakt tidsplan här i dag. Däremot kan jag säga att bara
            det att beredningen pågår vis ar att frågan är oerhört viktig
            och att vi försöker komma framåt för att lösa några av de frågeställningar
            som Penilla Gunther tar upp.
          </note>
          <note>
            Penilla Gunther hänvisar till rådsrekommendationen att medlemsstaterna
            helst senast 2013 skulle upprätta och genomföra planer eller strategier
            på en lämplig nivå eller undersöka lämpliga åtgärder för att säkra
            tillgången till vård av hög kvalitet för patienter med sällsynta
            sjukdomar. Men vi kan konstatera att hittills är det bara tre
            länder – Frankrike, Spanien och delvis Bulgarien – som har implementerat
            sådana planer. Om detta beror på ett stort ointresse från många
            medlemsstater eller om de, liksom i Sveriges fall, har valt att
            gå vidare vid sidan om organiserade, fastlagda planer kan jag
            inte uttala mig om. Jag kan bara konstatera att de flesta medlemsstater
            hittills har gjort olika och att planer bara har implementerats
            i ett fåtal av dessa.
          </note>
          <note>
            Därmed är det naturligtvis inte sagt att vi inte ska ha en plan
            för detta område eller att den diskussionen inte är intressant.
            Men jag tror som sagt att det är viktigt att se det som redan
            görs i dag, inte minst inom ramen för Ågrenska. Nu handlar det
            om att koncentrera sig på att förhandlingarna inom det nordiska
            samarbetet går framåt men också om att Socialstyrelsen i lugn
            och ro får arbeta med sitt uppdrag. Vi ser nu fram emot att en
            närmare plan presenteras under 2016 för hur den här funktionen
            ska kunna finnas kvar efter 2017.
          </note>
          <note type="speaker">
            Anf. 50 PENILLA GUNTHER (KD):
          </note>
          <note>
            Herr talman! Visst kan man göra saker utan att ha de nationella
            pla ­ nerna i bakgrunden. Men jag tror att det hade varit bra
            om Sverige, som är ett utvecklat land på många områden, hade gått
            före här, inte minst på nor ­ disk nivå. Vad jag förstår har vi
            den mest livskraftiga intresseorganisatio ­ nen, Förbundet för
            sällsynta diagnoser, som är väldigt aktiv. Nu har man också dragit
            i gång ett samarbete på nordisk nivå mellan de organisationer
            som ändå finns, även om de är små i de andra länderna.
          </note>
          <note>
            När det gäller det påbörjade arbetet med centrum för sällsynta
            diagnoser, CSD, vid universitetssjukhusen i Sverige har det, som
            jag har påpekat i min interpellation till statsrådet, på något
            sätt gått i fel ordning, helt enkelt lite bakvänt. I stället för
            att kartlägga vilket patientunderlag man har, vilka diagnoser
            det finns och vilka som har de största vårdbehoven har man vid
            universitetssjukhusområdena tittat på vad de har där. Då blir
            det ju i alla fall ingen nationell samordning för de här små patientgrupperna.
          </note>
          <note>
            Då är min fråga: Vad tänker statsrådet göra åt att man kan behandlas
            olika över landet, trots att det bara finns ett hundratal eller
            knappt det i de här patientgrupperna? I 21 olika landsting kan
            patienterna hanteras olika, trots att vi får specialistfunktioner.
            Så kan inte tanken vara. Jag tycker att vi är ett för litet land
            för att hantera speciellt de här grupperna på det viset.
          </note>
          <note>
            När det sedan handlar om EU-nivån kan jag berätta att jag som
            enda politiker i förra veckan var inbjuden till ett expertmöte
            i Bryssel, eftersom jag har visat intresse för de här frågorna.
            Det var jätteintressant. Jag träffa ­ de bland annat en dam som
            är med i expertgrupper för EU-kommissi onen för de här frågorna,
            både r are diseases och orphan m edicinal p roducts .
          </note>
          <note>
            Där pratade man jättemycket om det stora engagemang som finns
            för de här grupperna, för de har inte varit tillräckligt synliga
            förut. Man säger: Ordnar vi det bra för de här svåra grupperna
            blir det egentligen bra för alla patienter, för det här är så
            svårt att om vi lyckas med det här lyckas vi med det mesta, och
            inte minst med f inansieringen av särläkemedlen o rphan drugs
            .
          </note>
          <note>
            Även om det nu finns en utredning på TLV som har fått detta som
            ett tilläggsuppdrag har vi ett problem som jag vill uppmärksamma
            statsrådet på och som man också borde lyfta på nordisk nivå, nämligen
            att det är för få patienter med sällsynta diagnoser över hela
            Norden för att man ska splittra upp det per land, för kostnaden
            blir så hög. Om det gick att lösa det på nordisk nivå genom bra
            samarbetsavtal kring de här patientgrupperna skulle alla tjäna
            på det. Det gäller inte minst de sjukhus och enskilda läkare som
            kämpar men ibland inte får tillstånd att ge den bästa medicinen
            till sin patient med sällsynt diagnos därför att den anses kosta
            för mycket. Det har varit uppmärksammat i medierna, inte minst
            den senaste veckan.
          </note>
          <note type="speaker">
            Anf. 51 Statsrådet GABRIEL WIKSTRÖM (S):
          </note>
          <note>
            Herr talman! Jag håller med om att samordningen mellan de olika
            sjukvårdsregionerna i syfte att främja mer jämlik vård behöver
            förbättras. Det gäller inte bara vården av sällsynta diagnoser
            utan den högspecialiserade vården generellt.
          </note>
          <note>
            Därför pågår det ett utredningsarbete som kommer att vara klart
            under hösten. Det handlar om hur man bättre ska kunna klara av
            samordningen och hur man ska fördela en del av den högspecialiserade
            vården på ett bättre sätt över landet, just med utgångspunkt i
            att Sverige är ett litet land med relativt få fall som kräver
            riktigt högspecialiserad vård och att vi därför behöver organisera
            det på ett bättre sätt.
          </note>
          <note>
            Jag ser fram emot detta utredningsarbete. Jag tror att det kommer
            att leda till en bra diskussion om hur vårt sjukvårdssystem är
            organiserat och för vem det finns till. Min förhoppning är att
            vi relativt snart ska komma fram till konkreta åtgärder som leder
            till en förbättrad samordning.
          </note>
          <note>
            I detta arbete är det viktigt att se det som Penilla Gunther
            tar upp och som är kärnan i resonemanget: Vem är sjukvården till
            för? Många gånger finns det en uppfattning inte bara hos allmänheten
            utan hos sjukvårdspolitiker och delar av professionen att normen
            i sjukvården är en patient som kommer in med ett benbrott eller
            en infektion, får en behandling och går frisk därifrån.
          </note>
          <note>
            Vi vet dock att 80–85 procent av sjukvårdens resurser går till
            människor som lider av olika kroniska sjukdomar, och givetvis
            tar patienter med sällsynta sjukdomar en stor del av dessa resurser.
          </note>
          <note>
            Därför håller jag helt med Penilla Gunther. Kan vi skifta perspektivet
            inom hälso- och sjukvården till att normen i framtiden utgörs
            av de patient ­ grupper som lider av kroniska sjukdomar och har
            de största behoven kom ­ mer det att bli bra för alla patienter.
          </note>
          <note>
            Detta är givetvis ett arbete som kommer att behöva göras brett.
            Det handlar om den högspecialiserade vården, men det handlar minst
            lika mycket om att se över vilka styrsystem vi har i hälso- och
            sjukvården i dag.
          </note>
          <note>
            Jag tror att vi styr alldeles för mycket mot kvantitet. Oavsett
            vilka behov man har som patient får man sig tilldelad en kvart
            eller tjugo minuter med läkaren, vilket passar en del men långt
            ifrån alla.
          </note>
          <note>
            Kan vi hitta system som styr mer mot kvalitet och som främjar
            en behovsanpassad hälso- och sjukvård kommer det i hög utsträckning
            att gynna den grupp vi debatterar.
          </note>
          <note>
            Låt mig avsluta mitt inlägg med att åter understryka för Penilla
            Gunther och kammaren att det givetvis inte räcker med de generella
            insatser och utredningar vi gör, utan vi måste se denna specifika
            grupp och vilka spe ­ cifika behov och förutsättningar som finns.
            Därför pågår detta utrednings ­ uppdrag från Socialstyrelsen.
            Vi ser också över vilka lärdomar vi kan dra av det uppdrag som
            Socialstyrelsen redovisade 2012 där man hade en del idéer om hur
            man skulle komma vidare i arbetet med denna specifika grupp.
          </note>
          <note type="speaker">
            Anf. 52 PENILLA GUNTHER (KD):
          </note>
          <note>
            Herr talman! Jag delar statsrådets uppfattning att ersättningssystemen
            i vården är viktiga. I Sverige har vi sett exempel på att kliniker
            och mottagningar tjänar på att folk kommer tillbaka så ofta som
            möjligt. Det är helt galet.
          </note>
          <note>
            Vi vill givetvis se att människor blir friskare, att de får hjälp
            och att de kommer vidare i livet. En sjukdom eller skada som gör
            att man går till doktorn ofta beror ju på något som måste åtgärdas,
            och såklart vill man se resultat.
          </note>
          <note>
            Jag önskar att vi kunde se mer resultat av medicinsk forskning
            som går att använda, inte minst kring när det gäller diagnoser
            men över huvud taget i vården, så att människor som går genom
            vårdsystemet mår bättre även om de har en kronisk sjukdom och
            en sällsynt diagnos. Det måste vara målet, och då har ersättningarna
            stor betydelse.
          </note>
          <note>
            Som ordförande i välfärdsutskottet i Nordiska rådet är jag bekymrad
            över samarbetet mellan Nordiska ministerrådet och Nordiska rådet.
            Det behöver förbättras i dessa frågor. Jag vill gärna påpeka det
            för statsrådet så att han kan ta med det till ministerrådet. Det
            är ingen idé att vi jobbar med samma saker på bägge håll, utan
            det är bättre att vi samordnar verksamheterna. Det tror jag att
            vi alla tjänar på. Kunskapen blir då större, och jag tror att
            vi behandlar de offentliga medlen bättre.
          </note>
          <note type="speaker">
            Anf. 53 Statsrådet GABRIEL WIKSTRÖM (S):
          </note>
          <note>
            Herr talman! Jag hör att det finns flera beröringspunkter mellan
            mig och Penilla Gunther när det gäller såväl sällsynta diagnoser
            som sjukvården i stort. Jag ser fram emot att fortsätta diskussionen
            om vad vi kan göra på nordisk nivå när det gäller sällsynta diagnoser
            och hur vi kan få ett bättre fungerande sjukvårdssystem i stort
            i vårt land.
          </note>
          <note>
            Det är viktigt att påpeka att det redan pågår arbete om sällsynta
            diagnoser. Vi har bland annat uppdraget till Socialstyrelsen som
            ska se över hur man på lite längre sikt kan jobba med dessa frågor.
            Vi har också erfarenheter från det uppdrag som Socialstyrelsen
            presenterade 2012 att ta med oss. Jag håller dock helt med om
            och är övertygad om att mer behöver göras på detta viktiga område.
          </note>
          <note>
            Låt mig avsluta med att tacka för en bra interpellationsdebatt
            och önska Penilla Gunther och herr talmannen en trevlig sommar.
          </note>
          <note>
            Överläggningen var härmed avslutad.
          </note>
          <note>
            § 12 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 11 juni
          </note>
          <note>
            2014/15:694 Antalet flygplatser i Stockholm
          </note>
          <note>
            av Edward Riedl (M)
          </note>
          <note>
            till statsrådet Anna Johansson (S)
          </note>
          <note>
            2014/15:695 Statsrådets syn på flygplatserna Arlanda och Bromma
          </note>
          <note>
            av Edward Riedl (M)
          </note>
          <note>
            till statsrådet Anna Johansson (S)
          </note>
          <note>
            2014/15:696 Nivån på myndighetsavgiften för flyget
          </note>
          <note>
            av Edward Riedl (M)
          </note>
          <note>
            till statsrådet Anna Johansson (S)
          </note>
          <note>
            2014/15:697 Besked om restaurangmomsen
          </note>
          <note>
            av Erik Andersson (M)
          </note>
          <note>
            till finansminister Magdalena Andersson (S)
          </note>
          <note>
            2014/15:698 Effektivitet och god hushållning med skattebetalarnas
            pengar
          </note>
          <note>
            av Erik Andersson (M)
          </note>
          <note>
            till finansminister Magdalena Andersson (S)
          </note>
          <note>
            2014/15:699 Tydliga besked om skatterna
          </note>
          <note>
            av Niklas Wykman (M)
          </note>
          <note>
            till finansminister Magdalena Andersson (S)
          </note>
          <note>
            2014/15:700 Regeringens nya skatt på grön el- och solcellsanläggningar
          </note>
          <note>
            av Erik Andersson (M)
          </note>
          <note>
            till finansminister Magdalena Andersson (S)
          </note>
          <note>
            2014/15:701 Utvärdering av sänkningen av arbetsgivaravgifterna
          </note>
          <note>
            av Helena Bouveng (M)
          </note>
          <note>
            till finansminister Magdalena Andersson (S)
          </note>
          <note>
            2014/15:702 Uppenbart ogrundade ansökningar
          </note>
          <note>
            av Johan Forssell (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2014/15:703 Tydlig minskning av antalet arbetslösa ungdomar
          </note>
          <note>
            av Niklas Wykman (M)
          </note>
          <note>
            till finansminister Magdalena Andersson (S)
          </note>
          <note>
            2014/15:704 Fritidspengens betydelse för folkhälsan och demokratin
          </note>
          <note>
            av Helena Bouveng (M)
          </note>
          <note>
            till statsrådet Gabriel Wikström (S)
          </note>
          <note>
            2014/15:705 Effekter av regeringens politik på kvinnors yrkesliv
          </note>
          <note>
            av Helena Bouveng (M)
          </note>
          <note>
            till finansminister Magdalena Andersson (S)
          </note>
          <note>
            § 13 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 11 juni
          </note>
          <note>
            2014/15:648 Uppsägningen av filmavtalet
          </note>
          <note>
            av Cecilia Magnusson (M)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2014/15:649 Utnämningsmakten
          </note>
          <note>
            av Sofia Arkelsten (M)
          </note>
          <note>
            till finansminister Magdalena Andersson (S)
          </note>
          <note>
            2014/15:650 Oklara besked om äldreboende
          </note>
          <note>
            av Cecilia Widegren (M)
          </note>
          <note>
            till statsrådet Åsa Regnér (S)
          </note>
          <note>
            2014/15:651 Kortare väntetider för cancervård
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            2014/15:652 Ökad kvalitet i cancervården
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            2014/15:653 Utbildningsstöd till familjehemsplacerade barn
          </note>
          <note>
            av Thomas Finnborg (M)
          </note>
          <note>
            till statsrådet Åsa Regnér (S)
          </note>
          <note>
            2014/15:654 Kinnekullebanan
          </note>
          <note>
            av Sten Bergheden (M)
          </note>
          <note>
            till statsrådet Anna Johansson (S)
          </note>
          <note>
            § 14 Anmälan om skriftligt svar på fråga
          </note>
          <note>
            Skriftligt svar på följande fråga hade kommit in:
          </note>
          <note>
            den 11 juni
          </note>
          <note>
            2014/15:632 Ökad solidaritet i mottagandet av asylsökande i Europa
          </note>
          <note>
            av Mikael Cederbratt (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            § 15 Kammaren åtskildes kl. 11.07.
          </note>
          <note>
            Förhandlingarna leddes av talmannen.
          </note>
          <note>
            Vid protokollet
          </note>
          <note>
            CLAES MÅRTENSSON
          </note>
          <note>
            /Eva-Lena Ekman
          </note>
          <note>
            Innehållsförteckning
          </note>
          <note>
            § 1 Anmälan om fördröjda svar på interpellationer
          </note>
          <note>
            § 2 Anmälan om granskningsrapport
          </note>
          <note>
            § 3 Ärende för hänvisning till utskott
          </note>
          <note>
            § 4 Ärenden för bordläggning
          </note>
          <note>
            § 5 Svar på interpellation 2014/15:583 om kvinnors och barns
            situation i Palestina
          </note>
          <note>
            Anf. 1 Utrikesminister MARGOT WALLSTRÖM (S)
          </note>
          <note>
            Anf. 2 AMINEH KAKABAVEH (V)
          </note>
          <note>
            Anf. 3 TORBJÖRN BJÖRLUND (V)
          </note>
          <note>
            Anf. 4 Utrikesminister MARGOT WALLSTRÖM (S)
          </note>
          <note>
            Anf. 5 AMINEH KAKABAVEH (V)
          </note>
          <note>
            Anf. 6 TORBJÖRN BJÖRLUND (V)
          </note>
          <note>
            Anf. 7 Utrikesminister MARGOT WALLSTRÖM (S)
          </note>
          <note>
            Anf. 8 AMINEH KAKABAVEH (V)
          </note>
          <note>
            Anf. 9 Utrikesminister MARGOT WALLSTRÖM (S)
          </note>
          <note>
            § 6 Svar på interpellation 2014/15:673 om Kubas utveckling
          </note>
          <note>
            Anf. 10 Utrikesminister MARGOT WALLSTRÖM (S)
          </note>
          <note>
            Anf. 11 TORBJÖRN BJÖRLUND (V)
          </note>
          <note>
            Anf. 12 AMINEH KAKABAVEH (V)
          </note>
          <note>
            Anf. 13 Utrikesminister MARGOT WALLSTRÖM (S)
          </note>
          <note>
            Anf. 14 TORBJÖRN BJÖRLUND (V)
          </note>
          <note>
            Anf. 15 AMINEH KAKABAVEH (V)
          </note>
          <note>
            Anf. 16 Utrikesminister MARGOT WALLSTRÖM (S)
          </note>
          <note>
            Anf. 17 TORBJÖRN BJÖRLUND (V)
          </note>
          <note>
            Anf. 18 Utrikesminister MARGOT WALLSTRÖM (S)
          </note>
          <note>
            § 7 Svar på interpellation 2014/15:593 om otryggheten för företagare
          </note>
          <note>
            Anf. 19 Finansminister MAGDALENA ANDERSSON (S)
          </note>
          <note>
            Anf. 20 HELENA BOUVENG (M)
          </note>
          <note>
            Anf. 21 Finansminister MAGDALENA ANDERSSON (S)
          </note>
          <note>
            Anf. 22 HELENA BOUVENG (M)
          </note>
          <note>
            Anf. 23 Finansminister MAGDALENA ANDERSSON (S)
          </note>
          <note>
            Anf. 24 HELENA BOUVENG (M)
          </note>
          <note>
            Anf. 25 Finansminister MAGDALENA ANDERSSON (S)
          </note>
          <note>
            § 8 Svar på interpellation 2014/15:595 om momsen och de ideella
            secondhandbutikerna
          </note>
          <note>
            Anf. 26 Finansminister MAGDALENA ANDERSSON (S)
          </note>
          <note>
            Anf. 27 ERIK ANDERSSON (M)
          </note>
          <note>
            Anf. 28 Finansminister MAGDALENA ANDERSSON (S)
          </note>
          <note>
            Anf. 29 ERIK ANDERSSON (M)
          </note>
          <note>
            Anf. 30 Finansminister MAGDALENA ANDERSSON (S)
          </note>
          <note>
            Anf. 31 ERIK ANDERSSON (M)
          </note>
          <note>
            Anf. 32 Finansminister MAGDALENA ANDERSSON (S)
          </note>
          <note>
            § 9 Svar på interpellation 2014/15:597 om straffavgiften för
            obetald trängselskatt
          </note>
          <note>
            Anf. 33 Finansminister MAGDALENA ANDERSSON (S)
          </note>
          <note>
            Anf. 34 ERIK ANDERSSON (M)
          </note>
          <note>
            Anf. 35 Finansminister MAGDALENA ANDERSSON (S)
          </note>
          <note>
            Anf. 36 ERIK ANDERSSON (M)
          </note>
          <note>
            Anf. 37 Finansminister MAGDALENA ANDERSSON (S)
          </note>
          <note>
            Anf. 38 ERIK ANDERSSON (M)
          </note>
          <note>
            Anf. 39 Finansminister MAGDALENA ANDERSSON (S)
          </note>
          <note>
            § 10 Svar på interpellation 2014/15:626 om sjukskrivningar hos
            ungdomsgenerationen
          </note>
          <note>
            Anf. 40 Statsrådet GABRIEL WIKSTRÖM (S)
          </note>
          <note>
            Anf. 41 JOHAN FORSSELL (M)
          </note>
          <note>
            Anf. 42 Statsrådet GABRIEL WIKSTRÖM (S)
          </note>
          <note>
            Anf. 43 JOHAN FORSSELL (M)
          </note>
          <note>
            Anf. 44 Statsrådet GABRIEL WIKSTRÖM (S)
          </note>
          <note>
            Anf. 45 JOHAN FORSSELL (M)
          </note>
          <note>
            Anf. 46 Statsrådet GABRIEL WIKSTRÖM (S)
          </note>
          <note>
            § 11 Svar på interpellationerna 2014/15:669 och 670 om nordiskt
            samarbete om sällsynta diagnoser
          </note>
          <note>
            Anf. 47 Statsrådet GABRIEL WIKSTRÖM (S)
          </note>
          <note>
            Anf. 48 PENILLA GUNTHER (KD)
          </note>
          <note>
            Anf. 49 Statsrådet GABRIEL WIKSTRÖM (S)
          </note>
          <note>
            Anf. 50 PENILLA GUNTHER (KD)
          </note>
          <note>
            Anf. 51 Statsrådet GABRIEL WIKSTRÖM (S)
          </note>
          <note>
            Anf. 52 PENILLA GUNTHER (KD)
          </note>
          <note>
            Anf. 53 Statsrådet GABRIEL WIKSTRÖM (S)
          </note>
          <note>
            § 12 Anmälan om interpellationer
          </note>
          <note>
            § 13 Anmälan om frågor för skriftliga svar
          </note>
          <note>
            § 14 Anmälan om skriftligt svar på fråga
          </note>
          <note>
            § 15 Kammaren åtskildes kl. 11.07.
          </note>
          <note>
            Tryck: Elanders, Vällingby 2015
          </note>
        </div>
      </body>
    </text>
  </TEI>
</teiCorpus>
