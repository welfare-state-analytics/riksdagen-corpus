<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201415</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201415</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201415--14</head>
          <docDate when="2014-10-24">2014-10-24</docDate>
        </div>
      </front>
      <body>
        <div>
          <note>
            § 1 Val av ordförande och vice ordförande i Riksrevisionens parlamentariska
            råd
          </note>
          <note>
            Val av ordförande och vice ordförande i Riksrevisionens parlamentariska
            råd företogs.
          </note>
          <note>
            Enligt ett enhälligt förslag av valberedningen utsågs för tiden
            fram till dess att nytt val förrätta t s under början av nästa
            valperiod till
          </note>
          <note>
            ordförande i Riksrevisionens parlamentariska råd
          </note>
          <note>
            Jörgen Hellman (S)
          </note>
          <note>
            vice ordförande i Riksrevisionens parlamentariska råd
          </note>
          <note>
            Göran Pettersson (M)
          </note>
          <note>
            § 2 Val av ledamöter och suppleanter i Europarådets svenska delegation
          </note>
          <note>
            Val av sex ledamöter och sex suppleanter till Europarådets svenska
            delegation företogs.
          </note>
          <note>
            Valberedningen hade enhälligt beslutat om gemensamma listor för
            valet av ledamöter och suppleanter till Europarådets svenska delegation.
          </note>
          <note>
            Sedan en promemoria innehållande de gemensamma listorna delats
            ut och godkänts av kammaren befanns följande personer valda till
            ledamöter och suppleanter i Europarådets svenska delegation för
            tiden från och med den 1 november 2014 till motsvarande tidpunkt
            efter nästa riksdagsval .
          </note>
          <note>
            ledamöter i Europarådets svenska delegation
          </note>
          <note>
            Jonas Gunnarsson (S)
          </note>
          <note>
            Hillevi Engström (M)
          </note>
          <note>
            Carina Ohlsson (S)
          </note>
          <note>
            Tina Ghasemi (M)
          </note>
          <note>
            Niklas Karlsson (S)
          </note>
          <note>
            Julia Kronlid (SD)
          </note>
          <note>
            suppleanter i Europarådets svenska delegation
          </note>
          <note>
            Monica Haider (S)
          </note>
          <note>
            Boriana Åberg (M)
          </note>
          <note>
            Eva-Lena Jansson (S)
          </note>
          <note>
            Kerstin Lundgren (C)
          </note>
          <note>
            Lotta Johnsson Fornarve (V)
          </note>
          <note>
            Johan Nissinen (SD)
          </note>
          <note>
            § 3 Val av ledamöter i styrelsen för Stiftelsen Riksbankens Jubileumsfond
          </note>
          <note>
            Val av sex ledamöter i styrelsen för Stiftelsen Riksbankens Jubileumsfond
            företogs.
          </note>
          <note>
            Valberedningen hade enhälligt beslutat om en gemensam lista för
            val av ledamöter i styrelsen för Stiftelsen Riksbankens Jubileumsfond.
          </note>
          <note>
            Sedan en promemoria innehållande den gemensamma listan delats
            ut och godkänts av kammaren befanns följande personer, vilkas
            namn i här angiven ordning upptagits på listan, valda till ledamöter
            i styrelsen för Stiftelsen Riksbankens Jubileumsfond för tiden
            den 1 november 2014–31 oktober 2018.
          </note>
          <note>
            Ingela Nylund Watz (S)
          </note>
          <note>
            Elisabeth Svantesson (M)
          </note>
          <note>
            Esabelle Dingizian (MP)
          </note>
          <note>
            Maarit Jänterä-Jareborg, professor
          </note>
          <note>
            Bo Stråth, professor
          </note>
          <note>
            Kerstin Hessius, verkställande direktör
          </note>
          <note>
            § 4 Val av ordförande i styrelsen för Stiftelsen Riksbankens
            Jubileumsfond
          </note>
          <note>
            Val av ordförande i styrelsen för Stiftelsen Riksbankens Jubileumsfond
            företogs.
          </note>
          <note>
            Enligt ett förslag av valberedningen utsågs för tiden den 1 november
            2014–31 oktober 2018 till
          </note>
          <note>
            ordförande i styrelsen för Stiftelsen Riksbankens Jubileumsfond
          </note>
          <note>
            Maarit Jänterä-Jareborg, professor
          </note>
          <note>
            § 5 Val av personliga suppleanter i styrelsen för Stiftelsen
            Riksbankens Jubileumsfond
          </note>
          <note>
            Val av sex personliga suppleanter i styrelsen för Stiftelsen
            Riksbankens Jubileumsfond företogs.
          </note>
          <note>
            Valberedningen hade enhälligt beslutat om en gemensam lista för
            val av personliga suppleanter i styrelsen för Stiftelsen Riksbankens
            Jubile ­ umsfond.
          </note>
          <note>
            Sedan en promemoria innehållande den gemensamma listan delats
            ut och godkänts av kammaren befanns följande personer, vilkas
            namn i här angiven ordning upptagits på listan, för tiden den
            1 november 2014–31 oktober 2018 valda till
          </note>
          <note>
            personlig suppleant för Ingela Nylund Watz
          </note>
          <note>
            Shadiye Heydari (S)
          </note>
          <note>
            personlig suppleant för Elisabeth Svantesson
          </note>
          <note>
            Jonas Jacobsson Gjörtler (M)
          </note>
          <note>
            personlig suppleant för Esabelle Dingizian
          </note>
          <note>
            Niclas Malmberg (MP)
          </note>
          <note>
            personlig suppleant för Maarit Jänterä-Jareborg
          </note>
          <note>
            Mats Malm, professor
          </note>
          <note>
            personlig suppleant för Bo Stråth
          </note>
          <note>
            Marianne Gullberg, professor
          </note>
          <note>
            Följande person befanns för tiden den 24 oktober 2014–31 oktober
            201 6 vald till
          </note>
          <note>
            personlig suppleant för Agneta Gille
          </note>
          <note>
            Ingemar Nilsson (S)
          </note>
          <note>
            § 6 Justering av protokoll
          </note>
          <note>
            Protokollet för den 7 oktober justerades.
          </note>
          <note>
            § 7 Avsägelse
          </note>
          <note>
            Talmannen meddelade att Christer Nylander (FP) avsagt sig uppdraget
            som ledamot i näringsutskottet.
          </note>
          <note>
            Kammaren biföll denna avsägelse.
          </note>
          <note>
            § 8 Anmälan om kompletteringsval
          </note>
          <note>
            Talmannen meddelade att Folkpartiet liberalernas riksdagsgrupp
            anmält Torkild Strandberg som ledamot i näringsutskottet.
          </note>
          <note>
            Talmannen förklarade vald till
          </note>
          <note>
            ledamot i näringsutskottet
          </note>
          <note>
            Torkild Strandberg (FP)
          </note>
          <note>
            § 9 Anmälan om granskningsrapport
          </note>
          <note>
            Talmannen anmälde att följande granskningsrapport hade kommit
            in från Riksrevisionen:
          </note>
          <u>
            <seg>
              RiR 2014:21 Exportkreditnämnden – effektivitet i exportgarantisystemet?
            </seg>
          </u>
          <note>
            § 10 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2014/15:1
          </note>
          <note>
            Utgiftsområde 1 till konstitutionsutskottet
          </note>
          <note>
            Utgiftsområde 2 och 25– 27 till finansutskottet
          </note>
          <note>
            Utgiftsområde 3 till skatteutskottet
          </note>
          <note>
            Utgiftsområde 4 till justitieutskottet
          </note>
          <note>
            Utgiftsområde 5 och 7 till utrikesutskottet
          </note>
          <note>
            Utgiftsområde 6 till försvarsutskottet
          </note>
          <note>
            Utgiftsområde 8 och 10–12 till socialförsäkringsutskottet
          </note>
          <note>
            Utgiftsområde 9 till socialutskottet
          </note>
          <note>
            Utgiftsområde 13 och 14 till arbetsmarknadsutskottet
          </note>
          <note>
            Utgiftsområde 15 och 16 till utbildningsutskottet
          </note>
          <note>
            Utgiftsområde 17 till kulturutskottet
          </note>
          <note>
            Utgiftsområde 18 till civilutskottet
          </note>
          <note>
            Utgiftsområde 19, 21 och 24 till näringsutskottet
          </note>
          <note>
            Utgiftsområde 20 och 23 till miljö- och jordbruksutskottet
          </note>
          <note>
            Utgiftsområde 22 till trafikutskottet
          </note>
          <note>
            Propositionen i övrigt till finansutskottet
          </note>
          <note>
            2014/15:2 till finansutskottet
          </note>
          <note>
            2014/15:4 till skatteutskottet
          </note>
          <note>
            Skrivelser
          </note>
          <note>
            2014/15:3 till skatteutskottet
          </note>
          <note>
            2014/15:11 till socialutskottet
          </note>
          <note>
            § 11 Svar på interpellation 2014/15:7 om införande av samtyckeslagstiftning
            och oaktsamhetsbrott
          </note>
          <note type="speaker">
            Anf. 1 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Linda Snecker har frågat mig när jag planerar att
              införa en samtyckeslagstiftning och om lagstiftningen även kommer
              att beakta oaktsamhetsbrott.
            </seg>
          </u>
          <u>
            <seg>
              Alla människor har rätt till sexuellt självbestämmande. Att det
              ska föreligga samtycke till en sexuell handling är därför för
              mig en självklar utgångspunkt för regleringen av sexualbrotten.
            </seg>
          </u>
          <u>
            <seg>
              På initiativ av riksdagen har den tidigare regeringen beslutat
              om en översyn av våldtäktsbrottet. Två viktiga frågor som ingår
              i översynen är dels frågan om en samtyckesreglering i någon form
              bör införas, dels frågan om det bör införas ett särskilt straffansvar
              för oaktsam våldtäkt. Det senare skulle innebära att det ställs
              högre krav på gärningsmannen i en sexuell situation.
            </seg>
          </u>
          <u>
            <seg>
              Utredningen ska redovisa uppdraget senast den 1 februari 2016.
              Därefter kommer regeringen noga analysera utredningens slutsatser
              och förslag och så snart som möjligt återkomma med förslag till
              lagändringar där det bedöms nödvändigt.
            </seg>
          </u>
          <u>
            <seg>
              Låt mig avslutningsvis säga att frågan om en stark och effektiv
              sexualbrottslagstiftning är mycket högt prioriterad för regeringen.
              Vi kommer därför dels att omvandla utredningen till en parlamentarisk
              kommitté, dels att utöka omfattningen av översynen till att även
              inkludera frågan om skärpta straff för de allvarligaste sexualbrotten.
            </seg>
          </u>
          <note type="speaker">
            Anf. 2 LINDA SNECKER (V):
          </note>
          <u>
            <seg>
              Herr talman! Jag tackar statsrådet för svaret på min interpellation.
              Det gläder mig att höra att regeringen har ambitioner i frågan
              om att förändra lagstiftningen, även om ambitionerna är lite långsamma.
              Vänsterpartiet drar som vanligt regeringen längre mot vänster
              och mot jämställdheten.
            </seg>
          </u>
          <u>
            <seg>
              Det finns ett stort problem med heteronormativiteten och de patriarkala
              strukturerna i samhället. Det finns ett stort problem med hur
              män fostras av samhället. Sexuellt våld mot kvinnor är stundtals
              den enda grundstommen i den manliga självbilden. Som kvinna får
              du tidigt lära dig att akta dig för mannens aggressiva beteende
              och hotet om att våld när som helst kan drabba en, speciellt när
              det kommer till hotet om våldtäkt.
            </seg>
          </u>
          <u>
            <seg>
              Hur ska jag förklara för mina tjejkompisar att deras nej inte
              alltid betyder just nej? Hur ska jag förklara för barnen på förskolan
              att de strukturer där killarna får ta mer plats, brottas mer och
              skrika högre kommer att leda till att deras syn på tjejer är en
              annan än den på killar? Hur ska jag förklara att kvinnans kropp
              alltid är en mans ägodel i Sverige 2014?
            </seg>
          </u>
          <u>
            <seg>
              Vänsterpartiet är ett feministiskt parti som med vår politik
              på olika sätt vill och försöker utmana patriarkatet och förändra
              de befintliga makthierarkierna i samhället. Vi tror inte att det
              finns en lösning på hur vi kan minska antalet våldtäkter i samhället
              i stort. I stället är det är viktigt att arbeta på många olika
              plan. Det handlar bland annat om att synliggöra och problematisera
              maktstrukturer, maskulinitetsideal, objektifiering och sexualisering
              av kvinnor och barn. Då är införandet av en samtyckeslagstiftning
              väsentlig.
            </seg>
          </u>
          <u>
            <seg>
              En samtyckeslagstiftning kommer inte att lösa alla problem kring
              våldtäktslagstiftningen, men det är en oerhört bra början. En
              samtyckesreglering kan, precis som agalagen, ha en normerande
              verkan i samhället och förändra synen på sex. Sex ska bygga på
              frivilligt deltagande och samtycke. Sex handlar om ja, ja, ja,
              inte om nej. Det är dags för regeringen att fatta.
            </seg>
          </u>
          <u>
            <seg>
              Det har skett många utredningar angående sexualbrottslagstiftningen.
              År 2008 presenterade en utredning ett lagförslag som innehöll
              ett samtyckeskrav. Nu pågår ytterligare en utredning om sexualbrottslagen.
              Det är bra, för vi behöver en bättre lagstiftning. Men frågan
              om samtycke behöver inte utredas ännu en gång, anser vi i Vänsterpartiet.
              Samtycke kan implementeras här och nu.
            </seg>
          </u>
          <u>
            <seg>
              Statsrådet svarar att regeringen kommer att ”återkomma med förslag
              till lagändringar där det bedöms nödvändigt”. Då undrar jag hur
              mycket underlag och analyser regeringen behöver för att se att
              nödvändigheten finns här och nu.
            </seg>
          </u>
          <u>
            <seg>
              Statsminister Löfven förklarade att hans regering är en feministisk
              regering. Som feminist kan jag inte göra annat än att välkomna
              statsministern och även statsrådet till kampen mot patriarkatets
              strukturella förtryck. Välkomna! Låt oss nu göra skillnad!
            </seg>
          </u>
          <note type="speaker">
            Anf. 3 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Denna frågeställning har utretts vid ett flertal
              tillfällen. Första gången en parlamentarisk kommitté gjorde det
              var 1998 genom Sexualbrottskommitténs utredning. Jag satt själv
              i den kommittén. Då diskuterade vi samtyckesreglering, hur vi
              skulle se på våldtäktsbrottet och vilken väg vi skulle gå. Vid
              det tillfället inhämtade vi information och erfarenhet från Storbritannien,
              där man har en samtyckesreglering. Erfarenheterna från Storbritannien
              var dessvärre inte så goda. De visade på att fokus flyttades från
              hur gärningsmannen hade betett sig och agerat till hur brottsoffret
              agerat, vilket ledde till väldigt obehagliga rättegångar för brottsoffren.
              Det argumentet övertygade då alla partier i kommittén, inklusive
              Vänsterpartiet. Vänsterpartiet menade vid det tillfället att det
              skulle vara fel väg att gå. Vi hade en enig utredning.
            </seg>
          </u>
          <u>
            <seg>
              Vi gjorde i stället flera andra saker. Vi skapade en ny lagstiftning
              om våldtäkt mot barn och i det sammanhanget även en människohandelslagstiftning.
              Vi skruvade också ned hot- och våldsrekvisitet i våldtäktslagstiftningen.
            </seg>
          </u>
          <u>
            <seg>
              Sedan dess har diskussionen fortsatt. Jag menar att de förändringar
              vi har gjort sedan dess inte har varit tillräckliga. Vi har fortfarande
              ett läge med över 6 000 anmälningar av våldtäkter per år men bara
              ett par hundra fällande domar. Då är något helt enkelt inte riktigt
              rätt. Det är ett grovt brott, vi måste ha en bättre uppklarningsandel
              än så.
            </seg>
          </u>
          <u>
            <seg>
              Det var därför vi socialdemokrater, när frågan om en förändring
              av lagstiftningen kom upp igen förra året, tog ett initiativ och
              sade: Låt oss gå igenom och titta på lagstiftningen en gång till,
              och låt oss göra det i en parlamentarisk kommitté där alla partier
              är med.
            </seg>
          </u>
          <u>
            <seg>
              Vi fick igenom ett sådant utskottsinitiativ i våras. Då öppnade
              vi upp hela frågan igen, men inte bara lagstiftningsfrågan utan
              också hur man stöder den som har utsatts för brottet, till exempel
              genom att gå in tidigt med stöd till målsäganden. Det är precis
              detta vi gör nu. Den tidigare regeringen tillsatte en utredare.
              Vi är inte tillfreds med det, utan vi vill ha en parlamentarisk
              kommitté så att alla partier åter kan få möjlighet att sätta sig
              in i situationen.
            </seg>
          </u>
          <u>
            <seg>
              Därmed skapar man en gemensam kunskapsbas för alla partier, och
              man kan då titta på de exempel på samtyckeslagstiftning som finns
              i världen, till exempel den brittiska och den belgiska. Det finns
              baltiska länder som har denna typ av lagstiftning liksom ett antal
              ytterligare länder. Då ser vi om det finns möjlighet att skapa
              en lagstiftning som fungerar både ur rättssäkerhetssynpunkt och
              ur brottsbekämpningssynpunkt på ett bättre sätt.
            </seg>
          </u>
          <u>
            <seg>
              Det är den vägen vi vill gå. Jag hoppas och är övertygad om att
              Vänsterpartiet kommer att vara en konstruktiv kraft i den parlamentariska
              kommittén. När jag får tillbaka ett underlag från den kommitté
              vi nu skapar är jag beredd att medverka till att flytta fram positionerna
              ytterligare.
            </seg>
          </u>
          <u>
            <seg>
              Vi måste naturligtvis ha väldigt tydliga signaler från statsmakterna
              om att ett nej är ett nej. Det borde varenda man i Sveriges land
              begripa, och om vi kan göra något ur lagstiftningssynpunkt för
              att tydliggöra detta ytterligare ska vi självklart göra det.
            </seg>
          </u>
          <note type="speaker">
            Anf. 4 LINDA SNECKER (V):
          </note>
          <u>
            <seg>
              Herr talman! Vänsterpartiet är alltid en konstruktiv kraft.
            </seg>
          </u>
          <u>
            <seg>
              Precis som du säger, Morgan Johansson, ska ett nej alltid vara
              ett nej. Så är det inte i dag. Anmälningar av våldtäkter kan inte
              längre särbehandlas. År 2012 anmäldes 16 900 sexualbrott, och
              171 av dessa lagfördes som våldtäkt. Sverige har flest våldtäktsanmälningar
              per capita i Europa; 58 per 100 000 invånare. Det är ungefär tre
              till fem gånger så många som i övriga europeiska länder.
            </seg>
          </u>
          <u>
            <seg>
              I Fattas partikoll, Fattakollen, svarade alla partier inför valrörelsen
              ja på frågan om de ville se en förändring i den nuvarande sexualbrottslagstiftningen.
              Hur den förändringen skulle se ut skiljde sig lite mellan partierna.
            </seg>
          </u>
          <u>
            <seg>
              Centerpartiet, Folkpartiet, Miljöpartiet, Feministiskt initiativ
              och Vänsterpartiet ville se en samtyckeslag så fort som möjligt,
              medan Socialdemokraterna, Moderaterna och Kristdemokraterna gick
              mer försiktigt fram.
            </seg>
          </u>
          <u>
            <seg>
              I många våldtäktsfall frias gärningsmannen för att det inte går
              att bevisa att det fanns uppsåt att våldta. Därför skulle en komplettering
              till samtyckeslagstiftningen vara att införa oaktsamhetsbrott,
              i likhet med den norska modellen. Med ett oaktsamhetsbrott kan
              vi, utan att sänka beviskraven, få fler fällande domar. En sådan
              lagkonstruktion fångar in fall där gärningsmannen borde ha förstått
              att han handlade på ett oförsvarligt sätt.
            </seg>
          </u>
          <u>
            <seg>
              Precis som med många andra brottsliga gärningar är det en självklarhet
              att kombinera kravet på uppsåt med ett oaktsamhetsbrott. Vi kan
              inte ha ett samhälle som säger att handlingar är okej för att
              en man inte förstod att ett nej är ett nej. Vi kan inte ha ett
              samhälle där kvinnor varje dag begränsar sina liv för mäns sexuella
              våld.
            </seg>
          </u>
          <u>
            <seg>
              I dag har brottsoffrets beteende före, under och efter våldtäkten
              alldeles för stor betydelse. Om det inte finns tillräckligt med
              bevisning om att det uppsåtligen handlar om våldtäkt behöver det
              inte spela någon roll att brottsoffret sagt nej.
            </seg>
          </u>
          <u>
            <seg>
              Statsrådet svarar att han vill göra om den rådande utredningen
              till en parlamentarisk kommitté, bland annat för att utreda om
              straffen för sexualbrott ska höjas. Strängare straff kan vara
              positivt om det höjer brottets status inom rättsväsendet och medför
              en starkare prioritering och ökade resurser för att utreda brottet,
              men strängare straff leder ingenstans i sig. Lika stor vikt som
              regeringen lägger på straffskärpningar måste den även lägga på
              förebyggande arbete.
            </seg>
          </u>
          <u>
            <seg>
              Straffskärpningar och höjda minimistraff riskerar dessutom att
              leda till färre fällande domar, då domstolar tenderar att ställa
              oerhört höga beviskrav om miniminivån ligger högt. Detta oroar
              mig. Vi i Vänsterpartiet anser att det är viktigt, inte minst
              för brottsoffren, att vi har ett samhälle som förmår att slå fast
              att brott har begåtts.
            </seg>
          </u>
          <u>
            <seg>
              Därför undrar jag vad statsrådet har emot oaktsamhetsbrottet
              och varför regeringen väljer att vänta så länge med att ens komma
              fram till om samtycke över huvud taget ska införas.
            </seg>
          </u>
          <note type="speaker">
            Anf. 5 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Det gläder mig att höra att Vänsterpartiet kommer
              att vara en konstruktiv kraft i kommittén. Det förvånar mig inte
              alls, för ni har ju i likhet med oss drivit dessa frågor väldigt
              länge.
            </seg>
          </u>
          <u>
            <seg>
              Jag tror säkert att vi ska kunna komma överens om en konstruktion
              som flyttar fram positionerna på området. Det är därför vi skapar
              detta forum – den parlamentariska kommittén. Det är 15 år sedan
              en parlamentarisk kommitté senast såg över detta, och mycket har
              hänt. Vi har sett en utveckling i både Sverige och andra länder,
              och det är detta jag vill att kommittén ska titta på.
            </seg>
          </u>
          <u>
            <seg>
              Jag är samtidigt angelägen om att en lagstiftning, när vi väl
              kommer fram till det, ska fungera i verkligheten och i rättsväsendet.
              Det utredningsförslag som lades fram 2008 fick ganska stark kritik
              från både åklagar- och advokathåll. Därför valde den dåvarande
              regeringen, inklusive Folkpartiet och Centern, att inte gå vidare
              med lagstiftningen. Sedan gick det väl ett halvår, och då svängde
              de båda partierna. Men det är en annan historia.
            </seg>
          </u>
          <u>
            <seg>
              Jag säger därför: Låt oss göra detta när vi har med oss alla
              partier från början in i processen, så att man ställer alla partier
              på samma kunskapsbas.
            </seg>
          </u>
          <u>
            <seg>
              Linda Snecker nämnde statistiken, och den är bekymmersam. Som
              jag sade är det ungefär 6 000 våldtäktsanmälningar per år, men
              bara ett par hundra lagföringar. Detta är ett brott där det kan
              vara väldigt svårt att ställa någon till ansvar på grund av att
              det ofta inte finns några vittnen och det är svårt att ställa
              utom rimligt tvivel att ett brott verkligen har begåtts. Det kommer
              vi inte åt hur mycket vi än rör i lagstiftningen, utan det är
              en bevisfråga.
            </seg>
          </u>
          <u>
            <seg>
              Jag tror ändå att om vi ska få upp siffran och klara upp fler
              av dessa brott är det rätt väg att gå att stödja målsägande i
              god tid och på ett bra sätt så att de så att säga orkar stå distansen
              ut. Det tror jag är en av de viktigaste sakerna vi måste göra.
            </seg>
          </u>
          <u>
            <seg>
              Vad har jag emot oaktsamhetsbrott? Ingenting, faktiskt. Problemet
              är att vi inte har ett lagförslag på vårt bord som vi kan arbeta
              med. Det är också detta jag vill att den nya parlamentariska utredningen
              ska titta på – det norska exemplet, i det här avseendet. Vi gör
              en bred översyn.
            </seg>
          </u>
          <u>
            <seg>
              Jag vill också, som Linda Snecker var inne på, titta på straffrågan
              – inte i det breda perspektivet utan för de allra grövsta övergreppen,
              det vill säga se på möjligheten att införa en reglering för det
              vi tidigare kallade synnerligen grova övergrepp. Där menar vi
              att man bör höja minimistraffet – åtminstone har vi socialdemokrater
              drivit det under några år. Vi säger att också den frågan ska tas
              in i utredningen.
            </seg>
          </u>
          <u>
            <seg>
              Som sagt är detta ett område som är högt prioriterat för regeringen.
              Det var nog ett av de första beslut jag fattade – att göra om
              utredningen till en parlamentarisk kommitté och att trycka hårt
              på att se på båda frågorna, både lagstiftning och stödet för målsägaren.
            </seg>
          </u>
          <u>
            <seg>
              Jag ser fram emot ett bra samarbete mellan alla partier i frågan,
              för jag tror att vi allihop vill flytta fram positionerna och
              skapa en bättre situation än den vi har i dag.
            </seg>
          </u>
          <note type="speaker">
            Anf. 6 LINDA SNECKER (V):
          </note>
          <u>
            <seg>
              Herr talman! Jag tackar statsrådet för en mycket bra debatt.
              Detta är en jätteviktig fråga, och det gläder mig verkligen att
              regeringen tar den på allvar. Vi har lite olika ingångspunkter,
              men vi är ju två olika partier.
            </seg>
          </u>
          <u>
            <seg>
              Det låter bra när statsrådet säger att vi ska ha en lagstiftning
              som fungerar i verkligheten, för det är oerhört viktigt. Som feminist
              förväntar jag mig dock lite mer; det måste jag ändå erkänna. Det
              är tydligt att Vänsterpartiets roll i riksdagen är att vara regeringens
              feministiska påtryckare. Det är vi som kommer att motionera, interpellera
              och fråga regeringen varje gång ni inte tar de steg mot ett jämställt
              samhälle som är nödvändiga. Vi har gjort detta tillsammans i regeringsbudgeten,
              och jag är övertygad om att vi kan göra det igen.
            </seg>
          </u>
          <u>
            <seg>
              När mina barn växer upp vill jag inte ha en dotter som ska lära
              sig att vara rädd, att akta sig och att klä sig anständigt. Jag
              vill inte att man accepterar att min son bråkar mer bara för att
              boys will be boys. När man drar en flicka i håret vill jag inte
              höra att det är samma sak som att vara kär.
            </seg>
          </u>
          <u>
            <seg>
              Jag vill inte ha en framtid och ett samhälle där män inte förväntas
              förstå vad ett nej innebär. Då är lagstiftningen oerhört viktig.
              Den normerande effekten kan inte underskattas. Därför behövs samtycke.
            </seg>
          </u>
          <u>
            <seg>
              Vi måste ställa krav på människor så att de förstår vad deras
              handlingar innebär. En våldtäkt är en våldtäkt även om det inte
              är meningen att våldta. För tjejen spelar det ingen roll att ”det
              inte var meningen”. Det är fortfarande en våldtäkt. Därför anser
              jag att detta med oaktsamhet behövs.
            </seg>
          </u>
          <u>
            <seg>
              För mig som feminist är det här en av de viktigaste frågor som
              vi just nu kan driva. Jag hoppas att detta sker snart, för vi
              har inte tid att vänta på ett mer jämställt samhälle. Det måste
              ske nu. Jag tackar statsrådet för debatten.
            </seg>
          </u>
          <note type="speaker">
            Anf. 7 Justitie- och migrationsminister MORGAN JOHANSSON (S):
          </note>
          <u>
            <seg>
              Herr talman! Också jag vill tacka för debatten. Jag tror att
              de som har lyssnat på den förstår att detta är en fråga som är
              viktig att prioritera för oss och att vi kommer att samarbeta
              om den. Jag tror också att man förstår att frågan är lite svårare
              än vad man kanske först tror när man sätter sig in i den. Frågeställningen
              om att fokusera allt på målsägandens beteende i stället för på
              gärningsmannen är helt enkelt ett tungt argument. Det var det
              som gjorde att 1998 års sexualbrottskommitté valde att inte gå
              den vägen, utan att i stället skruva ned hot- och våldsrekvisiten.
            </seg>
          </u>
          <u>
            <seg>
              Det jag nu vill säga till den nya kommittén är: Gå igenom frågorna
              en gång till! Titta på oaktsamhetsrekvisitet i Norge, till exempel.
              Titta på de länder som har samtyckesreglering. Är argumenten fortfarande
              starka? Finns det sätt att undvika en situation där vi får dessa
              nackdelar? Ska vi välja någon annan väg? Detta lämnar vi till
              den parlamentariska kommittén att bedöma. Om man ska knäcka denna
              fråga tror jag att det viktiga är att man har alla partier med
              sig in i processen från början.
            </seg>
          </u>
          <u>
            <seg>
              Återigen: Tack för debatten! Jag ser fram mot ett bra samarbete
              i riksdagen i denna fråga framöver.
            </seg>
          </u>
          <note>
            Överläggningen var härmed avslutad.
          </note>
          <note>
            § 12 Svar på interpellation 2014/15:14 om nyttjande av ny och
            marksnål teknik vid infrastrukturbyggande
          </note>
          <note type="speaker">
            Anf. 8 Statsrådet IBRAHIM BAYLAN (S):
          </note>
          <u>
            <seg>
              Herr talman! Anders Åkesson har frågat mig vilka initiativ jag
              är beredd att ta i form av direktiv i regleringsbrev etcetera
              i syfte att förstärka det svenska stomnätet för elström. Han har
              vidare frågat mig vilka typer av bedömningar jag anser ska beaktas
              i den samhällsekonomiska lönsamhetsbedömningen vid byggande av
              stomnät för elkraft. Till sist har han frågat om jag är beredd
              att ge Svenska kraftnät direktiv i syfte att oftare än i dag nyttja
              modern teknik som möjliggör nedgrävning av kabel vid byggande
              av överföringsledningar för elström.
            </seg>
          </u>
          <u>
            <seg>
              Bakgrunden till frågan är att Affärsverket svenska kraftnät utreder
              en ny 400 kilovolt ledning från Ekhyddan vid Oskarshamn till Hemsjö
              i Blekinge via Nybro. Svenska kraftnät har till uppgift att på
              ett affärsmässigt sätt förvalta, driva och utveckla ett kostnadseffektivt,
              driftsäkert och miljöanpassat kraftöverföringssystem.
            </seg>
          </u>
          <u>
            <seg>
              Under de kommande tre åren planeras investeringar i stamnätet
              om 12 miljarder kronor. Av instruktionen för Svenska kraftnät
              framgår att utbyggnaden av stamnätet för el ska ske baserat på
              samhällsekonomiska lönsamhetsbedömningar. All utbyggnad av elnätet
              måste självklart ske med hänsyn till både människor och miljö.
              Alla nya kraftledningar prövas därför enligt tillämpliga bestämmelser
              i miljöbalken och ellagen.
            </seg>
          </u>
          <u>
            <seg>
              Utifrån de krav och behov som ledningen ska svara upp mot ansöker
              Svenska kraftnät om sträckning och teknik och på vilket sätt affärsverket
              vill bygga ledningen. En ansökan om nätkoncession ska innehålla
              en miljökonsekvensbeskrivning som omfattar en utredning av olika
              alternativa ledningssträckningar och tekniska lösningar. Energimarknadsinspektionen
              ska kontrollera att miljökonsekvensbeskrivningen uppfyller de
              krav som ställs i miljöbalken och ta ställning till om ledningen
              och dess sträckning bedöms som lämplig från allmän synpunkt. Om
              miljökonsekvensbeskrivningen är bristfällig kan inspektionen kräva
              kompletterande utredningar. Motsvarande prövning kommer även regeringen
              att göra om ett ärende överklagas till regeringen.
            </seg>
          </u>
          <u>
            <seg>
              Jag ser mot denna bakgrund inte några skäl att i dag vidta några
              ytterligare åtgärder i denna fråga.
            </seg>
          </u>
          <note type="speaker">
            Anf. 9 ANDERS ÅKESSON (C):
          </note>
          <u>
            <seg>
              Herr talman! Jag tackar statsrådet Baylan för svaret. Jag tycker
              kanske att interpellationen hade varit värd ett lite mer utvecklande
              svar, men det har vi säkert möjlighet att få nu i dialogen efteråt.
            </seg>
          </u>
          <u>
            <seg>
              Låt mig förtydliga min frågeställning. I min interpellation tar
              jag upp ett resonemang som ofta förs i mötet mellan myndigheten
              Svenska kraftnät och de som ska ställa sin mark till förfogande.
              Finns det andra sätt att bygga kraftöverföringen på än att skapa
              100 meter breda ledningsgator i naturen, i marken, i skogen, på
              åkrar och på ängar? I något fall är det också tal om att exploatera
              fastigheter.
            </seg>
          </u>
          <u>
            <seg>
              Jag har varit på många möten i Småland och Blekinge med anledning
              av det aktuella bygget. Ingen, om ens någon, ifrågasätter behovet
              av att bygga kraftledningar. Men man upprörs över vad man upplever
              vara en gammal teknologi för att klara stora kraftöverföringar.
            </seg>
          </u>
          <u>
            <seg>
              Jag skulle gärna vilja att statsrådet utvecklade svaret på min
              fråga, som egentligen var denna: Vilka initiativ är statsrådet
              beredd att vidta i form av direktiv i regleringsbrev etcetera
              i syfte att ge ledningen för Svenska kraftnät tydligare instruktioner
              om att med stor lyhördhet för det resonemang som jag tidigare
              hänvisade till – ny teknik och större hänsyn när man går fram
              i skog och mark – projektera kommande förstärkningar av det sven
              ­ ska stomnätet för elström?
            </seg>
          </u>
          <u>
            <seg>
              Det är viktigt att betona att det inte är fråga om att förhindra
              en utbyggnad av stomnät, utan det är fråga om att gå fram från
              en myndighets sida på ett sådant sätt att folk har respekt för
              myndigheten, ställer sin mark till förfogande och även förstår
              värdet av det som sker.
            </seg>
          </u>
          <u>
            <seg>
              Jag ställde ytterligare frågor i min interpellation kopplade
              till det resonemang om samhällsekonomiska lönsamhetsbedömningar
              som finns i nuvarande instruktioner till Svenska kraftnät. Jag
              skulle vilja att statsrådet utvecklade dessa resonemang – samhällsvärdet
              av permanent borttagning av växande skog och drift- och underhållskostnad
              under ledningens livslängd, som ofta är uppemot 80 år. Vad är
              en rimlig avskrivningstid? Hur stora kostnader är Svenska kraftnät/staten
              beredd att ta för att kanske bygga med en annorlunda, modernare
              och mer marksnål teknik?
            </seg>
          </u>
          <note type="speaker">
            Anf. 10 Statsrådet IBRAHIM BAYLAN (S):
          </note>
          <u>
            <seg>
              Herr talman! Jag vill tacka Anders Åkesson för frågorna.
            </seg>
          </u>
          <u>
            <seg>
              Jag har uppfattat det precis som Anders Åkesson beskriver. Detta
              handlar i grunden om principiella frågor utifrån ett konkret fall.
              Jag tror att vi båda är överens om att ifall vi ska ha ett land
              som lever i alla sina delar kommer det att behövas nödvändig infrastruktur.
              Det här är livsnödvändig infrastruktur, särskilt i den delen av
              landet där vi, om ingenting görs inom en inte alltför snar framtid,
              kommer att ha en situation där det nuvarande nätet har nått sin
              kapacitet och vi därför får störningar i elförsörjningen. Därför
              är detta nödvändigt, och det är vi överens om.
            </seg>
          </u>
          <u>
            <seg>
              Jag har dessutom stor respekt för att den här typen av utbyggnader
              leder till mycket oro, särskilt för de markägare som berörs men
              också för de boende i närheten. På grund av det är de instruktioner
              till Svenska kraftnät som finns redan i dag ganska tydliga med
              att man ska ta hänsyn till både miljö och ny teknik – som Anders
              Åkesson själv tar upp – men också konsekvenser när det gäller
              hälsa och intrång hos enskilda.
            </seg>
          </u>
          <u>
            <seg>
              I den instruktion som Anders Åkesson efterfrågar om jag redan
              nu vill förändra står det ganska tydligt att Svenska kraftnät
              ska ”främja forskning, utveckling och demonstration av ny teknik
              av betydelse för verksamheten”. På samma sätt är många av de frågor
              som Anders Åkesson ställer del av de prövningar som ska ske när
              Svenska kraftnät väl har genomfört de samråd som de måste göra
              och sedan ansöker hos Elmarknadsinspektionen. Då ska man utifrån
              tillämpliga delar av miljöbalken och lagen gå igenom och titta
              på vad som är lämpligt just med hänsyn till ändamålet men också
              till att det sker med minsta möjliga intrång och olägenhet för
              människors hälsa och miljö. Detta ska prövas.
            </seg>
          </u>
          <u>
            <seg>
              Om det ändå finns sakägare som av olika anledningar inte tycker
              att det har gjorts utifrån gällande lagstiftning har de möjlighet
              att överklaga beslutet till regeringen. I det läget måste regeringen
              naturligtvis göra en avdömning. Det är mot den bakgrunden jag
              menar att det vore alldeles för tidigt och dessutom skulle föregå
              ett sådant regeringsbeslut att här i dag, i riksdagen, i ett så
              tidigt skede säga att vi är beredda att genomföra en rad förändringar.
              Jag tror också att Anders Åkesson, som tillhör det parti som fram
              till ganska nyligen har haft ansvar för den här verksamheten i
              regeringen, både ser och kan känna respekt för det.
            </seg>
          </u>
          <note type="speaker">
            Anf. 11 ANDERS ÅKESSON (C):
          </note>
          <u>
            <seg>
              Herr talman! Jag tror att statsrådet och jag har samma syn i
              grunden. Det är viktigt med modern transportinfrastruktur, oavsett
              om det handlar om elström, järnvägar, vägar eller telekom. Det
              är en del av ett modernt samhälle. Jag vill också understryka
              för herr talman och för statsrådet att i dialogmöten som har hållits
              i de här bygderna och i andra delar av vårt land är det ytterst
              sällan som man hör någon som ifrågasätter behovet. Snarare vill
              de föra en djup och utvecklande dialog om på vilket sätt vi uppnår
              den här funktionen.
            </seg>
          </u>
          <u>
            <seg>
              Mot bakgrund av den erfarenhet som finns, inte minst i sydöstra
              Sverige, kan man se ackumulerade effekter av väldigt många ledningsdragningar
              och väldigt många vägbyggen. Jag talar om den ackumulerade effekten
              i en bygd av flera parallella, över tiden lite fördröjda infrastrukturprojekt.
              Då undrar givetvis folk i bygden om det inte finns någon förmåga
              till samordning mellan de olika aktörerna – Tra fikverket, Svenska
              kraftnät etcetera – i det samhälle som vi lever, verkar och är
              medborgare i. Det är en klassisk frågeställning.
            </seg>
          </u>
          <u>
            <seg>
              Utifrån detta är jag bekymrad över att vi får ett över tiden
              växande motstånd och en minskad förståelse. Tiden när gubbar och
              gummor i bygderna stod med mössan i hand och var glada över att
              elströmmen kom är förbi. Nu har man ström. Man har hygglig tillgänglighet
              till det mesta, och man ställer med rätta också andra frågor inför
              den här typen av infrastrukturbygge.
            </seg>
          </u>
          <u>
            <seg>
              Som statsrådet säger är det helt riktigt att en ansökan om nätkonsumtion
              ska innehålla en miljökonsekvensbeskrivning. Den ska omfatta en
              utredning av olika alternativa ledningssträckor och tekniska lösningar.
              Jag vill då uppmärksamma statsrådet på att det som sker just nu
              i de småländska och blekingska skogarna är att man utreder en
              mångfald av alternativa ledningssträckor. Men i direkt dialog
              med affärsverkets ledning förnekas att det finns någon som helst
              annan teknologi än den som innebär ledningsgator med upp till
              100 meters bredd. Folk i bygden vet att 100 meter ledningsgata
              innebär nedblåst skog och förändringar för långa tider av miljömässiga
              värden, ekonomiska värden och synintryck i bygderna som är svåra
              att leva med.
            </seg>
          </u>
          <u>
            <seg>
              Herr talman! Jag tror att det är anledningarna till att de 1
              100 eller 1 200 markägare som just nu är berörda av det aktuella
              ledningsbygget Oskarshamn ned mot Blekinge i stor utsträckning
              och samfällt reagerar hårt mot de olika ledningsalternativen.
              Det handlar inte om att det är många ledningsalternativ. Det handlar
              om det ensidiga förnekandet av att det skulle finnas någon annan
              teknologi än den vi införde för 100 år sedan i vårt land för att
              överföra högspänd kraftledning.
            </seg>
          </u>
          <u>
            <seg>
              Jag skulle vilja be statsrådet utveckla olika tekniska lösningar
              utifrån svårigheten att få ansvarigt verk att ens resonera om
              det.
            </seg>
          </u>
          <note type="speaker">
            Anf. 12 Statsrådet IBRAHIM BAYLAN (S):
          </note>
          <u>
            <seg>
              Herr talman! Det är en viktig aspekt som Anders Åkesson tar upp.
              Jag tror att det är något som vi alla har varit med om, oavsett
              vilka delar av landet vi representerar eller har representerat
              i riksdagen. Vi har stora brister i vår infrastruktur i dag. Det
              kan handla om vägar, järnvägar och som i det här fallet stamnätet
              för elöverföring. Det finns ofta en ganska stor samsyn kring att
              det behöver byggas ut. Men på samma sätt som Anders Åkesson tar
              upp leder det ofta till ganska stor oro och ibland också ganska
              mycket protester.
            </seg>
          </u>
          <u>
            <seg>
              Jag tror att det vore välgörande om man kunde åstadkomma det
              som Anders Åkesson tar upp, nämligen bättre samordning när man
              genomför stora ingrepp, stora infrastrukturprojekt av olika slag.
              Det är en god tanke som jag gärna tar med mig. Det vore väldigt
              bra om det går att samordna bättre mellan till exempel Svenska
              kraftnät och Trafikverket , som har ansvar för större delen av
              väg- och järnvägsinfrastrukturen.
            </seg>
          </u>
          <u>
            <seg>
              Man får ha respekt för att det alltid kommer att finnas en oro
              när det gäller den här typen av stora ingrepp. Ibland är den dessutom
              befogad, och därför ska det prövas i enlighet med det regelverk
              som jag tror att vi i grund och botten ändå är överens om. Så
              länge den prövningen inte har skett – vi är fortfarande i en samrådsprocess
              – vore det fel av riksdag och regering att gå in och ingripa i
              enskilda fall. Den uppfattningen tror jag att Anders Åkesson också
              delar.
            </seg>
          </u>
          <u>
            <seg>
              Om det skulle visa sig att det finns bekymmer i själva instruktionen
              eller i regleringsbreven till berörda myndigheter måste naturligtvis
              både riksdagen och regeringen vara beredda att gå in och göra
              förändringar så att de intentioner som finns i miljöbalken och
              ellagen uppnås. Det är jag beredd att göra om det skulle visa
              sig vara på det sättet.
            </seg>
          </u>
          <u>
            <seg>
              Det ska väl dock sägas att vi inte är riktigt där. Jag tror också
              att Anders Åkesson förstår att jag inte kan stå här i dag och
              recensera myndigheten, eller myndighetschefen för den delen, utifrån
              tidningsuppgifter eller hörsägen. Nu är en process på gång. Man
              får ha stor respekt för att många människor berörs. Vi är alla
              överens om att utbyggnaden behövs men att den ska ske utifrån
              den oro för vad som händer i närheten, vad som händer på den mark
              där jag bor, där jag verkar eller där jag har skog eller annat
              kapital.
            </seg>
          </u>
          <u>
            <seg>
              Jag förstår oron, men detta ska prövas helt och hållet i enlighet
              med de lagar och förordningar som vi har. Skulle det vara så att
              det efter Elmarknadsinspektionens beslut ändå finns frågetecken
              om teknologi eller för den delen andra delar har man möjlighet
              att överklaga detta till regeringen. Då kommer regeringen också
              att ta ett beslut.
            </seg>
          </u>
          <note type="speaker">
            Anf. 13 ANDERS ÅKESSON (C):
          </note>
          <u>
            <seg>
              Herr talman! Jag vill tacka för det som jag tycker är ett uttryck
              för en vilja att dela ett resonemang. Land ska med lag byggas.
              Det är utomordentligt viktigt, och låt mig vara tydlig med att
              jag delar statsrådets uppfattning på den punkten.
            </seg>
          </u>
          <u>
            <seg>
              Jag tycker att jag fångar upp en signal från statsrådet om att
              bejaka ökad samverkan mellan olika samhällsaktörer, i synnerhet
              statens samhällsaktörer. Jag menar då Svenska kraftnät och Trafikverket
              som, om jag får ta södra Sverige som exempel igen, med stor sannolikhet
              kommer att projektera väldigt stora kraftledningar framgent men
              också infrastrukturprojekt som Europabanan med mera.
            </seg>
          </u>
          <u>
            <seg>
              Effekterna av det hela är alltid efterfrågade, men när någonting
              ska dras fram i naturen måste man också – land ska med lag byggas
              – möta människors oro på ett begåvat sätt. Där tror jag, herr
              talman och statsrådet, att det på sina håll kanske finns en utvecklingspotential
              för hur man för dialog med människor i syfte att inte i onödan
              reta upp dem mot det aktuella projektet.
            </seg>
          </u>
          <u>
            <seg>
              I den översyn som jag är alldeles övertygad om att statsrådet
              kommer att göra av direktiven till de myndigheter som statsrådet
              har ansvar för är det viktigt att tänka på detta med hänsynsfullhet
              och dialog inför samråd och lyhördhet inför att också diskutera
              moderna tekniska lösningar vid planering av viktig samhällsinfrastruktur.
            </seg>
          </u>
          <note type="speaker">
            Anf. 14 Statsrådet IBRAHIM BAYLAN (S):
          </note>
          <u>
            <seg>
              Herr talman! Jag vill börja med att tacka Anders Åkesson både
              för interpellationen och för den konstruktiva anda som denna dialog
              har förts i.
            </seg>
          </u>
          <u>
            <seg>
              Vi är alla överens om att det i grund och botten finns stora
              behov av att bygga ut och förnya delar av det svenska stamnätet.
              Behovet av el kommer ju inte att minska. Snarare tvärtom finns
              det mycket som tyder på att vårt sätt att leva och vår utveckling
              av teknologi i Sverige och i Europa gör att vi kommer att ha stora
              behov av överföring av el.
            </seg>
          </u>
          <u>
            <seg>
              De planer för utbyggnad som finns i dag omfattar redan stora
              belopp. Jag tror att vi alla är överens om att detta ska göras
              så kostnadseffektivt och så bra som möjligt, så att tillägget
              för elkunderna i slutändan blir så litet som möjligt.
            </seg>
          </u>
          <u>
            <seg>
              Men jag inser naturligtvis – precis som Anders Åkesson tog upp
              – att detta leder till stor oro. Jag är visserligen ny på energiområdet,
              men för sex år sedan satt jag under några år som ordförande i
              riksdagens trafikutskott , som ju hanterar liknande frågor. Jag
              fick då i detalj ta del av de prövningar som gjord es på det området,
              och de likna de väldigt mycket prövningarna på det här området.
            </seg>
          </u>
          <u>
            <seg>
              Det är viktigt att vi försöker hitta sätt att genomföra de här
              processerna så smidigt som möjligt. Det är precis som And er s
              Åkesson säger , att alla är överens om att det behövs, men det
              blir det alltid en oro om det är en väg, en järnväg eller – som
              i det här fallet – ett stamnät som ska dras förbi där man själv
              bor.
            </seg>
          </u>
          <u>
            <seg>
              Kan vi hitta ett sätt att samordna detta och minimera det obehag
              eller intrång som det innebär för enskilda människor ska vi naturligtvis
              göra på det viset.
            </seg>
          </u>
          <note>
            Överläggningen var härmed avslutad.
          </note>
          <note>
            § 13 Svar på interpellation 2014/15:18 om brandbekämpningshelikoptrar
          </note>
          <note type="speaker">
            Anf. 15 Försvarsminister PETER HULTQVIST (S):
          </note>
          <u>
            <seg>
              Herr talman! Stig Henriksson har frågat mig vad jag avser att
              ta för initiativ för att förbättra försvarets möjligheter att
              delta i bekämpningen av stora bränder.
            </seg>
          </u>
          <u>
            <seg>
              Den skogsbrand som drabbade Västmanlands län i augusti i år är
              den största skogsbrand som inträffat i Sverige i modern tid. I
              inledningsskedet låg ansvaret för räddningsinsatsen på kommunal
              nivå.
            </seg>
          </u>
          <u>
            <seg>
              Efter att branden pågått ett antal dagar och spridit sig till
              ett allt större område tog Länsstyrelsen i Västmanlands län över
              ansvaret för räddningstjänsten i de berörda kommunerna.
            </seg>
          </u>
          <note>
            Räddningsarbetet utfördes av kommuner, statliga myndigheter,
            privata aktörer och frivilliga. Ett antal helikoptrar, både civila
            och från Försvarsmakten , deltog i släckningsarbetet. Efter bedömningen
            att Sveriges resurser inte var tillräckliga, efterfrågades hjälp
            via EU:s civilskyddsmekanism , som på begäran koordinerar hjälpbehov
            mellan EU:s medlemsstater. Italien och Frankrike bistod med flygplan
            för brandsläckning , och Norge bistod med helikoptrar.
          </note>
          <u>
            <seg>
              Försvarsmakten har sedan länge och på ett väl fungerande sätt
              lämnat stöd till samhällets aktörer vid hanteringen av allvarliga
              olyckor och kriser. Försvarsmakten är enligt lagen (2003:778)
              om skydd mot olyckor skyldig att delta i räddningsinsatser om
              det finns lämpliga resurser och om deltagandet inte allvarligt
              hindrar den vanliga verksamheten. Försvarsmaktens medverkan i
              brandbekämpningen var viktig , och stödet bestod av fyra till
              fem helikoptrar över tiden , enligt Militärregion Mitt, inklusive
              det stora antalet hemvärnssoldater som deltog på marken. Försvarsmaktens
              stöd till det civila samhället utformas efter tillgängliga resurser
              och vad som begärs i det aktuella fallet. I dagsläget kan bara
              helikopter 10 bistå med vattenbombning, medan övriga helikoptersystem
              kan bistå med exempelvis överblick och räddningsinsatser. Både
              helikopter 14 och 16 kommer dock att utrustas för att kunna bistå
              vid brandbekämpning. Utbildning och övning för denna uppgift pågår.
            </seg>
          </u>
          <u>
            <seg>
              Försvarsmakten ska därmed kunna lämna stöd med befintliga förmågor
              och resurser i den mån de inte under samma tid behövs för att
              lösa Försvarsmaktens huvuduppgifter.
            </seg>
          </u>
          <u>
            <seg>
              I augusti i år beslutade den tidigare regeringen att tillsätta
              en särskild utredare med uppdraget att beskriva och utvärdera
              den operativa insatsen och övrigt arbete under skogsbranden. Utredaren
              Aud Sjökvist ska identifiera möjliga förbättringsåtgärder och,
              om det bedöms lämpligt, lämna förslag på nödvändiga författningsändringar.
              Syftet är att utredningen ska kunna användas i regeringens arbete
              med att utveckla samhällets förmåga att förebygga och hantera
              allvarliga olyckor och kriser. Uppdraget ska redovisas senast
              den 1 september 2015.
            </seg>
          </u>
          <u>
            <seg>
              I utredningsuppdraget ingår bland annat att belysa förutsättningarna
              för brandbekämpning från luften. Utredaren ska bland annat bedöma
              tillgången till helikoptrar och flygplan som kan användas vid
              brandbekämpning nationellt och internationellt. Jag vill inte
              i detta läge föregå utredningens resultat.
            </seg>
          </u>
          <note type="speaker">
            Anf. 16 STIG HENRIKSSON (V):
          </note>
          <u>
            <seg>
              Herr talman! Statsrådet! Låt mig först gratulera till utnämningen
              till försvarsminister. Det känns väldigt tryggt att ha en före
              detta kommunstyrelseordförande på en så viktig post i landet.
            </seg>
          </u>
          <u>
            <seg>
              Jag vill också tacka för svaret. Jag har full förståelse för
              att statsrådet inte vill föregripa den utredning som bland annat
              ska bedöma tillgången på helikoptrar som kan användas vid brandbekämpning.
              Men, precis som statsrådet skriver, det finns redan beslut om
              att inte bara helikopter 10 utan även helikopter 14 och 16 ska
              kunna bistå med vattenbombning.
            </seg>
          </u>
          <u>
            <seg>
              Under dessa dagar har även helikopterbristerna i samband med
              ubåtsjakt varit uppenbara, men inte ens fullt utrustade och levererade
              helikopter 14 kommer att kunna bomba annat än med vatten. Det
              är verksamt vid skogsbränder, dock har de mer tveksam effekt vid
              ubåtsjakt, tror jag.
            </seg>
          </u>
          <u>
            <seg>
              Statsrådet skriver att det pågår utbildning och övning för denna
              uppgift. Han skriver också att det är mer än utbildning och övning
              som saknas. Både helikopter 14 och 16 kommer dock att utrustas
              för brandbekämpning.
            </seg>
          </u>
          <u>
            <seg>
              För en lekman är detta lite svårt att förstå. Upphandlingen av
              denna helikoptertyp inleddes ju redan 1999, under förra årtusendet.
              År 2001 skrevs kontraktet under, men inte förrän 2007 landade
              den första helikoptern i Sverige. Trots att leveransen skulle
              vara klar 2009 var det först 2011 som FMV kunde inleda överlämnandet
              av helikoptersystemet till Försvarsmakten.
            </seg>
          </u>
          <u>
            <seg>
              I skrivande stund är det 7 av 18 beställda helikoptrar som är
              levererade. Slutleveransdatum antas nu vara 2019. Trots att upphandlingen
              började för 15 år sedan och leveransen för 6 år sedan finns det
              inte utrustning för brandbekämpning till dessa helikoptrar. Så
              det är mycket mer än utbildning och övning som krävs.
            </seg>
          </u>
          <u>
            <seg>
              I väntan på det beslutades det 2011 att komplettera med helikopter
              16. Tyvärr är inte heller den färdigutrustad för vattenbombning.
              I avvaktan på vad utredaren och utredningen ämnar föreslå i framtiden
              kvarstår min fråga: Vilka initiativ kommer statsrådet att ta för
              att de befintliga helikoptersystemen – efter att de tio Vertolhelikoptrarna
              såldes till ett privat företag i USA – ska utrustas och förses
              med utbildad och övad besättning?
            </seg>
          </u>
          <note type="speaker">
            Anf. 17 Försvarsminister PETER HULTQVIST (S):
          </note>
          <u>
            <seg>
              Herr talman! Jag får gratulera Stig Henriksson till att ha kommit
              hit till riksdagen. Det är ett fint uppdrag, och det ger en möjlighet
              att använda den erfarenhet man har som kommunstyrelseordförande
              i många år. Jag får gratulera till den möjligheten. Jag upplevde
              det själv som positivt när jag kom hit.
            </seg>
          </u>
          <u>
            <seg>
              När det gäller själva sakfrågan ligger det mycket i det som beskrivs
              om förseningar av leveranser och att en hel del i övrigt återstår.
              Vi har i den nya regeringen haft väldigt kort tid på oss – vi
              har inte verkat särskilt länge i departementen.
            </seg>
          </u>
          <u>
            <seg>
              Det pågår naturligtvis utbildning och övning, och det pågår e
              n beställningspro cess . Men det gäller också att se vad vi kan
              göra för att förbättra situationen. Den generella situationen
              just nu är att vi på olika sätt måste se över hur Försvarsmaktens
              styrkor och svagheter ser ut.
            </seg>
          </u>
          <u>
            <seg>
              En sådan viktig punkt blir före jul när Försvarsmakten kommer
              att redovisa sin bild av inriktningspropositionen, där de kommer
              att ställa det som Försvarsberedningen har föreslagit på en lång
              rad punkter gentemot den verklighet vi upplever. Då ska olika
              förmågor analyseras och redovisas. Jag kommer att med en särskild
              utredare titta igenom styrkor och förbättringspotential inom svensk
              försvarsmakt under hösten så att det också finns med i ett underlag
              för inriktningspropositionen.
            </seg>
          </u>
          <u>
            <seg>
              Det finns oerhört många behov på en mängd olika områden. Det
              är enklare att räkna upp det som vi har förbättringspotential
              på än att bara peka på den situation som vi kan vara absolut nöjda
              med. Vi har alltså många utmaningar. Den sak som vi nu debatterar
              är en av de bitar som vi naturligtvis ska titta över.
            </seg>
          </u>
          <u>
            <seg>
              Jag vill också säga att Försvarsmaktens instruktion lyder så
              här: Försvarsmakten ska, enligt förordning med instruktion för
              Försvarsmakten, med myndighetens befintliga förmåga och resurser
              kunna lämna stöd till civil verksamhet.
            </seg>
          </u>
          <u>
            <seg>
              I lagen om skydd mot olyckor anges att en statlig myndighet är
              skyldig att med personal och egendom delta i en räddningsinsats
              på begäran av räddningsledaren. Om Försvarsmakten har lämpliga
              resurser och ett deltagande inte allvarligt hindrar myndighetens
              vanliga verksamhet är man således skyldig att bistå räddningsledaren.
            </seg>
          </u>
          <u>
            <seg>
              Självklart ska Försvarsmakten i sådana här sammanhang bistå med
              all tillgänglig personal och de resurser som finns. Men jag vill
              primärt peka på att det finns en kärnverksamhet i Försvarsmakten
              som måste gå före, och det är också lagreglerat.
            </seg>
          </u>
          <u>
            <seg>
              Jag tycker att det är intressant att ta del av interpellantens
              olika uppgifter och synsätt, och jag får ha det med i det fortsatta
              arbetet.
            </seg>
          </u>
          <note type="speaker">
            Anf. 18 STIG HENRIKSSON (V):
          </note>
          <u>
            <seg>
              Herr talman! Jag förstår fuller väl att det finns skäl att analysera
              styrkor och svagheter. Men som statsrådet var inne på handlar
              det också lite grann om ett inriktningsbeslut som har tagits.
            </seg>
          </u>
          <u>
            <seg>
              Det har ju skett ett skifte i synen på Försvarsmaktens bistånd
              till det civila samhället, så att Försvarsmaktens materiel inte
              ska vara dimensionerad för något annat än den egna kärnuppgiften
              och inga andra hänsyn ska tas när man dimensionerar utrustningen.
            </seg>
          </u>
          <u>
            <seg>
              Därför sades avtalet med Räddningsverket upp i sin helhet 2002,
              och därmed hade man inte längre något avtal med Försvarsmakten
              om tillgång till helikoptrar för brandbekämpning. Senare sades
              även Försvarsmaktens avtal med Sjöfartsverket upp avseende helikoptrar
              i beredskap på olika platser i Sverige för sjöräddning.
            </seg>
          </u>
          <u>
            <seg>
              Det är inte så att man inte hjälper till – man gjorde jättebra
              insatser bland annat vid skogsbranden i Västmanland. Men det kan
              bara ges stöd om det handlar om olycka, om att rekvirera räddningsledare
              och om Försvarsmakten har någon resurs, det vill säga vilket inte
              längre är säkert.
            </seg>
          </u>
          <u>
            <seg>
              I propositionen som ligger till grund för 2009 års försvarsbeslut
              anger regeringen att Försvarsmakten fortsatt bör kunna bistå det
              övriga samhället. Men förutsättningen är att det sker inom ramen
              för myndighetens befintliga resurser och förmåga. Stödet ska kunna
              inordnas i myndighetens ordinarie verksamhet och – där kommer
              klämmen – får inte bli dimensionerande eller utgöra ett hinder
              för den ordinarie verksamheten.
            </seg>
          </u>
          <u>
            <seg>
              Jag tror att Sverige är ett för litet land för att se så snävt
              på uppgifterna.
            </seg>
          </u>
          <u>
            <seg>
              Det var också med hänsyn till detta som den helikopterutredare
              som s ärskilt skulle utreda huruvida h elikopter 4, Vertolhelikoptrarna,
              skulle avvecklas eller inte till slut rekommenderade avveckling.
              En utgångspunkt för utredningens ställn ingstagande i delfrågan
              om att h elikopter 4-systemet inte borde vidmakthållas är att
              stödet till det civila samhället inte får vara dimensionerande.
            </seg>
          </u>
          <u>
            <seg>
              Det gjorde naturligtvis att vi stod där tämligen fattiga på brandbekämpningshelikoptrar
              när den största skogsbranden i Sveriges moderna historia bröt
              ut. Det var ett aktivt beslut att det skulle vara på det sättet.
              Det tål nog att tänka på i väntan på utredningen och dess förslag.
            </seg>
          </u>
          <note type="speaker">
            Anf. 19 Försvarsminister PETER HULTQVIST (S):
          </note>
          <u>
            <seg>
              Herr talman! Först vill jag markera ett stöd för den personal,
              de myndigheter och de kommuner – alla som var inblandade i detta
              arbete, inklusive Försvarsmakten – som jag anser gjorde ett bra
              arbete under denna tid. Det var många som gjorde oerhört avancerade
              insatser för att klara situationen. Det gäller även färdig materiel
              som Försvarsmakten och dess personal bidrog med.
            </seg>
          </u>
          <u>
            <seg>
              När det gäller besluten bör man påminna lite om historien. J
              ag har inte varit inblandad i dessa frågor mer än under den förra
              valperioden , och nu tänker jag inte gå in i det på djupet. Men
              jag kan konstatera att man i försvarsbeslutet 2004 omriktade försvaret
              från invasionsförsvar till insatsförsvar. Där sade man att man
              skulle upprätthålla ett militärt försvar som i grunden ska ha
              förmåga till väpnad strid. Då dimensionerades helikopterorganisationen
              för de militära uppgifter som Försvarsmakten har. De resurser
              som man gick in med blir en reaktion på vad som begärdes och den
              tillgänglighet man förväntade skulle finnas.
            </seg>
          </u>
          <u>
            <seg>
              Dessutom har civilförsvaret, som tidigare ingick i en bred totalförsvarstanke,
              reducerats i betydande grad. I den försvarsberedning som nu har
              arbetat pekar man på att det är nödvändigt att återuppbygga ett
              civilt försvar också som ett stöd för det militära försvaret.
            </seg>
          </u>
          <u>
            <seg>
              Vi hade en annan organisation en gång i tiden, och det är olika
              riksdagsbeslut som har styrt. Det sista stora beslutet i linje
              med att förändra hela organisationen var det beslut som togs av
              den gamla riksdagsmajoriteten när man avvecklade den allmänna
              värnplikten och gick in i ett renodlat yrkesförsvar. Det beslutet
              togs med tre rösters övervikt.
            </seg>
          </u>
          <u>
            <seg>
              Nu har vi gått mot ett läge där den nationella dimensionen i
              Försvarsmakten återigen har kommit upp till ytan, där det tidigare
              var internationella operationer som skulle gälla och vara det
              dimensionerande. Men nu har den nationella dimensionen blivit
              väldigt tydlig, och den har inte minst blivit än tydligare de
              senaste dagarna när vi har haft underrättelseoperation i Stockholms
              skärgård.
            </seg>
          </u>
          <u>
            <seg>
              Det är många funderingar och slutsatser vi måste ha med nu när
              vi går mot inriktningspropositionen 2015 i fråga om hur vi ska
              dimensionera de olika förmågor som svensk försvarsmakt har.
            </seg>
          </u>
          <u>
            <seg>
              Jag vill ändå understryka att vattenbekämpningsresursen finns
              i svensk försvarsmakt och att den är under uppbyggnad och utökande.
              Sedan kan man naturligtvis diskutera och fundera på hastigheten
              i det. Man kan också ägna stor kraft åt att fundera över hur leveranserna
              av dessa helikoptrar har pågått tidigare under åren. Men den här
              debatten kanske inte var avsedd för det.
            </seg>
          </u>
          <u>
            <seg>
              Vi har stora utmaningar framför oss på en mängd områden inom
              försvars- och säkerhetspolitiken, och det här är en viktig del
              som vi får se över i framtiden.
            </seg>
          </u>
          <note type="speaker">
            Anf. 20 STIG HENRIKSSON (V):
          </note>
          <u>
            <seg>
              Herr talman! Det är viktigt att vi ser över hur det civila samhället
              ska kunna stödja Försvarsmakten. Jag finner det naturligtvis lika
              viktigt att se det tvärtom, hur Försvarsmakten på olika sätt ska
              kunna vara ett stöd för det civila samhället.
            </seg>
          </u>
          <u>
            <seg>
              Inte minst klimatförändringarna kommer rimligen att göra att
              antalet skogsbränder, och svåra skogsbränder, inte minskar i detta
              land utan ökar. Det finns nog skäl att följa frågan.
            </seg>
          </u>
          <u>
            <seg>
              Jag ska inte förlänga debatten, utan jag ansluter mig till det
              Peter Hult ­ qvist sade angående att vi är överens om att det
              finns skäl att rikta ett stort och varmt tack till både frivilliga
              insatser och försvarsinsatser men också till de civila myndigheterna.
            </seg>
          </u>
          <u>
            <seg>
              Då inkluderar jag även den tidigare regeringen, som på ett snabbt
              och obyråkratiskt sätt löste en ganska svår penningfråga i sammanhanget
              – nog så viktigt för de kommande åren i de fyra drabbade kommunerna.
            </seg>
          </u>
          <u>
            <seg>
              Trots att det säkert vid utvärderingar kommer att visa sig att
              det har gjorts misstag av olika slag i den här stora insatsen
              är jag djupt imponerad av styrkan i det svenska samhällsbygget,
              som ändå klarade av att såväl hantera som koordinera en sådan
              enormt stor katastrof som detta var. Stort tack till alla inblandade!
            </seg>
          </u>
          <note type="speaker">
            Anf. 21 Försvarsminister PETER HULTQVIST (S):
          </note>
          <u>
            <seg>
              Herr talman! Jag skulle vilja anknyta till förlängningen på det
              som riksdagsledamoten var inne på när det gäller samhällets organisation.
            </seg>
          </u>
          <u>
            <seg>
              En sak som jag tycker att det skulle vara särskilt intressant
              att titta på är var gränssnittet går mellan kommunernas och länsstyrelsens
              ansvar. I vilket skede ska man träda in, och vilken beredskap
              har länsstyrelsen för att klara av det ansvaret?
            </seg>
          </u>
          <u>
            <seg>
              Den bild jag har fått av operationen i Västmanland var att man
              gjorde det på ett bra sätt men att man själv fick uppfinna mycket
              av metoderna och sättet att hantera den akuta situationen. Det
              gick bra, och man gjorde det på ett kompetent sätt.
            </seg>
          </u>
          <u>
            <seg>
              När det gäller civilt försvar och militärt försvar är det två
              sidor av samma mynt. Det är alltså två delar som ska byggas upp
              så att de stöder varandra. Vi måste nu bygga ett civilt försvar
              som stöd också för försvarsmakten. Det är klart att har man resurser,
              då kan man också använda dem över gränser på ett helt annat sätt.
            </seg>
          </u>
          <u>
            <seg>
              Jag vill också poängtera en annan sak. Det grundläggande ansvaret
              när det gäller räddningsinsatser vid skogsbränder är kommunalt.
              Då är det viktigt att man också på den kommunala sidan drar slutsatser
              om hur man kan utveckla samverkan med privata aktörer och statliga
              myndigheter innan något inträffar och titta på om man kan säkerställa
              att man i ett givet läge kan förfoga över helikoptrar. Vi har
              också möjlighet att efterfråga stöd från andra länder, och det
              kanske är så att man i ett nordiskt perspektiv bör betrakta detta.
            </seg>
          </u>
          <u>
            <seg>
              Det som har inträffat är också en uppmaning till de politiker
              som sitter i kommunstyrelser och ledande roller att delta i övningsverksamhet.
              Jag vet att det kan vara svårt att få till stånd i ett stressat
              kommunalråds almanacka, men det är väldigt viktigt att man gör
              det, för den dag det händer har man stor nytta av det.
            </seg>
          </u>
          <note>
            Överläggningen var härmed avslutad.
          </note>
          <note>
            § 14 Svar på interpellation 2014/15:6 om arbetsmarknaden för
            yngre och äldre
          </note>
          <note type="speaker">
            Anf. 22 Finansminister MAGDALENA ANDERSSON (S):
          </note>
          <u>
            <seg>
              Herr talman! Elisabeth Svantesson har frågat mig hur höjda kostnader
              för att anställa unga och personer över 65 år kommer att leda
              till fler i arbete och fler arbetade timmar.
            </seg>
          </u>
          <u>
            <seg>
              Den tidigare regeringens nedsättning av sociala avgifter för
              unga är en ineffektiv åtgärd. Den innebär att staten subventionerar
              arbetsgivare som ändå anställer unga. En rad oberoende bedömare
              menar att reformen haft mycket små effekter på sysselsättningen,
              särskilt i förhållande till kostnaden.
            </seg>
          </u>
          <u>
            <seg>
              Det är mer effektivt att satsa resurser på ungdomar som har svårt
              att komma in på arbetsmarknaden. Därför behövs investeringar i
              jobb, utbildning och praktikplatser. Ingen ung människa ska behöva
              gå arbetslös i mer än 90 dagar. Regeringen föreslår därför i budgetpropositionen
              för 2015 bland annat utbildningskontrakt för att möjliggöra för
              unga arbetslösa att slutföra sin utbildning. Regeringen föreslår
              också traineejobb, där unga arbetslösa ges möjlighet att arbeta
              i välfärden samtidigt som de får en relevant yrkesutbildning.
            </seg>
          </u>
          <u>
            <seg>
              Lön och pension bör beskattas på samma sätt. Att återinföra den
              särskilda löneskatten för personer över 65 år är ett steg mot
              ökad likformighet i skattesystemet. Resurserna kan också användas
              mer effektivt genom åtgärder för att alla ska kunna arbeta längre.
            </seg>
          </u>
          <u>
            <seg>
              Alla människors kompetens ska tas till vara så länge de kan och
              vill arbeta. I dag klarar många personer inte av att arbeta till
              65 års ålder. Hög arbetsbelastning, stress och osäkra anställningar
              skapar arbetsmiljörelaterade problem på många arbetsplatser. Regeringen
              föreslår därför satsning ­ ar på att förbättra arbetsmiljön och
              stärka arbetslivsforskningen i budgetpropositionen för 2015.
            </seg>
          </u>
          <note type="speaker">
            Anf. 23 ELISABETH SVANTESSON (M):
          </note>
          <note>
            Herr talman! Välkommen, Magdalena Andersson, till interpellationsdebatterna!
          </note>
          <u>
            <seg>
              De sista dygnen har Stefan Löfven och Magdalena Andersson talat
              om ett paradigmskifte i svensk politik. Jag kan inte annat än
              hålla med.
            </seg>
          </u>
          <u>
            <seg>
              Det är ett paradigmskifte eftersom vi nu går ifrån en ansvarsfull
              politik som har fört Sverige genom kris och lågkonjunktur. Den
              ska bytas ut mot osäkerhet och lägre tillväxt.
            </seg>
          </u>
          <u>
            <seg>
              Det är ett paradigmskifte eftersom vi nu har en finansminister
              som talar om jobb och en aktiv näringspolitik men i själva verket
              lägger stora skatter på företagande och jobb. Skattehöjningarna
              och därmed också kostnaderna för företag och arbete är så stora
              som 40 gånger mer än vad man vill satsa på företagande.
            </seg>
          </u>
          <u>
            <seg>
              Det är ett paradigmskifte eftersom vi nu har en finansminister
              som avstår från att beräkna och presentera jobbeffekterna av sin
              politik.
            </seg>
          </u>
          <u>
            <seg>
              Det är ett paradigmskifte eftersom vi nu tar resurser från jobbskapande
              politik för unga och äldre och använder dem till att höja ersättningar
              för dem som inte jobbar.
            </seg>
          </u>
          <u>
            <seg>
              Det är definitivt att paradigmskifte när vi nu ser en regering
              som inte har ett jobbmål utan ett arbetslöshetsmål. Det är ett
              mål man kan nå utan ett enda nytt jobb.
            </seg>
          </u>
          <u>
            <seg>
              Vi ser också ett paradigmskifte i det som Magdalena Andersson
              svarade på interpellationen men också i dag i Gomorron Sverige
              när hon fick frågan om vad som är det mest jobbskapande i hennes
              budget. Då svarade hon: traineejobben. Det är det mest jobbskapande
              – av staten till 100 procent finansierade ettåriga platser i offentlig
              sektor för ungdomar. Det är det mest jobbskapande som den här
              regeringen har i sin budget.
            </seg>
          </u>
          <u>
            <seg>
              Dessutom, herr talman, måste det ses som ett paradigmskifte att
              vi har en finansminister som beskriver svensk ekonomi som att
              den är i djup kris. Det är hon rätt ensam om.
            </seg>
          </u>
          <u>
            <seg>
              Den här frågan har jag ställt till finansministern eftersom jag
              tror och tycker att det är viktigt att fler unga kommer in på
              arbetsmarknaden och att fler äldre stannar kvar lite längre. För
              att hitta drivkrafter för arbetsgivare att anställa en ung i stället
              för en äldre när vi har en väldigt sammanpressad lönestruktur
              är just sänkta kostnader en viktig väg att gå. Om det är så –
              och det är en fråga jag vill ställa till finansministern – att
              höjda kostnader inte spelar någon roll för företagen eller sysselsättningen,
              då måste man undra varför regeringen kompenserar kommunerna för
              den höjda kostnaden för att ha unga anställda. Varför ska kommuner
              kompenseras men inte de företag där många av de nya jobben vuxit
              fram?
            </seg>
          </u>
          <u>
            <seg>
              Herr talman! För mig är det bekymmersamt att vi har en finansminister
              som nu talar om jobb men lägger fram förslag som faktiskt hotar
              jobb. Det är ännu mer bekymmersamt att man inte tar med de här
              beräkningarna i den budget som man presenterar för nästa år. Att
              inte visa vilka sysselsättningseffekter de här åtgärderna får
              är inte att ta ansvar, herr talman.
            </seg>
          </u>
          <note type="speaker">
            Anf. 24 Finansminister MAGDALENA ANDERSSON (S):
          </note>
          <u>
            <seg>
              Herr talman! Ja, det är ett paradigmskifte efter åtta år med
              borgerlig regering, där det har funnits ett svar på alla frågor.
              På alla frågor som någonsin har ställts och alla problem som någonsin
              har uppkommit har det funnits ett svar: sänkt skatt.
            </seg>
          </u>
          <u>
            <seg>
              Nu finns det en regering som har lite andra idéer, som ser att
              den politik som har verkat under åtta år inte skapade alla de
              jobb som den tidigare regeringen och även många ekonomer hade
              trott att den skulle göra i just de beräkningar som Elisabeth
              Svantesson tycker är så viktiga. Vi ser efter åtta år att de förhoppningarna
              tyvärr inte infriades. Det räcker inte att sänka skatten och sedan
              vänta, rulla tummarna och hoppas att jobben ska komma.
            </seg>
          </u>
          <u>
            <seg>
              Ungdomsarbetslösheten har inte sjunkit efter det att man sänkte
              arbetsgivaravgiften för ungdomar. Tvärtom steg den sedan. Det
              kanske inte är så konstigt eftersom det mest effektiva sättet
              att stimulera att ungdomar får arbete kanske inte är att subventionera
              alla de ungdomar som skulle haft jobb i alla fall, de som i alla
              fall hade haft jobb på McDonalds. Det är naturligtvis mer effektivt
              att lägga resurserna på de ungdomar som har svårt att komma in
              på arbetsmarknaden.
            </seg>
          </u>
          <u>
            <seg>
              Här finns ett paradigmskifte: I stället för att subventionera
              anställningar för unga, nyutexaminerade handelshögskolestudenter,
              läkare, civilingenjörer eller ungdomar som har gått yrkesprogrammen
              på gymnasiet och får jobb direkt vill vi vända resurserna mot
              de ungdomar som bevisligen har svårt att komma in på arbetsmarknaden.
              Det är ungdomar som har varit arbetslösa länge. Vi ser att de
              som framför allt är arbetslösa bland ungdomar är de som inte har
              klarat av gymnasieutbildningen. För dem är det väldigt svårt i
              dag att komma in på arbetsmarknaden, och det lär inte bli lättare
              när de här ungdomarna blir lite äldre, om 10, 20, 30 år. De har
              ett långt arbetsliv framför sig.
            </seg>
          </u>
          <u>
            <seg>
              Då säger vi: Det är bättre att de ungdomarna får en möjlighet
              att få det stöd de behöver för att ta sig igenom gymnasiet, till
              exempel genom att kombinera gymnasiestudier på halvtid med ett
              jobb på halvtid. Det är ett förslag som vi lade fram i budgeten
              och som vi nu hoppas kommer att passera genom riksdagen.
            </seg>
          </u>
          <u>
            <seg>
              Det handlar om att ungdomar som är arbetslösa och som inte har
              gått ut gymnasiet ska kunna göra den här kombinationen och få
              den här lilla moroten av att ha ett jobb, ett halvtidsjobb. Men
              det får man bara om man också slutför gymnasieutbildningen. Det
              är något som har provats i flera svenska kommuner och som har
              haft väldigt fina resultat. Men vi tycker också att ungdomar som
              har en gymnasieutbildning och som inte har fått in en fot på arbetsmarknaden
              ska få möjlighet att ha ett traineejobb i äldreomsorgen.
            </seg>
          </u>
          <u>
            <seg>
              Det är, precis som du säger, hundraprocentigt subventionerat
              av det offentliga, precis som alla andra jobb i offentlig sektor
              och precis som den lön som du och jag har. Det är hundraprocentigt
              subventionerat av det offentliga.
            </seg>
          </u>
          <u>
            <seg>
              Det här kommer att vara riktiga anställningar. Vi använder de
              yrkesintroduktionsavtal som är tecknade mellan arbetsgivarnas
              parter och som för övrigt den tidigare regeringen har lyft fram
              som en väldigt viktig svensk modell för att ungdomar ska komma
              in i arbete. Ni lade ju också på en subvention för att fler ungdomar
              skulle kunna ha sådana här yrkesintroduktionsavtalsjobb.
            </seg>
          </u>
          <u>
            <seg>
              Det är precis det vi gör, fast vi lägger in en lite större subvention.
              Det blev ju inte så många jobb med er modell. Där lägger vi in
              en större subvention så att fler ungdomar ska få möjlighet att
              få en riktig anställning. Det gäller under ett år. Då får man
              in en fot på arbetsmarknaden. Sedan ska man kunna kombinera det
              med utbildning. På så sätt får ungdomar in en fot på arbetsmarknaden
              samtidigt som våra äldre, som är i behov av hemtjänst eller äldreomsorg,
              kan få en tryggare vardag. Och de som jobbar i äldreomsorgen kan
              få lite extra hjälp, hjälp med tunga lyft, eller få lite extra
              tid för de äldre.
            </seg>
          </u>
          <u>
            <seg>
              Det är vårt förslag. Det är jag stolt över.
            </seg>
          </u>
          <note type="speaker">
            Anf. 25 ELISABETH SVANTESSON (M):
          </note>
          <u>
            <seg>
              Herr talman! Magdalena Andersson svarar fortfarande inte på frågan:
              Hur många fler jobb blir det när man höjer kostnaden för att anställa
              äldre personer och de här unga?
            </seg>
          </u>
          <u>
            <seg>
              Jag håller med om att ungas jobb är prioriterade. När Magdalena
              Andersson säger att det bara fanns ett svar från den tidigare
              alliansregeringen är det sant. Men det var inte det svaret Magdalena
              Andersson använde. Det handlar om jobb. Hur kan vi få fler jobb
              i ekonomin?
            </seg>
          </u>
          <u>
            <seg>
              Vi har startat en jobbmotor. Mitt i den hårdaste motvind, i en
              kall lågkonjunktur, har jobben vuxit fram. Det är över 340 000
              fler jobb. Det är unikt. Om Magdalena Andersson inte kan erkänna
              det har vi verkligen ett paradigmskifte. Då har vi en finansminister
              som helt stänger ute omvärlden och inte ser att vi faktiskt har
              fått fler jobb.
            </seg>
          </u>
          <u>
            <seg>
              Men jobben måste fortsätta att bli fler. Det är därför vi i Alliansen
              är så tydliga med att den jobbskapande motorn måste fortsätta.
              Det måste läggas i en högre växel, inte lägre.
            </seg>
          </u>
          <u>
            <seg>
              När det gäller unga är det väldigt tydligt så att många unga
              nu har kommit i jobb, men många fler unga behöver göra det. Utbildning
              är A och O. Det har jag sagt under många år. Det är därför som
              vi har sagt att den som inte har gjort klar sin gymnasieutbildning
              måste få stöd för att göra det. Vi har haft ett generöst studiestöd
              för just de personerna. Det håller jag med finansministern om.
            </seg>
          </u>
          <u>
            <seg>
              Men låt oss nu gå till den fråga som ingen visste någonting om
              för en månad sedan, nämligen att ni nu också höjer kostnaden för
              äldre. Det är uppenbart så att ni nu ska finansiera de löften
              som ni gav: allt till alla. Det kommer naturligtvis inte att ske,
              för det var så många löften ni levererade. Men några av de här
              löftena, som ni finansierade, ska ni nu hämta hem pengarna för.
              Då tar ni det från jobb och företagande. Det är svart på vitt.
              Och det är ett förslag som ingen visste något om, nämligen att
              höja kostnaden för att anställa äldre.
            </seg>
          </u>
          <u>
            <seg>
              Jag har haft förmånen att träffa många äldre som har stannat
              kvar på arbetsmarknaden. Finansministern vet ju också att vi behöver
              fler unga som kommer in snabbare och att vi behöver fler äldre
              som orkar jobba lite till, kanske några timmar i veckan eller
              en dag i veckan. Men många arbetsgivare är rätt skeptiska, dessvärre,
              och har negativa attityder till äldre arbetskraft. Därför behöver
              vi uppmuntra detta.
            </seg>
          </u>
          <u>
            <seg>
              Det är dubbelt så många över 65 år som jobbar i dag, jämfört
              med 2006. Det beror på många saker, såklart. En del har varit
              drivkraften för arbetsgivare att låta de här personerna stanna
              kvar.
            </seg>
          </u>
          <u>
            <seg>
              Jag ställer då frågan till finansministern: Vad får det här för
              effekter på äldres sysselsättning? Jag får inget svar på den frågan.
              Det är en viktig fråga för alla de företag som har startat, till
              exempel Pensionärspoolen i Lund eller Seniorfixaren i Karlskoga.
              Där har man dessutom ofta både RUT-tjänster och äldre anställda.
              De äldre är glada – de kan jobba ett par dagar i veckan – och
              företagen har skapat nya jobb. Kommer det här inte att påverka
              företagandet?
            </seg>
          </u>
          <u>
            <seg>
              Återigen: Om det inte har någon effekt att höja kostnaderna för
              de här arbetsgivarna, varför kompenserar regeringen just kommunerna,
              om det inte påverkar kostnader, verksamheter och sysselsättning?
              Det här är en fråga som jag fortfarande inte har fått svar på,
              herr talman.
            </seg>
          </u>
          <note type="speaker">
            Anf. 26 Finansminister MAGDALENA ANDERSSON (S):
          </note>
          <u>
            <seg>
              Herr talman! Elisabeth Svantesson! Det finns två sidor. Om det
              var så att länder som inte hade någon skatt var de länder som
              hade högst sysselsättning och minst antal arbetslösa skulle vi
              ha ett problem. Men det är faktiskt inte alls så världen ser ut.
              Alla skatter man tar ut påverkar naturligtvis ekonomin, men hur
              man använder skatterna påverkar också ekonomin.
            </seg>
          </u>
          <u>
            <seg>
              Resultatet av er politik är till exempel att ni har använt alla
              resurser som har vuxit fram i ekonomin, och mer därtill, till
              att sänka skatten. Ni har sänkt skatten för personer som arbetar.
              Men det har till exempel gjort att kvaliteten i äldreomsorgen
              har sjunkit, som sedan har fått resultatet att över 100 000 personer
              – de flesta är kvinnor – har gått ned i arbetstid för att de inte
              tycker att äldreomsorgen håller tillräckligt hög kvalitet. Det
              får också jobbeffekter.
            </seg>
          </u>
          <u>
            <seg>
              Man måste titta på vad skatten har för jobbeffekt men också på
              vad man använder skattepengarna till och vad det har för jobbeffekt.
            </seg>
          </u>
          <u>
            <seg>
              Det vi gör i den här budgeten är att vi finansierar alla de reformer
              vi lägger fram. Det har vi varit tvungna att göra, eftersom er
              regering har lämnat ett mycket stort hål i statens finanser efter
              sig. Det är så stort att vi nu lånar 10 miljoner i timmen för
              att finansiera era skattesänkningar. Det gör att vi behöver finansiera
              reformer.
            </seg>
          </u>
          <u>
            <seg>
              Det är vi ändå ense om. Även Moderaterna har ju månad ut och
              månad in talat om att krona ‑ för ‑ krona-principen gäller och
              att man måste finansiera alla reformer. Om det inte finns några
              pengar att genomföra reformer för, Elisabeth, är väl pengarna
              slut – eller hur? Det finns inga pengar. Pengarna är slut. Då
              måste vi finansiera våra reformer, och då behöver man höja skatten.
              Då får det vara genomtänkt hur man förändrar skatten men också
              hur man använder pengarna.
            </seg>
          </u>
          <u>
            <seg>
              Ja, vi höjer skatten, men vi använder de pengarna till offensiva
              satsningar för att jobben ska kunna bli fler. Det handlar om att
              investera mer i infrastruktur. Det handlar om att investera mer
              i företagande, till exempel ungt företagande, turism och exportsatsningar.
              Det handlar om att satsa mer på utbildning, så att ungdomar kan
              få en utbildning men också att fler av de ungdomar som skulle
              vilja få en högre utbildning kan få det.
            </seg>
          </u>
          <u>
            <seg>
              Vi vänder den trend som den borgerliga regeringen har haft med
              att dra ned på antalet högskoleplatser. Det var en borgerlig regering
              som ville att färre ungdomar skulle få möjlighet att få en högre
              utbildning. Detta vänder vi. Det är också ett paradigmskifte.
              Fler ungdomar ska få möjlighet att läsa vidare på högskolan.
            </seg>
          </u>
          <u>
            <seg>
              Vi ser också att välfärden är någonting som är viktigt för arbetskraftsutbudet.
              Därför ökar vi resurserna så att vi kan anställa fler i äldreomsorgen
              men också i barnomsorgen. Vi vet hur viktigt det är med en väl
              fungerande välfärd, inte minst för att kvinnor ska kunna arbeta
              och kvinnor ska kunna arbeta heltid.
            </seg>
          </u>
          <u>
            <seg>
              Det är klart att det är en ekonomi. Om man inte skulle ha någon
              barnomsorg skulle man naturligtvis ha lägre skatt. Men då skulle
              det vara mycket svårare för föräldrar att jobba. På så sätt är
              det förnuftigt att ta ut skatt för att se till att man har en
              väl fungerande välfärd, så att människor, både de som har äldre
              föräldrar och de som har barn, ska kunna jobba.
            </seg>
          </u>
          <u>
            <seg>
              På så sätt kan skattehöjningar, om man använder pengarna rätt,
              faktiskt leda till högre sysselsättning och lägre arbetslöshet
              än om man har väldigt låga skatter. Och tittar vi oss runt omkring
              i världen ser vi ganska ofta att länder som har ett ganska högt
              skattetryck också har en väldigt hög sysselsättningsgrad. Det
              är det som är tankarna bakom regeringens politik.
            </seg>
          </u>
          <u>
            <seg>
              Vi redovisar också i finansplanen en samlad bedömning av vad
              våra åtgärder har för effekt på sysselsättning. Bedömningen är
              att arbetslösheten sjunker något på kort sikt men att de långsiktiga
              effekterna av den samlade politiken är osäkra. Det är de alltid.
            </seg>
          </u>
          <u>
            <seg>
              Tidigare har vi läst finansplaner med väldigt optimistiska bedömningar
              om vilka fantastiska effekter jobbskatteavdragen ska ha på sysselsättning
              ­ en, som tyvärr sedan inte har infriats.
            </seg>
          </u>
          <note type="speaker">
            Anf. 27 ELISABETH SVANTESSON (M):
          </note>
          <u>
            <seg>
              Herr talman! Det ska vara genomtänkta skatter – precis. Jag delar
              finansministerns bild av att det inte handlar om att ha världens
              lägsta skatter. Det har vi verkligen inte. Det är ingen som betvivlar
              detta. Men frågan är just: Är de genomtänkta? Är det mest genomtänkta
              man kan göra att beskatta jobbframväxt och jobbtillväxt? Är det
              mest genomtänkta man kan göra att göra det dyrare att anställa
              äldre personer, när vi nu äntligen ser att fler äldre stannar
              kvar på arbetsmarknaden?
            </seg>
          </u>
          <u>
            <seg>
              Är det mest genomtänkta man kan göra att höja kostnaderna för
              att anställa unga, när vi ser att fler unga behöver komma in och
              vi har en sammanpressad lönestruktur och unga har svårare att
              konkurrera om jobben?
            </seg>
          </u>
          <u>
            <seg>
              Sedan står Magdalena Andersson än en gång i kammaren, och vi
              hör henne ofta på andra ställen också, och talar just om jobbskatteavdragen
              och hur förfärligt det är att vi har sänkt skatten för vanliga
              människor, hur förfärligt det är att sjuksköterskor har en hel
              månadslön till att leva av , kunna konsumera och ha en lite friare
              tillvaro och hur förfärligt det är att en undersköterska, en brandman
              eller en lärare har mer pengar kvar i plånboken.
            </seg>
          </u>
          <u>
            <seg>
              Men sanningen är ju att Socialdemokraterna varje gång som vi
              har sänkt skatten för vanligt folk har tyckt att det har varit
              en ganska bra idé och inte heller återställt något på det sättet,
              därför att det påverkar ekonomin.
            </seg>
          </u>
          <u>
            <seg>
              Skatter påverkar ekonomin, och skatter kan också leda till fler
              jobb. Varför satsar man då med en sådan kirurgisk precision på
              skatter som slår mot företagandet i Sverige när vi behöver fler
              företag som växer och anställer? De över 340 000 nya jobb som
              har vuxit fram har ju främst kommit i den privata sektorn. Och
              varför är det så viktigt? Jo, det är då vi också får mer resurser
              till välfärd. Vi har 340 000 fler skattebetalare som är med och
              betalar till en god omsorg och till en bra skola.
            </seg>
          </u>
          <u>
            <seg>
              Det är på så sätt vi kan få Sverige att växa. Det är också så
              vi långsiktigt skapar trygghet – inte genom att slå hårdast mot
              de sektorer där jobben växer fram, för på sikt har vi i så fall
              inga resurser till välfärd, herr talman.
            </seg>
          </u>
          <note type="speaker">
            Anf. 28 Finansminister MAGDALENA ANDERSSON (S):
          </note>
          <u>
            <seg>
              Herr talman! Resurser till den framtida välfärden skapas av att
              fler arbetar, och det är därför som regeringen i budgeten satsar
              stort på att fler jobb ska växa fram. Det är det som är i fokus,
              och det är också därför regeringen har satt upp målet att Sverige
              ska ha den lägsta arbetslösheten i EU senast 2020.
            </seg>
          </u>
          <u>
            <seg>
              Det som är bra med det målet är att vi inte bara ska fokusera
              på arbetslösheten, utan vi ska också noga följa sysselsättningsutvecklingen
              och antalet arbetade timmar. Det är viktigt att ha fokus på alla
              dessa tre mål. Det är det som är bättre med det här målet än den
              förra regeringens mål , som ju mycket väl kunde uppnås bara genom
              att människor delade på jobben. Det behöver inte komma fram ett
              enda nytt jobb med det sysselsättningsmål som ni hade satt upp,
              utan det är bara att dela på jobben. Det behöver inte vara en
              enda extra arbetad timme för att man ska kunna nå det målet.
            </seg>
          </u>
          <u>
            <seg>
              Det är det som poängen med det sysselsättningsramverk som vi
              tänker oss, där man har ett tydligt mål för arbetslösheten men
              sedan går vidare och noga följer både arbetade timmar och sysselsättningsgraden
              i ekonomin.
            </seg>
          </u>
          <u>
            <seg>
              Det här är en regering som kommer att ha ett väldigt tydligt
              fokus på jobben, för vi vet hur viktigt det är för människor att
              ha en möjlighet att kunna försörja sig själva. Vi vet vad ett
              jobb innebär för att man ska känna att man är med och bidrar och
              är en del av samhällsutvecklingen men också vilken frihet det
              innebär att kunna ha en egen inkomst och därför kunna bestämma
              över sitt eget liv.
            </seg>
          </u>
          <u>
            <seg>
              Det är ett tydligt jobbfokus i den här budgeten från regeringen,
              men detta jobbfo kus kommer inte bara att handla om att sänka
              skatten. Det handlar om en fungerande barnomsorg, en fungerande
              äldreomsorg, en fungerande sjukvård, bra utbildningssystem, goda
              vidareutbildningsmöjligheter för våra unga, fungerande arbetsmarknadspolitik
              där vi ser till att människor inte fastnar i långtidsarbetslöshet
              på det sätt som har skett de senaste åren, viktiga investeringar
              i infrastruktur men också stöd till små företag som vill exportera,
              ungt företagande och annat – här finns ett samlat program från
              regeringen som kommer att göra skillnad för Sverige!
            </seg>
          </u>
          <note>
            Överläggningen var härmed avslutad.
          </note>
          <note>
            § 15 Svar på interpellation 2014/15:15 om överflyttning av ansvaret
            för svensk polis
          </note>
          <note type="speaker">
            Anf. 29 Statsrådet ANDERS YGEMAN (S):
          </note>
          <u>
            <seg>
              Herr talman! Maria Abrahamsson har frågat mig på vilket sätt
              omorganisationen av svensk polis och ytterst medborgarnas berättigade
              krav på trygghet mot brott gynnas av att ansvaret för polisen
              flyttas från justitieministern till den nyinrättade posten som
              inrikesminister.
            </seg>
          </u>
          <u>
            <seg>
              Omorganisationen av svensk polis ger fördelar både när det gäller
              resursfördelningen och styrningen av verksamheten. Organisation,
              arbetssätt och metoder måste dock fortsätta att utvecklas. Polisen
              måste vässa sin förmåga att klara upp vardagsbrott. Det behövs
              också krafttag mot den organiserade brottsligheten. Utbredningen
              av den här typen av brottslighet är en stor utmaning för samhället
              att hantera och en högt prioriterad fråga för regeringen.
            </seg>
          </u>
          <u>
            <seg>
              För att ytterligare stärka kunskaperna och färdigheterna hos
              polisens anställda måste även polisutbildningen ses över. Regeringen
              kommer att inleda ett arbete med att göra om polisutbildningen
              till en högskoleutbildning.
            </seg>
          </u>
          <u>
            <seg>
              Sveriges invånare har rätt att förvänta sig att staten gör allt
              den kan för deras trygghet och säkerhet. En professionell och
              effektiv polis är en hörnsten i det arbetet, men arbetet behöver
              också involvera den civila krishanteringen i vårt land , såsom
              Myndigheten för samhällsskydd och beredskap.
            </seg>
          </u>
          <u>
            <seg>
              Mitt samlade ansvar som inrikesminister skapar förutsättningar
              för att med kraft arbeta för en polisverksamhet med god förmåga
              att hantera de utmaningar som framtiden bär med sig och bidra
              till att tryggheten och säkerheten ökar för alla.
            </seg>
          </u>
          <note type="speaker">
            Anf. 30 MARIA ABRAHAMSSON (M):
          </note>
          <u>
            <seg>
              Herr talman! Jag vill passa på att gratulera om inte landet så
              i vart fall statsrådet Ygeman till upphöjelsen.
            </seg>
          </u>
          <u>
            <seg>
              Jag har också fått lära mig att det hör till god ton att man
              tackar statsrådet för svaret. Det vill jag också göra, även om
              ett uteblivet svar också är ett svar. Det är ungefär min tolkning.
            </seg>
          </u>
          <u>
            <seg>
              Jag har förstått av att läsa det kortfattade svar som jag fick
              av statsrådet i går via e-post att man på departementet kanske
              ännu inte har riktigt kläm på hur den nya ansvarsfördelningen
              på Justitiedepartementet ska påverka den omorganisation av svensk
              polis som ska sjösättas vid årsskiftet. Hade man vetat om på vilket
              sätt denna överflyttning av ansvaret för svensk polis hade fått
              effekt hade givetvis statsrådet nämnt detta i sitt svar. Det skulle
              jag ha gjort i alla fall. Det hade jag framhållit som en fördel
              med omflyttningen av ansvaret. Men vi hörde ingenting om detta.
            </seg>
          </u>
          <u>
            <seg>
              I stället hör vi att det är viktigt att polisen involveras i
              den civila krisberedskapen. Det håller jag med om. Det är viktigt.
              Men vad som gör mig lite förvånad när jag läser bilagan till budgetpropositionen,
              som just behandlar försvar och samhällets krisberedskap och som
              jag förstår numera måste vara statsrådet Ygemans husbibel , närmare
              bestämt, är att där nämns egentligen inte polisen med ett enda
              ord, förutom när det handlar om blåljusmyndighetern a. Men polisen
              är bara en av dessa .
            </seg>
          </u>
          <u>
            <seg>
              Att blåljusmyndigheterna har haft problem med sitt kommunikationssystem
              Rakel har varit känt sedan länge. Det är väl också den röda tråden
              i det lilla som eventuellt kan sammankopplas med polisen i den
              här budgetbilagan: Vad det handlar om är att få Rakel att fungera
              bättre.
            </seg>
          </u>
          <u>
            <seg>
              Det är sant, det håller jag med om, men om det är det som motiverar
              att statsrådet Ygeman också har fått huvudansvaret för svensk
              polis tycker jag att det vore på sin plats att få detta lite utvecklat,
              och det får jag inte i det svar som jag hörde läsas upp här i
              dag.
            </seg>
          </u>
          <u>
            <seg>
              Statsrådet vet ju att anledningen till att vi i Sverige de senaste
              decennierna har haft ett samlat politiskt ansvar för hela rättsväsendet
              hänger ihop med att de olika delarna påverkar varandra. Effektiv
              polis leder till ökade krav på åklagarmyndigheter , vilket i sin
              tur leder till ökade krav på domstol ar och i förlängningen även
              på kriminalvården.
            </seg>
          </u>
          <u>
            <seg>
              När man nu bryter loss en del, det vill säga polisen, och lägger
              den under en annan minister kan det också uppstå situationer där
              man behöver ha kontroll över vad som händer i de andra delarna
              i rättskedjan. Hur ska det ansvaret se ut, och vad har statsrådet
              för kommentar till detta?
            </seg>
          </u>
          <u>
            <seg>
              Först och främst vill jag dock ha lite mer kött på benen när
              det gäller hur samhällsskyddet och polisens insatser ska involveras
              i varandra, just med tanke på att budgetpropositionen inte nämner
              någonting om detta , mer än att Rakelsystemet måste fås att fungera
              effektivare.
            </seg>
          </u>
          <note type="speaker">
            Anf. 31 Statsrådet ANDERS YGEMAN (S):
          </note>
          <u>
            <seg>
              Herr talman! Jag tackar Maria Abrahamsson för detta.
            </seg>
          </u>
          <u>
            <seg>
              För det första måste jag understryka att regeringen fattar beslut
              som ett kollektiv. Allt beslutsfattande i regeringen är enligt
              regeringsformen kollektivt, vilket innebär att rättskedjan är
              obruten. Som sakkunskap kan jag upplysa om att även åklagarväsendet
              och Ekobrottsmyndigheten ligger under inrikesministern i regeringen.
            </seg>
          </u>
          <u>
            <seg>
              Jag är naturligtvis glad över att Maria Abrahamsson ägnar departementets
              organisation detta stora intresse, men medborgarna hade kanske
              blivit lite mer imponerade om samma intresse hade ägnats åt uppklaringsprocenten.
              Efter åtta år med alliansregeringen sjunker uppklaringsprocenten.
              Färre och färre brott klaras upp. Om det har vi inte hört ett
              ord från Maria Abrahamsson. Om uppdelningen av departementsorganisationen
              har vi hört många ord från Maria Abrahamsson.
            </seg>
          </u>
          <u>
            <seg>
              Jag kan glädja interpellanten med att vi kommer att återkomma
              med de synergieffekter som organisationen ger. Vi har trots allt
              bara suttit i regeringen i två veckor, och de borgerliga partierna
              som bildade den tidigare regeringen hade åtta års regeringsinnehav
              med en sammanhållen rättskedja och sjunkande uppklaringsprocent.
              Vi ska förhoppningsvis kunna fokusera mer på uppklaringen.
            </seg>
          </u>
          <u>
            <seg>
              Den departementsorganisation som vi har valt med en inrikesminister
              för både krisberedskapen och polisen är den departementsorganisation
              som är vanligast i nästan alla andra EU-länder. Om vi tittar på
              hur EU sorterar sitt arbete i RIF-rådet, rådet för rättsliga och
              inrikes frågor, är det samma uppdelning där.
            </seg>
          </u>
          <u>
            <seg>
              Jag känner mig trygg med att när vi nu flyttar polisfrågor till
              en dedikerad minister kommer vi att få ett starkare fokus på polisens
              arbete, och vi kommer att kunna jobba vidare med det som de borgerliga
              partierna i regeringsställning misslyckades med, nämligen att
              klara upp brott.
            </seg>
          </u>
          <note type="speaker">
            Anf. 32 MARIA ABRAHAMSSON (M):
          </note>
          <u>
            <seg>
              Herr talman! Att regeringen fattar beslut kollektivt är känt
              – även för mig. Det innebär dock inte att alla statsråd har ansvar
              för alla myndigheter. Ett exempel är den konflikt som kan uppstå
              när det blir oklarheter om vilka statsråd som har ansvar för vad.
            </seg>
          </u>
          <u>
            <seg>
              Häromveckan uttalade sig justitieminister Morgan Johansson i
              SVT om polisens ”jakt” på papperslösa flyktingar. Han fick en
              fråga om hur det är möjligt, och Vänsterpartiet uttalade sig kritiskt.
              Justitieministern svarade att de frågorna inte var hans ansvar
              utan att polisfrågorna ligger hos Ygeman.
            </seg>
          </u>
          <u>
            <seg>
              I förra veckan läste jag i Svenska Dagbladet om kritiken från
              FN:s tortyrkommitté och Europarådet mot de långa häktningstiderna
              i Sverige. Då svarade polisminister Ygeman att de långa häktningstiderna
              nog kan vara motiverade när det gäller grova brott och grov organiserad
              brottslighet. Häktningsfrågor och häktningstider regleras i rättegångsbalken
              och ligger inom kriminalvården. Hur ska man förhålla sig till
              att statsrådet helt plötsligt tassar på den marken? Det är inte
              heller helt glasklart.
            </seg>
          </u>
          <u>
            <seg>
              Uppklaringsprocenten behöver absolut bli bättre. Det är därför
              vi sjösätter en ny polisorganisation vid årsskiftet. På de tre
              veckor den nya regeringen har jobbat har ni inte hunnit ta fram
              den. Det är den tidigare regeringen som har arbetat fram den.
              Det kan vi vara överens om.
            </seg>
          </u>
          <u>
            <seg>
              Jag vidhåller att jag inte är särskilt fixerad vid departementsindelningen.
              Det är inte orsaken till min fråga. Det framgår av min interpellation
              att jag undrar på vilket sätt omorganisationen gynnar medborgarnas
              trygghet mot brott. Det är vad jag vill ha svar på.
            </seg>
          </u>
          <u>
            <seg>
              Eftersom man gör en rätt omfattande organisationsförändring,
              som inte har skett på 30 år i Sverige, tycker jag att det går
              att ge något mer besked än att det ser ut så i hela Europa, att
              det nog ska gå bra och att statsrådet kan göra en kraftfull insats.
              Jag vill ha lite mer tydliga besked om vilka överväganden som
              ligger bakom förändringen.
            </seg>
          </u>
          <note type="speaker">
            Anf. 33 Statsrådet ANDERS YGEMAN (S):
          </note>
          <u>
            <seg>
              Herr talman! Även om den tidigare borgerliga regeringen har jobbat
              fram reformen av polismyndigheten vill jag för tydlighetens skull
              säga att vi till fullo står bakom den. Vi har inte några planer
              på att göra några övergripande ändringar av den. Det är en riktig
              politik som vi också har deltagit i. Det ska inte råda några tveksamheter
              för den som lyssnar på debatten.
            </seg>
          </u>
          <u>
            <seg>
              Sedan var det frågan om de långa häktningstiderna. Maria Abrahamsson
              har en erfarenhet både som jurist och som journalist. Då kanske
              man kunde begära att hon lite bättre kunde citera inrikesministern.
              Min poäng var att brottsutredningarna ibland är så komplicerade
              att det inte går att korta häktningstiderna. Det finns fall där
              rättssäkerheten och samhällets förmåga att utreda brott faktiskt
              gör att det krävs långa häktningstider. Det beror helt enkelt
              på att brotten är så svåra att reda ut. I fallen med de extremt
              långa häktningstiderna rör det sig om mycket grova brott och mycket
              komplicerade utredningar.
            </seg>
          </u>
          <u>
            <seg>
              Jag tillhör absolut dem som tycker att vi ska ha så korta häktningstider
              som möjligt och att restriktionerna under häktningstiden ska vara
              så få som det bara går. Men jag tänker inte kompromissa på möjligheten
              att utreda brott och grova brott grundligt. Häktningar omprövas
              av domstol var 14:e dag. Det är upp till domstolen att bedöma
              om det finns skäl att förlänga häktningen ytterligare 14 dagar.
            </seg>
          </u>
          <u>
            <seg>
              Skälen till den nya departementsorganisationen verkar vara kärnan
              i Maria Abrahamssons intresse för frågan. Jag tycker att Maria
              Abrahamsson är lite orättvis. Jag har sagt att vi kan få ytterligare
              fokus på polisens organisation. Vi kan leda ett arbete för att
              öka uppklaringsprocenten, som den borgerliga regeringen misslyckades
              med under åtta år vid makten – trots en sammanhållen rättskedja
              på departementet.
            </seg>
          </u>
          <u>
            <seg>
              Vi går stärkta in i EU-arbetet eftersom vi får samma typ av organisation
              som i många av de andra länderna. Och det finns synergieffekter
              i att samordna allt som har med säkerhet och skyddsverksamhet
              att göra.
            </seg>
          </u>
          <u>
            <seg>
              Med detta sagt: Jag hoppas att Maria Abrahamsson har förståelse
              för att hon får vänta några veckor på detaljerna.
            </seg>
          </u>
          <note type="speaker">
            Anf. 34 MARIA ABRAHAMSSON (M):
          </note>
          <u>
            <seg>
              Herr talman! Jag har förståelse för detta, och jag väntar gärna
              på svar. Jag kommer inte att släppa frågan utan återkomma till
              den.
            </seg>
          </u>
          <u>
            <seg>
              Däremot tror jag att statsrådet ska akta sig för att ge sig in
              i diskussioner om att analysera arbetets gång i domstolar. De
              flesta som har intresse för kriminalpolitiska frågor och rättsfrågor
              vet att brottmål kan vara komplicerade. Men detta är en illustration
              av hur svårt det kan bli att förhålla sig till vem av ministrarna,
              justitieministern eller polisministern, som har ansvaret för rättspolitiken.
              Det hade varit mer befogat om Morgan Johansson hade svarat på
              just frågan om synen på häktningstider. Det får ni göra upp sinsemellan.
            </seg>
          </u>
          <u>
            <seg>
              Där kommer jag in på nästa led i frågan. Så länge statsråd på
              samma departement är överens, i detta fall om rättskedjan, är
              det bra. Men vad händer den dagen det blir konflikt? Vad händer
              den dagen när statsrådet Ygeman vill ha mer pengar till sin polisorganisation
              och justitieminister Johansson säger att pengarna behövs för att
              bygga fängelseplatser? Det är en diskussion som jag gärna ser
              fram emot att ta med er längre fram.
            </seg>
          </u>
          <u>
            <seg>
              Jag konstaterar att det som var kärnan till min interpellation
              var frågan om hur involveringen av polis och civil beredskap ger
              synergieffekter. Vi har fått reda på att det blir synergieffekter
              – dock inte vilka. Det är intressant för den rättssökande allmänheten
              och den allmänhet som vill ha sina brott uppklarade, det vill
              säga frågan om uppklaringsprocenten. Det finns inga besked alls.
              Det kan jag bara tolka på ett sätt, nämligen att statsrådet Ygeman
              inte riktigt vet vad han ska ha den nya organisationen till.
            </seg>
          </u>
          <note type="speaker">
            Anf. 35 Statsrådet ANDERS YGEMAN (S):
          </note>
          <u>
            <seg>
              Herr talman! Det hade inte spelat någon roll vilket svar jag
              hade gett Maria Abraham sson. Slutanförandet var skrivet på förhand:
              ”Det här var inget svar!”
            </seg>
          </u>
          <u>
            <seg>
              Jag hade kunnat stå här i timtal och läsa upp olika synergieffekter
              och möjligheter, ge exempel på fördelar från olika europeiska
              länder. Men det var inte poängen. Maria Abrahamssons poäng var
              att säga att det inte var ett svar. À la bonne heure! Det är oppositionspolitikerns
              roll. Välkommen dit!
            </seg>
          </u>
          <u>
            <seg>
              Jag förstod också att Maria Abrahamsson hade stor erfarenhet
              av bråkande ministrar efter åtta år med en borgerlig regering.
              Må så vara. Nu har vi en ny regering. Det kommer säkert att vara
              diskussioner i den också, men regeringen fattar beslut som kollektiv.
              Det finns inget annat beslutsfattande.
            </seg>
          </u>
          <u>
            <seg>
              Därmed finns det bara en uppfattning i regeringen, oavsett hur
              arbetet är fördelat mellan de olika statsråden. Det är min förhoppning
              att den nya samarbetsregeringen ska dels ha en bättre stämning,
              dels ha ett bättre samarbete med riksdagen och riksdagens samtliga
              partier. I ett så litet land som Sverige har vi inte råd att ha
              en väldig massa olika uppfattningar om hur vi ska gå framåt.
            </seg>
          </u>
          <u>
            <seg>
              Jag hoppas att även Moderaterna ska kunna vara med i arbetet
              för att skapa ett tryggare och bättre Sverige, där vi klarar upp
              fler brott och där tryggheten hos medborgarna ökar. Maria Abrahamsson
              lovade att återkomma i fler debatter. Då kan jag bara säga att
              jag ser fram emot dem och tackar för den här debatten.
            </seg>
          </u>
          <note>
            Överläggningen var härmed avslutad.
          </note>
          <note>
            § 16 Svar på interpellation 2014/15:10 om ekonomiskt utsatta
            barns hälsa
          </note>
          <note type="speaker">
            Anf. 36 Statsrådet GABRIEL WIKSTRÖM (S):
          </note>
          <note>
            Herr talman! Karin Rågsjö har frågat mig:
          </note>
          <u>
            <seg>
               vad jag avser att göra för att hitta strategier för att motverka
              de ökande so ciala och ekonomiska klyftorna när det gäller hälsa
            </seg>
          </u>
          <u>
            <seg>
               vilka åtgärder jag avser att vidta för att minska den psykiska
              ohälsan hos barn och unga
            </seg>
          </u>
          <u>
            <seg>
               vad jag avser att göra för att stödja kommuner och landsting
              i det förebyggande arbetet för en jämlik hälsoutveckling.
            </seg>
          </u>
          <u>
            <seg>
              Jag vill börja med att tacka Karin Rågsjö för de mycket angelägna
              frå ­ gor som hon ställer. De sociala hälsoklyftorna och utvecklingen
              av den psykiska ohälsan är några av de mest aktuella utmaningarna
              inom folk ­ hälso ­ området, inte minst när det gäller hälsosituationen
              bland barn och unga.
            </seg>
          </u>
          <u>
            <seg>
              Det är fortfarande så att folkhälsan i Sverige utvecklas positivt
              för befolkningen i helhet. De flesta av oss kan se fram emot ett
              både längre och friskare liv än tidigare generationer. Ur hälsosynpunkt
              är Sverige ett bra land att leva i för de allra flesta av oss.
            </seg>
          </u>
          <u>
            <seg>
              Men den goda hälsan är inte jämlikt fördelad. Klyftan mellan
              de grupper som har den bästa hälsan och dem som har den sämsta
              har ökat under de senaste åren. Och det finns tydliga samband
              mellan hälsa och socioekonomiska förhållanden nästan oavsett vilka
              hälsoproblem det gäller. Det är också uppenbart att risken för
              sämre hälsa är större hos barn som växer upp i ekonomisk utsatthet.
              Så vill vi inte ha det.
            </seg>
          </u>
          <u>
            <seg>
              Regeringen redogjorde i regeringsförklaringen för ett antal åtgärder
              inom ett flertal politikområden som har betydelse för folkhälsans
              utveckling. Också i den budgetproposition som lämnades till riksdagen
              i går föreslås en rad åtgärder som syftar till att förbättra människors
              sociala och ekonomiska livsvillkor och som därmed också bidrar
              till bättre förutsättningar för en god och jämlik hälsa. Ett exempel
              är förslaget om att receptbelagda läkemedel ska vara kostnadsfria
              för barn och ungdomar under 18 år från den 1 juli nästa år.
            </seg>
          </u>
          <u>
            <seg>
              Utöver de insatser som görs inom olika politikområden för att
              skapa bättre sociala levnadsvillkor för alla kommer regeringen
              att tillsätta en särskild kommission för jämlik hälsa. Kommissionen
              ska bland annat identifiera förhållanden som orsakar skillnader
              i hälsa och lämna förslag på hur skillnaderna kan minskas.
            </seg>
          </u>
          <u>
            <seg>
              Den psykiska ohälsan är en stor utmaning , bland annat när det
              gäller den oroande utvecklingen bland barn och unga. Insatser
              på detta område är därför prioriterade för regeringen. Också här
              är de socioekonomiska skillnaderna tydliga, och det kommer därför
              att vara en viktig fråga för kommissionen att arbeta med. Men
              regeringen föreslår också andra åtgärder som har betydelse för
              barns och ungas psykiska hälsa. Till exempel har de insatser som
              regeringen föreslår för att förbättra skolan och för att öka ungdomars
              möjlighet till arbete stor betydelse för den psykiska hälsan.
            </seg>
          </u>
          <u>
            <seg>
              Kommuner och landsting har ett stort ansvar i det förebyggande
              arbetet. Det finns redan en stor medvetenhet om detta i många
              kommuner och landsting. Genom Folkhälsomyndigheten finns tillgång
              till folkhälsodata på kommunnivå och också kunskapsunderlag och
              metodstöd. Folkhälsomyndigheten och Sveriges Kommuner och Landsting
              har tidigare i år skapat Mötesplats social hållbarhet, som är
              ett forum för både offentliga och privata aktörer med syfte att
              stärka den sociala hållbarheten och minska skillnaderna i hälsa.
              Regeringen ser positivt på detta initiativ, och jag är övertygad
              om att också kommissionens arbete kommer att ge oss ytterligare
              kunskap om hur staten, kommunerna och landstingen på bästa sätt
              kan samverka för att nå målet om en jämlik hälsa för alla.
            </seg>
          </u>
          <note type="speaker">
            Anf. 37 KARIN RÅGSJÖ (V):
          </note>
          <u>
            <seg>
              Herr talman! Jag vill tacka statsrådet för ett fylligt svar.
              Jag är väldigt glad att det blir en folkhälsokommission och hoppas
              att den kommissionens arbete blir hands on och att det inte blir
              en folkhälsobyråkrati, något som vi har sett alldeles för mycket
              av de senaste åren. Vi måste göra någonting på riktigt.
            </seg>
          </u>
          <u>
            <seg>
              Hur står det då till med folkhälsan? Precis som statsrådet själv
              sade ser det bra ut för Sverige som helhet. Men när vi dyker ned
              i siffrorna ser vi någonting helt annat, och det är att skillnaderna
              ökar markant. De har ökat markant under de senaste åtta åren.
            </seg>
          </u>
          <u>
            <seg>
              När det gäller alla stora dödsorsaker – cancer, stroke, olyckor,
              självmord – är det den del av befolkningen som har kort utbildning
              som drabbas mest. Det här är också en grupp som har en sämre hälsoutveckling
              än andra i samhället. I Rinkeby ser statsrådet helt andra hälsoproblem
              än i den stadsdel jag bor i, Kungsholmen. Det här är nämligen
              en fråga om klass.
            </seg>
          </u>
          <u>
            <seg>
              Kvinnor som endast har en grundskoleutbildning är en grupp som
              på olika sätt har farit väldigt illa under de senaste åren. Dödligheten
              i åldersgruppen 35 – 64 år har minskat med 6 procent under 20
              år. Kvinnor som har mer än gymnasieutbildning har en helt annan
              hälsoutveckling. Den har nämligen blivit 33 procent bättre. Det
              är alltså markanta skillnader. Att vara kvinna med kort utbildning
              är en riskfaktor i dag när det gäller hälsa. Det här är en väldigt
              viktig fråga.
            </seg>
          </u>
          <u>
            <seg>
              I slutrapporten Closing the Gap in a Generation som WHO överlämnade,
              eller den så kallade Marmutkommissionen, säger man att detta är
              ett mycket stort politikområde, precis som statsrådet själv sade.
              Det handlar inte bara om att dela ut broschyrer om alkohol, utan
              det handlar om att göra mycket annat inom skola, arbete, bostadsområden
              och så vidare. Marmutkommissionen gav oss några riktmärken: förbättra
              utsättningarna för människors dagliga liv, angrip den ojämna fördelningen
              av makt, pengar och resurser, mät och förstå problemen och bedöm
              effekterna av åtgärder, det vill säga att man ska följa upp. Det
              har vi tyvärr sett väldigt lite av i Sverige.
            </seg>
          </u>
          <u>
            <seg>
              Den regering som avgick för några veckor sedan har inte direkt
              tagit fasta på detta. Man har mer satsat på livstidsfrågor utan
              större räckvidd. Det är bra att den budgetproposition som ni har
              förhandlat fram tillsammans med Vänsterpartiet är mer fokuserad
              på att man ska göra någonting på riktigt, alltså mer hands on.
            </seg>
          </u>
          <u>
            <seg>
              Den dåvarande regeringen gav redan 2010 Statens folkhälsoinstitut
              i uppdrag att ta fram riktlinjer och titta på hur Marmutkommissionen
              hade arbetat. Men det hände inte mycket efter det, nästan ingenting.
              Man kan säga att den förra regeringen inte alls hade syftet att
              minska hälsoklyftorna, utan den har i stället mer fokuserat på
              att ta fram reformer som har gynnat en redan välbeställd medelklass.
            </seg>
          </u>
          <u>
            <seg>
              Nu ska vi ta nya tag, och det gläder oss att ni ska gradera upp
              folkhäls an till en större samhällsfråga; därav den första frågan
              till statsrådet.
            </seg>
          </u>
          <note type="speaker">
            Anf. 38 Statsrådet GABRIEL WIKSTRÖM (S):
          </note>
          <u>
            <seg>
              Herr talman! Jag är väldigt glad över att kunna konstatera att
              jag och Karin Rågsjö i det stora hela är överens, både om politikens
              inriktning och om vilka utmaningar vi står inför.
            </seg>
          </u>
          <u>
            <seg>
              Just det faktum att problemet med de stora hälsoklyftorna berör
              många fler politikområden än bara folkhälsoområdet och måste mötas
              på många fler politikområden är en av de stora anledningarna till
              att vi vill tillsätta en nationell kommission för jämlik hälsa.
              Kommissionen ska brett kunna se över vilka utmaningar vi står
              inför men också, precis om Karin Rågsjö var inne på, kunna presentera
              förslag som blir mer hands on.
            </seg>
          </u>
          <u>
            <seg>
              Jag ser väldigt mycket fram emot att i det arbetet samarbeta
              med aktörer utanför den politiska sfären – med forskningen, med
              olika delar av vårdkedjan och naturligtvis också med aktörer på
              andra politikområden – för att med en god faktagrund kunna ta
              mig an detta, som kanske är en av de största utmaningarna inför
              framtiden.
            </seg>
          </u>
          <u>
            <seg>
              Det handlar ofta inte bara om enskilda individers hälsa utan
              också om stora samhällskostnader som kan sparas in. Det innebär
              att vi kan lägga resurser på att förbättra vår övriga välfärd
              och bygga Sverige till ett bättre land, inte bara för några utan
              för alla. Jag ser fram emot att samarbeta med Karin Rågsjö i det
              arbetet.
            </seg>
          </u>
          <note type="speaker">
            Anf. 39 KARIN RÅGSJÖ (V):
          </note>
          <u>
            <seg>
              Herr talman! Den psykiska ohälsan, speciellt i barn- och ungdomsgruppen,
              tickar på. Ju sämre ekonomiska förutsättningar föräldrarna har,
              desto sämre hälsa har barnen. Klasskillnaderna har verkligen förstärkts
              i Sverige under de gångna åtta åren. Jag som vänsterpartist hoppas
              att vi nu kan ta en annan sväng, en vänstersväng.
            </seg>
          </u>
          <u>
            <seg>
              Denna utveckling har påverkat folkhälsan. Barn till föräldrar
              med högst socioekonomisk status löper i dag 40 – 45 procents lägre
              risk att bli inskrivna på sjukhus än barn vars föräldrar har lägst
              socioekonomisk status. Barn som lever i ekonomiskt utsatta situationer
              löper mer än dubbelt så hög risk som barn från andra samhällsgrupper
              att dö under barndomen.
            </seg>
          </u>
          <u>
            <seg>
              Skillnaden mellan barn i och utanför ekonomisk utsatthet är allra
              störst när det gäller risken att bli inskriven med en diagnos
              som är relaterad till psykisk hälsa. Den är nästan tre gånger
              så stor för de barnen. Detta är alltså ett väldigt allvarligt
              samhällsproblem.
            </seg>
          </u>
          <u>
            <seg>
              Precis som statsrådet sade innan har skolan stor inverkan, eller
              rättare sagt: Hälsan har stor inverkan på för hur det går för
              barnen i skolan. Bara 60 procent av barn med psykisk ohälsa får
              i dag gymnasiekompetens. I gruppen som helhet är det 87 procent.
              Det är alltså en markant skillnad. Av dem som har varit inskrivna
              på grund av psykisk ohälsa har 17 procent ekonomiskt bistånd vid
              23 års ålder. I den populationen som helhet är det annars 4,7
              procent.
            </seg>
          </u>
          <u>
            <seg>
              Frågan om barns och ungdomars psykiska ohälsa är en jätteviktig
              folkhälsofråga. I budgetpropositionen kan man se att vi i alla
              fall går i rätt riktning. Detta är oerhört viktigt och måste prioriteras
              upp.
            </seg>
          </u>
          <u>
            <seg>
              Det gäller också den psykiatriska slutenvården, som har minskat,
              men inte för åldersgruppen 15 – 24 år. Detsamma gäller självmorden.
              De har också stannat av, men inte i den åldersgruppen. Här krävs
              ett ordentligt tänk. Det krävs resurser och ett arbete från staten
              och från kommuner och landsting med ett tydligt förhållningssätt.
            </seg>
          </u>
          <u>
            <seg>
              Detta hänger också ihop med klass. Om vi tittar på vilka grupper
              som drabbas kan vi se att det fortfarande är de som har låg utbildning.
              Den låga utbildningen hänger ihop med hälsan och också med hur
              barnen till dessa föräldrar får det senare i livet. Detta är en
              fråga vi måste prioritera.
            </seg>
          </u>
          <u>
            <seg>
              Budgetpropositionen ger hopp, måste jag säga. Det ska bli intressant
              att följa det här arbetet. Men just den psykiska ohälsan måste
              vi prioritera på ett helt annat sätt, specifikt när det gäller
              barn och ungdomar. Jag ser fram emot att statsrådet kommer att
              göra det i sitt framtida arbete med de här frågorna.
            </seg>
          </u>
          <note type="speaker">
            Anf. 40 Statsrådet GABRIEL WIKSTRÖM (S):
          </note>
          <u>
            <seg>
              Herr talman! Jag kan återigen konstatera att jag och Karin Rågsjö
              har samma ambitioner på det här området.
            </seg>
          </u>
          <u>
            <seg>
              Det är viktigt att poängtera att även om barn- och ungdo mspsykiatrin
              dras med sina egna specifika utmaningar – både organisatoriska
              och till viss del när det gäller resurser – är, precis som Karin
              Rågsjö påpekar, arbetet med den psykiska ohälsan mycket större.
              Framför allt går det att göra mycket förebyggande, så att barn
              och unga inte hamnar inom psykiatrin. Med relativt enkla medel
              går det, i skolan och fritidsverksamhet och under barnens tidiga
              år, att göra insatser som underlättar för att barnen inte ska
              hamna i psykisk ohälsa.
            </seg>
          </u>
          <u>
            <seg>
              När vi diskuterar folkhälsofrågor är det därför viktigt att vi
              gör det ur ett bredare perspektiv än det kanske traditionella
              synsättet, där vi tar ett ganska smalt politikområde och diskuterar
              det på dess egna premisser. Detta är utmaningar som måste mötas
              i princip från alla departement och på i princip alla politikområden
              för att detta ska få verklig effekt.
            </seg>
          </u>
          <u>
            <seg>
              Med utgångspunkt i den debatt som vi hade under förra mandatperioden
              och som i stor utsträckni ng handlade om barnfattigdom har regeringen
              nu presenterat ett antal reformer. Jag nämnde tidigare läkemedelsreformen,
              alltså gratis läkemedel för barn under 18 år. Men vi har också
              förslag om höjt underhållsstöd, vilket kommer att förbättra för
              barn i utsatta familjer, och det finns också en rad andra åtgärder
              som man skulle kunna ta till, just för att ta det breda grepp
              som behövs för att barn och unga aldrig ska behöva hamna i psykisk
              ohälsa.
            </seg>
          </u>
          <note type="speaker">
            Anf. 41 KARIN RÅGSJÖ (V):
          </note>
          <u>
            <seg>
              Herr talman! Det ser lite olika ut över Sverige, och det ser
              olika ut beroende på vilken den politiska majoriteten är. I Malmö
              har Socialdemokraterna, Vänstern och Miljöpartiet jobbat ambitiöst
              med sin folkhälsokommission, som täcker flera områden. Det är
              en politik på riktigt som gör skillnad. I den kommun där Alliansen
              har suttit i majoritet har däremot ordet ”folkhälsa” över huvud
              taget inte nämnts i fullmäktigesalen på åtta år.
            </seg>
          </u>
          <u>
            <seg>
              Vad kan man då göra för att få ett större tänk om folkhälsa –
              ett flöde där folkhälsa, precis som statsrådet säger, inte är
              en livsstilsfråga utan handlar mer om människors livsvillkor?
              För att nå kommuner och landsting krävs ett tydligt arbete. Skiljelinjen
              går väldigt mycket mellan höger och vänster. Jag hoppas verkligen
              att vi får en offensiv folkhälsopolitik som skapar förutsättningar
              för att arbeta med folkhälsa på ett helt annat sätt. Då krävs
              det att man går upp från byråkratin och gör saker mer på riktigt.
              Det krävs också nog på myndighetsnivå. Det ska göra skillnad för
              människor.
            </seg>
          </u>
          <u>
            <seg>
              Jag hoppas att vi kan se de skillnaderna om fyra år och att det
              då har hänt något på folkhälsoområdet på riktigt. Jag tackar återigen
              statsrådet för svaret och ser fram emot ett bra samarbete!
            </seg>
          </u>
          <note type="speaker">
            Anf. 42 Statsrådet GABRIEL WIKSTRÖM (S):
          </note>
          <u>
            <seg>
              Herr talman! Jag kan använda min sista debattid åt att sammanfatta.
              Jag tror, precis som Karin Rågsjö, att det handlar om att arbeta
              brett och att ha en hög ambitionsnivå om vi ska kunna förbättra
              folkhälsan, inte minst för barn och unga.
            </seg>
          </u>
          <u>
            <seg>
              Regeringen har en hög ambition på det här området. Att börja
              med ett arbete för att minska hälsoklyftorna leder också till
              en massa goda efterverkningar, inte minst när det gäller den ekonomiska
              utvecklingen, både för den offentliga sfären och för det privata
              näringslivet. Folkhälsopolitiken måste utgå från premissen att
              ett samhälles bästa resurs är dess medborgare.
            </seg>
          </u>
          <u>
            <seg>
              Det är också viktigt att vi inte faller ned i slentrian och ser
              på dessa satsningar som ettårssatsningar. Man måste ha ett långsiktigt
              perspektiv. När vi talar om barns och ungas psykiska ohälsa, till
              exempel, räcker det inte med satsningar på ett, två eller tre
              år, utan man måste ha ett perspektiv som gäller hela barn- och
              ungdomsåren.
            </seg>
          </u>
          <u>
            <seg>
              Samtidigt som vi nu för en spetsig, progressiv politik som är
              annorlunda än den tidigare borgerliga regeringens behöver vi hitta
              de breda lösningarna med alla progressiva krafter i den här kammaren
              och runt om i Sverige och få ett långsiktigt samarbete för att
              förbättra barns och ungas hälsa. Jag ser fram emot det samarbetet,
              och jag ser särskilt fram emot att samarbeta med Karin Rågsjö
              i de här frågorna. Jag tackar så mycket för interpellationen och
              för ditt starka engagemang!
            </seg>
          </u>
          <note>
            Överläggningen var härmed avslutad.
          </note>
          <note>
            § 17 Svar på interpellation 2014/15:16 om mångfald i vård och
            omsorg
          </note>
          <note type="speaker">
            Anf. 43 Statsrådet GABRIEL WIKSTRÖM (S):
          </note>
          <u>
            <seg>
              Herr talman! Finn Bengtsson har frågat mig varför alla underleverantörer
              som vanligen agerar utifrån ett strikt marknadsekonomiskt perspektiv
              fortsatt ska få verka i den gemensamma välfärdens tjänst.
            </seg>
          </u>
          <u>
            <seg>
              Han har även frågat mig om jag har någon uppfattning om hur mycket
              riskkapital som i dag ägnar sjukvården sitt intresse och hur jag
              tror att den ingångna överenskommelsen kommer att utveckla detta
              kapitaltillskott för servicenäringen.
            </seg>
          </u>
          <u>
            <seg>
              Finn Bengtsson har dessutom frågat mig hur jag tror att situationen
              för arbetstagare, företagare och företag kommer att bli om man
              tvingas vänta på ett besked om sin framtid under 2016.
            </seg>
          </u>
          <u>
            <seg>
              Avslutningsvis har han frågat mig om jag tänker föregripa resultatet
              i Ägarprövningsutredningen genom att ge direktiv till en helt
              ny utredning för väsentligen samma frågeställning.
            </seg>
          </u>
          <u>
            <seg>
              En demokratiskt styrd och solidariskt finansierad vård som ges
              efter behov är en grundläggande del av den svenska välfärden.
              Vi anser därför att det är viktigt att skattemedel används till
              just den verksamhet som de är avsedda för, det vill säga för att
              utveckla välfärden. Det handlar inte i första hand om att berika
              enskilda företag eller enskilda individer.
            </seg>
          </u>
          <u>
            <seg>
              Följaktligen behöver den vinstjakt som pågår i välfärden och
              som den förra regeringen uppmuntrade stoppas – detta eftersom
              kommersialiseringen får negativa följder vad gäller likvärdighet,
              kvalitet, effektivitet, behovsstyrning och öppenhet inom den samlade
              välfärden. Dagens kommersialisering av välfärden har dessutom
              lett till ett ökat behov av kontroll och granskning i efterhand,
              något som skapar resursslöseri och ineffektivitet.
            </seg>
          </u>
          <u>
            <seg>
              Mot bakgrund av detta finns det behov av att skapa ett gemensamt
              regelverk som på förhand reglerar att aktörer som verkar i välfärden
              har verksamheten som främsta syfte, inte vinstintresset.
            </seg>
          </u>
          <u>
            <seg>
              Frågan om vinst i välfärden behöver adresseras från en rad olika
              perspektiv för att politiken ska vara verkligt verkningsfull.
              Vi är väl medvetna om att det är en omfattande process som måste
              ske i flera steg.
            </seg>
          </u>
          <u>
            <seg>
              Jag tycker att det är viktigt att vi skiljer på verksamheter
              som med fördel kan läggas ut på privata aktörer, även vinstsyftande
              sådana, och verksamheter som måste ha andra mål som huvudsyfte.
            </seg>
          </u>
          <u>
            <seg>
              Produktion av till exempel material och utrustning kan med fördel
              läggas ut på vinstsyftande privata aktörer. Hälso- och sjukvård
              handlar däremot om mer komplicerade tjänster där det i förväg
              är svårt att definiera exakt vad patienter och medborgare har
              behov av och patientens bästa måste vara primärt i fokus.
            </seg>
          </u>
          <u>
            <seg>
              Vinstjakt i hälso- och sjukvården kan skapa felaktiga incitament
              för verksamheterna, vilket kan få negativa konsekvenser för välfärden.
            </seg>
          </u>
          <u>
            <seg>
              I budgetpropositionen för 2015 finns det förslag som stärker
              medborgarnas och de folkvalda församlingarnas ställning samtidigt
              som en mångfald av olika alternativ och utförare värnas.
            </seg>
          </u>
          <u>
            <seg>
              Vi satsar dessutom i budgetpropositionen miljardbelopp på hälso-
              och sjukvården. Medel avsätts bland annat för att förbättra förutsättningarna
              för rätt användning av professionernas kompetens, för att förbättra
              förlossningsvården och för att korta väntetiderna i cancervården.
            </seg>
          </u>
          <note>
            Ägarprövningsutredningen ska enligt sina direktiv redovisa sitt
            arbete senast den 1 november 2014. Utredningen har dock inkommit
            med en begäran om förlängd tid, och regeringen avser att behandla
            denna begäran inom kort.
          </note>
          <note>
            Då Finn Bengtsson, som framställt interpellationen, anmält att
            han var förhindrad att närvara vid sammanträdet medgav talmannen
            att Sofia Fölster i stället fick delta i överläggningen.
          </note>
          <note type="speaker">
            Anf. 44 SOFIA FÖLSTER (M):
          </note>
          <u>
            <seg>
              Herr talman! Jag vill tacka sjukvårdsministern för hans svar
              men måste erkänna att min djupa oro över regeringens agerande
              inte har mildrats efter att jag har läst svaret.
            </seg>
          </u>
          <u>
            <seg>
              Jag drar slutsatsen att ministern inte känner till Ruth Berglund
              som är vd för Strukturrutan AB. Ruth är småföretagare i Östersund
              och driver ett prisbelönt äldreboende. Ruth har haft planer på
              att starta ytterligare ett äldreboende men vill nu dra sig ur
              avtalet efter vunnen upphandling på grund av den nya osäkerhet
              i branschen som regeringen har skapat med sin överenskommelse.
            </seg>
          </u>
          <u>
            <seg>
              Ruth är tyvärr inte ensam. 11 000 företagare i vård- och omsorgssektorn
              befinner sig i samma situation. Dessa företag anställer totalt
              160 000 sjuksköterskor, läkare, vårdbiträden med flera. 93 procent
              är småföretag, och 54 procent drivs av kvinnor.
            </seg>
          </u>
          <u>
            <seg>
              Vården och omsorgen är navet i välfärdens kärna, som vi alltid
              ska värna. Vi politiker har till uppgift att se till att vården
              och omsorgen håller hög kvalitet och kommer alla som behöver till
              del. Det betyder att vi måste ge vårdgivare goda förutsättningar
              att göra ett bra jobb och samtidigt ställa krav på resultat. Där
              det finns brister, oavsett om det sker hos kommunala eller privata
              verksamheter, ska vi sätta in åtgärder.
            </seg>
          </u>
          <u>
            <seg>
              Herr talman! Det gör mig djupt oroad att sjukvårdsministern i
              och med den här överenskommelsen prioriterar ideologiska käpphästar
              före kvalitet och resultat.
            </seg>
          </u>
          <u>
            <seg>
              I stället för att jaga bristande resultat jagas driftiga företagare.
              Detta tydliggörs återigen i sjukvårdsministerns svar där han menar
              att kommersialisering av välfärden har lett till ett ökat behov
              av kontroll och granskning.
            </seg>
          </u>
          <u>
            <seg>
              Att sjukvårdsministern inte tycker att offentligdriven välfärd
              ska kontrolleras och granskas på samma sätt visar återigen att
              ideologi går före kvalitet för regeringen. Kan statsrådet svara
              på varför lägre kvalitetskrav ska ställas på den offentligt drivna
              verksamheten?
            </seg>
          </u>
          <u>
            <seg>
              Vidare vill jag ha svar på frågan om sjukvårdsministern kommer
              att föregripa resultatet i den utredning om ägardirektiven som
              snart är färdig. Ministern säger att regeringen ska behandla frågan
              om uppskjuten tidsfrist.
            </seg>
          </u>
          <u>
            <seg>
              Frågan som jag fortfarande väntar svar på är om och hur ministern
              kommer att ta vara på resultatet från den utredning som pågår
              och snart når sitt slutskede.
            </seg>
          </u>
          <u>
            <seg>
              Slutligen vill jag gärna att statsrådet utvecklar varför företagsamhet
              tillåts för dem som tillverkar läkemedel, sjukvårdsmaterial, lagar
              mat till äldre eller bygger lokaler men inte för dem som utför
              den faktiska vården.
            </seg>
          </u>
          <u>
            <seg>
              Sjukvårdsministern hänvisar till att det är för komplicerade
              tjänster. Jag skulle gärna vilja veta på vilket sätt det är mer
              komplicerat att driva en vårdcentral än att till exempel utveckla
              ett nytt läkemedel?
            </seg>
          </u>
          <u>
            <seg>
              Med slopad LOV i primärvården, vinstbegränsningar, regelkrångel
              och inte minst en förlängd tid av osäkerhet slår regeringen undan
              benen för tusentals småföretagare som i dag verkar inom vården
              och omsorgen. Det drabbar även de 160 000 anställda som finns
              i branschen, för att inte tala om alla de patienter och brukare
              som inte vet om deras vårdgivare kommer att finnas kvar om ett
              år.
            </seg>
          </u>
          <note type="speaker">
            Anf. 45 Statsrådet GABRIEL WIKSTRÖM (S):
          </note>
          <u>
            <seg>
              Herr talman! Jag tackar för interpellationen. Min utgångspunkt
              som sjukvårdsminister och regeringens utgångspunkt är i första
              hand att värna patienternas intresse av en god och jämlik vård
              som ska vara likvärdig över hela landet.
            </seg>
          </u>
          <u>
            <seg>
              I detta arbete ingår det numera också att se över hur vården
              och omsorgen i landet har utvecklats under de senaste 20 åren.
              Det har skett ganska stora omställningar. Till viss del har de
              varit bra. Möjligheten för den enskilde att påverka sin egen omsorg
              och vård har ökat, och det är bra. Möjligheten för personalen
              inom dessa verksamheter att ha ett större inflytande över sitt
              eget arbete har i vissa fall ökat, och det är också bra.
            </seg>
          </u>
          <u>
            <seg>
              Samtidigt har vi kunnat se hur utvecklingen ibland har försämrat
              möjligheterna. Det gäller inte minst att vi har fler vinstdrivande
              företag inom vård- och omsorgssektorn som ibland sätter vinstintresset
              före patienternas behov av en god vård och en god omsorg.
            </seg>
          </u>
          <u>
            <seg>
              Under åren har vi fått flera rapporter om detta via medierna
              men också via mer formella kanaler. Vi har också debatterat det
              i valrörelser och politiska debatter.
            </seg>
          </u>
          <u>
            <seg>
              Själva grogrunden för den här debatten är inte i första hand
              ideologiska käpphästar utan människors oro för vad vinstintresset
              gör med vår gemensamma välfärd.
            </seg>
          </u>
          <u>
            <seg>
              Var det någon fråga som jag mötte under den senaste valrörelsen
              kanske mer än andra var det just oron över i vilken riktning vår
              gemensamma välfärd går, oron för att det inte i första hand är
              ens behov av vård och omsorg som står i fokus utan behovet för
              enskilda företag att göra vinst.
            </seg>
          </u>
          <u>
            <seg>
              Det är därför som vi nu har slutit en överenskommelse mellan
              regeringen och Vänsterpartiet för att närmare granska vilka effekter
              detta har haft men också hur vi kan rätta till de problem som
              har uppkommit med de senaste årens utveckling på det här området.
              Den har – det vill jag återigen poängtera – i många stycken varit
              bra. Men i de stycken där det inte har varit bra har vi från politikens
              sida ett ansvar att agera, och det är det vi nu gör.
            </seg>
          </u>
          <u>
            <seg>
              Vi vill göra detta så skyndsamt som möjligt, men vi inser att
              problemet och utmaningarna är stora. Därför kommer detta att ta
              tid.
            </seg>
          </u>
          <u>
            <seg>
              Jag kan bara beklaga om enskilda näringsutövare känner en otrygghet
              i detta arbete. Men från politikens sida måste man ibland prioritera,
              och vi kan inte från den här regeringen prioritera bort patientperspektivet
              och perspektivet att i första hand stå upp för god vård och omsorg.
            </seg>
          </u>
          <u>
            <seg>
              Om utvärderingen leder fram till att vi kan förbättra välfärden
              så att fler människor känner trygghet när man blir sjuk eller
              gammal eller i övrigt behöver vård och omsorg tycker jag att det
              är rätt att göra detta, och jag kan i varje enskilt ögonblick
              försvara att vi har lagt fram de här förslagen och det kommer
              att ta den tid det tar. Vi kommer att ha ett bra underlag för
              att reformera svensk välfärd och göra den ännu bättre.
            </seg>
          </u>
          <note type="speaker">
            Anf. 46 SOFIA FÖLSTER (M):
          </note>
          <u>
            <seg>
              Herr talman! Jag vill börja med att bemöta några av de påståenden
              som ministern lyfte fram i debatten.
            </seg>
          </u>
          <u>
            <seg>
              Sjukvårdsministern talar som om kvalitet och driftsformer skulle
              vara nära besläktade. Men när vi tittar på de resultat som vi
              ser vet vi båda två att detta inte är sanningen.
            </seg>
          </u>
          <u>
            <seg>
              14 av 20 av Sveriges mest populära vårdcentraler drivs i privat
              regi. Privata vårdgivare får bättre betyg av sina anställda än
              vad offentligt drivna får enligt Jobbhälsobarometern. Enligt en
              mer omfattande studie som Socialstyrelsen har gjort kan vi inte
              se några entydiga skillnader i kvalitet mellan kommunalt och privat
              drivna äldreboenden.
            </seg>
          </u>
          <u>
            <seg>
              Självklart finns det exempel på verksamheter där kvaliteten brister.
              Men de exemplen går att hitta bland både de privata och de offentligt
              drivna verksamheterna.
            </seg>
          </u>
          <u>
            <seg>
              Utifrån detta kvarstår min oro över att överenskommelsen med
              Vänsterpartiet i den här frågan är ideologiskt driven snarare
              än syftar till bättre resultat. Om det vore så att bättre kvalitet
              i vården vore det primära syftet skulle vi se mer kontroll, mer
              resultatuppföljning och fler åtgärder mot brister – inte jakt
              på företagare som oavsett resultat och kvalitet nu stoppas.
            </seg>
          </u>
          <u>
            <seg>
              Sjukvårdsministern nämner också SVB-formen, som om det vore ett
              alternativ för de 11 000 företagare som i dag finns i branschen.
              Problemet är att SVB-formen redan har prövats och att den kritik
              som riktades från en rad remissinstanser, som Konkurrensverket,
              Skatteverket och Bolagsverket, redan inför införandet av den här
              bolagsformen har visat sig vara sann. Vi har i dag bara två företag
              i SVB-form som verkar inom vård- och omsorgssektorn, varav det
              ena redan har ansökt om konkurs.
            </seg>
          </u>
          <u>
            <seg>
              Herr talman! Jag skulle vilja byta perspektiv och lyfta ett annat
              perspektiv i den här frågan som jag tycker alltför sällan blir
              belyst. Det är att detta faktiskt också är en kvinnofråga.
            </seg>
          </u>
          <u>
            <seg>
              Enligt en rapport som Vårdföretagarna har tagit fram med siffror
              från SCB drivs 54 procent av företagen inom vård och omsorg av
              kvinnor. Det är nästan dubbelt så många kvinnliga företagsledare
              jämfört med övriga näringslivet. Inom äldreomsorgen drivs 67 procent
              av företagen av kvinnor.
            </seg>
          </u>
          <u>
            <seg>
              Det beror på att etableringsfriheten har öppnat upp nya karriärvägar
              i en bransch som under lång tid har varit dominerad av kvinnliga
              anställda. I många yrken där kvinnor tidigare nådde ett tak i
              karriären finns nu möjlighet att starta eget och att bli chef.
              Det gör inte bara att branschen är i framkant vad gäller jämställdhet
              utan också att fler kvinnor än tidigare nu blir aktuella för att
              komma in i bolagsstyrelser även i övriga näringslivet och få meriter.
            </seg>
          </u>
          <u>
            <seg>
              Feminism är för mig att aldrig behöva bli missgynnad eller hållas
              tillbaka på grund av sitt kön. Tyvärr ser vi i dag att kvinnor
              fortfarande ligger i lä vad gäller löneutveckling och chefspositioner.
              Ett av skälen till detta är att det har varit omöjligt att göra
              karriär inom många av de yrken där vi ser att de flesta anställda
              är kvinnor. Många av de yrkena finns i dag inom välfärdssektorn.
            </seg>
          </u>
          <u>
            <seg>
              Jag vill därför ställa ytterligare en fråga till sjukvårdsministern.
              Hur är det förenligt att kalla sig feminist och samtidigt sätta
              krokben för de 7 000 kvinnliga företagare som i dag verkar inom
              vård och omsorg? Jag undrar också hur ministern tror att det påverkar
              jämställdheten att det nu blir svårare för kvinnor att göra karriär
              inom vård och omsorg i och med den överenskommelse som regeringen
              har träffat med Vänsterpartiet.
            </seg>
          </u>
          <note type="speaker">
            Anf. 47 BÖRJE VESTLUND (S):
          </note>
          <u>
            <seg>
              Herr talman! Under ett antal år har jag haft förmånen att sitta
              i Sveriges riksdag. Jag har aldrig ägnat mig åt socialpolitiska
              frågor – jag återkommer lite senare till detta.
            </seg>
          </u>
          <u>
            <seg>
              Jag har suttit i näringsutskottet i många år. Jag kan bara konstatera
              att denna syn på kvinnor gör mig ganska upprörd – att den enda
              typ av företag som en kvinna ska kunna driva är vårdföretag. Jag
              tycker att det är mycket allvarligt. Tro mig, det finns massor
              med kvinnor som driver företag runt om i vårt avlånga land, och
              det är inte alltid vårdföretag.
            </seg>
          </u>
          <u>
            <seg>
              Vad konstigt det är! När jag träffar vårdföretagare har man tyckt
              att det är problem med att det finns riskkapitalbolag i de här
              branscherna. Varför det? Jo, det är ur ett strikt näringspolitiskt
              perspektiv, och ofta snedvrider de dessutom den konkurrens som
              måste finnas. Finns det ett privat näringsliv måste det ju finnas
              möjlighet att stå på något så när jämbördig nivå.
            </seg>
          </u>
          <u>
            <seg>
              Det är helt sant att dessa företag ofta startas av kvinnor, om
              det inte handlar om mycket stora vårdcentraler, för då är det
              naturligtvis läkarna som ska göra det – det är den syn som ofta
              finns. Men de kvinnorna blir ofta uppköpta av de fyra fem riktigt
              stora bolagen. Det händer i väldigt många fall. De bolagen gör
              sig en stor hacka.
            </seg>
          </u>
          <u>
            <seg>
              Men det var inte därför jag begärd e ordet, utan det var för
              detta: Jag tycker att det blir så enfaldigt i Sveriges riksdag
              när vi, varje gång vi diskuterar vården, ska diskutera associationsformerna
              för vården. När hörde jag Moderaterna senast prata om jämställd
              vård, till exempel?
            </seg>
          </u>
          <u>
            <seg>
              Jämställd vård innebär att jag, som har haft en kronisk sjukdom
              i hela mitt liv, har samma möjlighet att få den vård som jag behöver
              som de som bor i Gävleborgs län eller i Gotlands län. Men något
              sådant resonemang hör jag aldrig. Jo, jag har hört om detta i
              samband med att man ska få större valfrihet. Men valfriheten i
              just mitt fall innebär att det aldrig kommer att kunna finnas
              någon valfrihet, eftersom det saknas så många specialutbildade
              läkare som vi skulle vara tvungna att ha.
            </seg>
          </u>
          <u>
            <seg>
              Varför pratar man hela tiden bara om associationsformerna? Jag
              tror helt enkelt att man inte har något annat att säga när det
              gäller just sjukvården, äldreomsorgen och handikappomsorgen. Det
              viktigaste för Moderaterna är inte att bedriva en bra hälso- och
              sjukvård, utan det viktigaste för Moderaterna är att det kommer
              in så många privata aktörer som möjligt.
            </seg>
          </u>
          <u>
            <seg>
              Är det verkligen så farligt att se över de här formerna? Jag
              är helt övertygad om att fyra år till med en alliansregering hade
              inneburit att Alliansen hade varit tvungen att göra detta. Det
              fanns ett stark folkligt tryck i denna fråga.
            </seg>
          </u>
          <u>
            <seg>
              Vad är det som är allvarligt med att utreda en fråga? Det är
              ingen som har satt ned foten, mer än möjligen Vänsterpartiet,
              och sagt att det ska vara på ett visst sätt. Vi har inte gjort
              det, och Miljöpartiet har inte gjort det.
            </seg>
          </u>
          <u>
            <seg>
              Jag tycker att detta är kraftigt överdrivet.
            </seg>
          </u>
          <note type="speaker">
            Anf. 48 Statsrådet GABRIEL WIKSTRÖM (S):
          </note>
          <u>
            <seg>
              Herr talman! Åhörare! Detta är en debatt som i första hand handlar
              om sjukvårdens och omsorgens förutsättningar. Den handlar delvis
              om hur vi ska organisera den men framför allt om vilken rätt patienter
              och brukare har till en god och jämlik vård och omsorg.
            </seg>
          </u>
          <u>
            <seg>
              Tyvärr måste jag konstatera att Sofia Fölsters inlägg skulle
              passa bättre i en näringspolitisk debatt än i en sjukvårdsdebatt.
              Det är intressanta frågor som tas upp. Men perspektivet för den
              svenska hälso- och sjukvården kan aldrig i första hand vara att
              värna enskilda företagare eller enskilda driftsformer. Utgångspunkten
              måste vara att värna patienters och brukares rätt till en god
              hälsa.
            </seg>
          </u>
          <u>
            <seg>
              Därför tycker jag att kritiken blir så ihålig från Sofia Fölster
              och från interpellanten Finn Bengtsson när de i första hand talar
              utifrån riskkapitalisters perspektiv och utifrån enskilda näringsidkarens
              perspektiv och vägrar ta patientperspektivet i sin mun.
            </seg>
          </u>
          <u>
            <seg>
              Som jag inledde med att säga har vi stora problem i denna sektor.
              Vi har problem med väntetider, vi har problem med att människor
              ibland känner sig otrygga när de söker vård och omsorg och vi
              har stora och växande utmaningar i framtiden som kommer med en
              åldrande befolkning. Samtidigt har det skett stora reformer och
              stora omvälvningar i hälso- och sjukvårdssektorn under de senaste
              20–25 åren. Det är inte konstigt att vi, efter de stora omvälvningar
              som har skett och efter de stora reformer som har gjorts inom
              hälso- och sjukvården, nu vill utreda vad vinstintresset egentligen
              har ställt till med inom dessa verksamheter.
            </seg>
          </u>
          <u>
            <seg>
              Vad har egentligen konsekvensen blivit av att vissa enskilda
              företag och koncerner sätter vinstintresset före människors rätt
              till en god vård och hälsa? Är det märkligt att vi vill utreda
              det? Är det konstigt att vi vill ha svar och förslag på hur vi
              ska möta dessa utmaningar i framtiden och hur vi ska kunna göra
              sjukvårds- och hälsosektorn bättre för patienter och brukare?
              Jag tycker inte att det är konstigt. Jag tycker att det är rimligt
              att vi politiker som har ansvaret för att människor som är sjuka,
              människor som är gamla och människor som behöver en god vård och
              omsorg också får det.
            </seg>
          </u>
          <u>
            <seg>
              Då måste vi se över formerna för hur denna vård och omsorg ges.
              Då måste vi se att det är ett problem när siffror pekar på att
              8 miljarder flyt er ut ur den svenska välfärden och placeras i
              skatteparadis. Tycker inte Sofia Fölster att det är ett problem?
              Tycker inte Moderaterna att det är ett problem att svenska skattepengar
              går till någonting annat än det som de är tänkta att gå till,
              nämligen till att erbjuda människor i behov av vård och omsorg
              en god och trygg välfärd?
            </seg>
          </u>
          <note type="speaker">
            Anf. 49 SOFIA FÖLSTER (M):
          </note>
          <u>
            <seg>
              Herr talman! Jag vill tacka sjukvårdsministern för en bra debatt
              och säga några avslutande ord som jag hoppas att han kommer att
              begrunda i regeringens framtida arbete.
            </seg>
          </u>
          <u>
            <seg>
              Cirka 11 000 företagare inom vården och omsorgen, varav majoriteten
              är små företag som drivs av kvinnor, befinner sig i dag i en enorm
              osäkerhet då de inte vet om deras vårdcentraler och äldreboenden
              kommer att kunna överleva med regeringens eventuella vinstbegränsningar,
              regelkrångel och borttagen LOV. 160 000 läkare, sjuksköterskor
              och vårdbiträden går nu och är oroliga eftersom de inte vet om
              deras jobb kommer att finnas kvar. Otaliga patienter och brukare
              riskerar också att drabbas då de inte vet om deras vårdcentraler
              eller äldreboenden kommer att läggas ned.
            </seg>
          </u>
          <u>
            <seg>
              Jag ser gärna att sjukvårdsministern är tuff när det gäller att
              ställa höga krav på kvalitet inom vården och omsorgen, men när
              ideologiska käpphästar ska begränsa driftiga företagare, innovation
              och mångfald i välfärden menar jag att fokus har hamnat fel.
            </seg>
          </u>
          <u>
            <seg>
              Det är min förhoppning att sjukvårdsministern begrundar den utredning
              om ägardirektiv som redan arbetar och snart kommer med sin rapport.
              Det är min förhoppning att regeringen kan se bortom ideologiska
              käpphästar och alltid sätta kvaliteten före driftsformer i välfärden.
              Det är också min förhoppning att sjukvårdsministern inte lämnar
              de tusentals företagare, anställda och patienter som i dag finns
              inom den privat drivna välfärden i sticket.
            </seg>
          </u>
          <u>
            <seg>
              Avslutningsvis är det min förhoppning att regeringen tar den
              feministiska kampen på allvar och inte bromsar kvinnors möjligheter
              att göra karriär och bli företagare och chefer inom denna bransch.
            </seg>
          </u>
          <note type="speaker">
            Anf. 50 BÖRJE VESTLUND (S):
          </note>
          <u>
            <seg>
              Herr talman! Jag går till en privat vårdcentral därför att den
              ligger närmast mitt hem och därför att jag tycker att det finns
              duktiga läkare där. Av olika skäl har jag varit tvungen att söka
              upp denna vårdcentral ett stort antal gånger den senaste tiden.
              Men tänk att varken vårdcentralens ägare eller någon av de anställda
              har kommit fram till mig och sagt: Vad ska ni göra nu? Vi är så
              oroliga för våra jobb.
            </seg>
          </u>
          <u>
            <seg>
              Jag tror att detta är propaganda som bedrivs från annat håll.
            </seg>
          </u>
          <u>
            <seg>
              När det gäller SVB-bolagen ska jag kommentera en sak. Det finns
              faktiskt en historia. Inte minst ett antal partier i Alliansen
              tyckte att det var dags med non profit-företag även i Sverige.
              Det är en dominerande driftsform när det gäller just vårdföretag
              i stora delar av världen. Detta gäller särskilt i USA. Då tillsattes
              en utredning, och den utredningen kom fram till att man inte ville
              ha en ytterligare associationsform. Men man lade till en regel
              i aktiebolagslagen för att få någonting som i varje faller påminner
              om non profit-företagen. Det kanske inte var det allra mest optimala.
              Men det är i alla fall en dominerande driftsform i de allra flesta
              länderna.
            </seg>
          </u>
          <u>
            <seg>
              Denna debatt avslutades på sedvanligt sätt. Det är just risken
              för att företag ska försvinna som man är rädd för. Det viktiga
              är inte att sjukvården ska bli bättre. Det har återigen varit
              en debatt om sjukvården som mest har handlat om vilken driftsform
              den ska bedrivas i, inte vilken sjukvård man ska ha . Det är beklagligt.
            </seg>
          </u>
          <note type="speaker">
            Anf. 51 Statsrådet GABRIEL WIKSTRÖM (S):
          </note>
          <u>
            <seg>
              Herr talman! Jag vill börja mitt avslutande inlägg med att tacka
              Sofia Fölster för en bra debatt.
            </seg>
          </u>
          <u>
            <seg>
              Även om vi har olika perspektiv och ingångsvärden tror jag att
              det är viktigt att se att det är just när de bryts som man hittar
              den syntes som kan ta oss framåt. Jag tror att vi i flera delar
              av vår politik, och säkert också i delar av Moderaternas politik,
              kan hitta samarbeten och delar vi kan komma överens om för att
              utveckla vården – inte minst för patienternas och brukarnas skull.
            </seg>
          </u>
          <u>
            <seg>
              Om vi ska kunna göra det måste dock utgångspunkten för den sjukvårdspolitiska
              debatten vara just patienternas väl och ve. Det måste vara deras
              bästa som står i fokus. Tyvärr hamnar vi i den här debatten många
              gånger i att prata om enskilda näringsidkares villkor i stället
              för de stora patientgruppernas behov.
            </seg>
          </u>
          <u>
            <seg>
              Vi har från regeringens sida gjort en överenskommelse med Vänsterpartiet
              just därför att vi har sett att det på välfärdsområdet finns stora
              utmaningar som är kopplade till enskilda företags och koncerners
              rätt att göra vinst, det vill säga deras rätt att sätta vinstintresset
              före brukares och patienters intresse. Det ska inte vara så. Vi
              riskerar att få en farlig utveckling där det till syvende och
              sist är patienterna och brukarna som hamnar i kläm.
            </seg>
          </u>
          <u>
            <seg>
              Det är därför vi nu för en politik för att utreda och komma med
              nya förslag på hur vi kan reformera den här sektorn. Vi gör det
              inte för att vi vill hota valfriheten, inte för att vi vill hota
              mångfalden och inte för att vi är emot privata alternativ. Vi
              gör det för att vi ser att enskilda patienter och brukare kommer
              i kläm när vinstintresset tillåts dominera.
            </seg>
          </u>
          <note>
            Överläggningen var härmed avslutad.
          </note>
          <note>
            § 18 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 23 oktober
          </note>
          <note>
            2014/15:66 Fast förbindelse mellan Helsingborg och Helsingör
          </note>
          <note>
            av Jonas Jacobsson Gjörtler (M)
          </note>
          <note>
            till statsrådet Anna Johansson (S)
          </note>
          <u>
            <seg>
              2014/15:67 Politik för fler jobb i besöksnäringen
            </seg>
          </u>
          <note>
            av Lotta Olsson (M)
          </note>
          <note>
            till närings- och innovationsminister Mikael Damberg (S)
          </note>
          <note>
            § 19 Anmälan om frågor för skriftliga svar
          </note>
          <u>
            <seg>
              Följande frågor för skriftliga svar hade framställts:
            </seg>
          </u>
          <note>
            den 23 oktober
          </note>
          <note>
            2014/15:33 Inhyrning av personal på F 17
          </note>
          <note>
            av Allan Widman (FP)
          </note>
          <note>
            till försvarsminister Peter Hultqvist (S)
          </note>
          <u>
            <seg>
              2014/15:34 Högre kostnader för företagande
            </seg>
          </u>
          <note>
            av Cecilia Widegren (M)
          </note>
          <note>
            till närings- och innovationsminister Mikael Damberg (S)
          </note>
          <note>
            § 20 Anmälan om skriftligt svar på fråga
          </note>
          <u>
            <seg>
              Skriftligt svar på följande fråga hade kommit in:
            </seg>
          </u>
          <note>
            den 23 oktober
          </note>
          <u>
            <seg>
              2014/15:19 Hur regeringen motverkar rekryteringen av jihadister
            </seg>
          </u>
          <note>
            av Markus Wiechel (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            § 21 Kammaren åtskildes kl. 11.30.
          </note>
          <u>
            <seg>
              Förhandlingarna leddes av talmannen.
            </seg>
          </u>
          <note>
            Vid protokollet
          </note>
          <note>
            ANN LARSSON
          </note>
          <note>
            /Eva-Lena Ekman
          </note>
          <note>
            Innehållsförteckning
          </note>
          <note>
            § 1 Val av ordförande och vice ordförande i Riksrevisionens parlamentariska
            råd
          </note>
          <note>
            § 2 Val av ledamöter och suppleanter i Europarådets svenska delegation
          </note>
          <note>
            § 3 Val av ledamöter i styrelsen för Stiftelsen Riksbankens Jubileumsfond
          </note>
          <note>
            § 4 Val av ordförande i styrelsen för Stiftelsen Riksbankens
            Jubileumsfond
          </note>
          <note>
            § 5 Val av personliga suppleanter i styrelsen för Stiftelsen
            Riksbankens Jubileumsfond
          </note>
          <note>
            § 6 Justering av protokoll
          </note>
          <note>
            § 7 Avsägelse
          </note>
          <note>
            § 8 Anmälan om kompletteringsval
          </note>
          <note>
            § 9 Anmälan om granskningsrapport
          </note>
          <note>
            § 10 Ärenden för hänvisning till utskott
          </note>
          <note>
            § 11 Svar på interpellation 2014/15:7 om införande av samtyckeslagstiftning
            och oaktsamhetsbrott
          </note>
          <note>
            Anf. 1 Justitie- och migrationsminister MORGAN JOHANSSON (S)
          </note>
          <note>
            Anf. 2 LINDA SNECKER (V)
          </note>
          <note>
            Anf. 3 Justitie- och migrationsminister MORGAN JOHANSSON (S)
          </note>
          <note>
            Anf. 4 LINDA SNECKER (V)
          </note>
          <note>
            Anf. 5 Justitie- och migrationsminister MORGAN JOHANSSON (S)
          </note>
          <note>
            Anf. 6 LINDA SNECKER (V)
          </note>
          <note>
            Anf. 7 Justitie- och migrationsminister MORGAN JOHANSSON (S)
          </note>
          <note>
            § 12 Svar på interpellation 2014/15:14 om nyttjande av ny och
            marksnål teknik vid infrastrukturbyggande
          </note>
          <note>
            Anf. 8 Statsrådet IBRAHIM BAYLAN (S)
          </note>
          <note>
            Anf. 9 ANDERS ÅKESSON (C)
          </note>
          <note>
            Anf. 10 Statsrådet IBRAHIM BAYLAN (S)
          </note>
          <note>
            Anf. 11 ANDERS ÅKESSON (C)
          </note>
          <note>
            Anf. 12 Statsrådet IBRAHIM BAYLAN (S)
          </note>
          <note>
            Anf. 13 ANDERS ÅKESSON (C)
          </note>
          <note>
            Anf. 14 Statsrådet IBRAHIM BAYLAN (S)
          </note>
          <note>
            § 13 Svar på interpellation 2014/15:18 om brandbekämpningshelikoptrar
          </note>
          <note>
            Anf. 15 Försvarsminister PETER HULTQVIST (S)
          </note>
          <note>
            Anf. 16 STIG HENRIKSSON (V)
          </note>
          <note>
            Anf. 17 Försvarsminister PETER HULTQVIST (S)
          </note>
          <note>
            Anf. 18 STIG HENRIKSSON (V)
          </note>
          <note>
            Anf. 19 Försvarsminister PETER HULTQVIST (S)
          </note>
          <note>
            Anf. 20 STIG HENRIKSSON (V)
          </note>
          <note>
            Anf. 21 Försvarsminister PETER HULTQVIST (S)
          </note>
          <note>
            § 14 Svar på interpellation 2014/15:6 om arbetsmarknaden för
            yngre och äldre
          </note>
          <note>
            Anf. 22 Finansminister MAGDALENA ANDERSSON (S)
          </note>
          <note>
            Anf. 23 ELISABETH SVANTESSON (M)
          </note>
          <note>
            Anf. 24 Finansminister MAGDALENA ANDERSSON (S)
          </note>
          <note>
            Anf. 25 ELISABETH SVANTESSON (M)
          </note>
          <note>
            Anf. 26 Finansminister MAGDALENA ANDERSSON (S)
          </note>
          <note>
            Anf. 27 ELISABETH SVANTESSON (M)
          </note>
          <note>
            Anf. 28 Finansminister MAGDALENA ANDERSSON (S)
          </note>
          <note>
            § 15 Svar på interpellation 2014/15:15 om överflyttning av ansvaret
            för svensk polis
          </note>
          <note>
            Anf. 29 Statsrådet ANDERS YGEMAN (S)
          </note>
          <note>
            Anf. 30 MARIA ABRAHAMSSON (M)
          </note>
          <note>
            Anf. 31 Statsrådet ANDERS YGEMAN (S)
          </note>
          <note>
            Anf. 32 MARIA ABRAHAMSSON (M)
          </note>
          <note>
            Anf. 33 Statsrådet ANDERS YGEMAN (S)
          </note>
          <note>
            Anf. 34 MARIA ABRAHAMSSON (M)
          </note>
          <note>
            Anf. 35 Statsrådet ANDERS YGEMAN (S)
          </note>
          <note>
            § 16 Svar på interpellation 2014/15:10 om ekonomiskt utsatta
            barns hälsa
          </note>
          <note>
            Anf. 36 Statsrådet GABRIEL WIKSTRÖM (S)
          </note>
          <note>
            Anf. 37 KARIN RÅGSJÖ (V)
          </note>
          <note>
            Anf. 38 Statsrådet GABRIEL WIKSTRÖM (S)
          </note>
          <note>
            Anf. 39 KARIN RÅGSJÖ (V)
          </note>
          <note>
            Anf. 40 Statsrådet GABRIEL WIKSTRÖM (S)
          </note>
          <note>
            Anf. 41 KARIN RÅGSJÖ (V)
          </note>
          <note>
            Anf. 42 Statsrådet GABRIEL WIKSTRÖM (S)
          </note>
          <note>
            § 17 Svar på interpellation 2014/15:16 om mångfald i vård och
            omsorg
          </note>
          <note>
            Anf. 43 Statsrådet GABRIEL WIKSTRÖM (S)
          </note>
          <note>
            Anf. 44 SOFIA FÖLSTER (M)
          </note>
          <note>
            Anf. 45 Statsrådet GABRIEL WIKSTRÖM (S)
          </note>
          <note>
            Anf. 46 SOFIA FÖLSTER (M)
          </note>
          <note>
            Anf. 47 BÖRJE VESTLUND (S)
          </note>
          <note>
            Anf. 48 Statsrådet GABRIEL WIKSTRÖM (S)
          </note>
          <note>
            Anf. 49 SOFIA FÖLSTER (M)
          </note>
          <note>
            Anf. 50 BÖRJE VESTLUND (S)
          </note>
          <note>
            Anf. 51 Statsrådet GABRIEL WIKSTRÖM (S)
          </note>
          <note>
            § 18 Anmälan om interpellationer
          </note>
          <note>
            § 19 Anmälan om frågor för skriftliga svar
          </note>
          <note>
            § 20 Anmälan om skriftligt svar på fråga
          </note>
          <note>
            § 21 Kammaren åtskildes kl. 11.30.
          </note>
          <note>
            Tryck: Elanders, Vällingby 2014
          </note>
        </div>
      </body>
    </text>
  </TEI>
</teiCorpus>
