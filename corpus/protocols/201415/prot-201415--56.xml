<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201415</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201415</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201415--56</head>
          <docDate when="2015-02-06 00:00:00">2015-02-06 00:00:00</docDate>
        </div>
      </front>
      <body>
        <div>
          <note>
            § 1 Anmälan om ersättare
          </note>
          <note>
            Tredje vice talmannen anmälde att Monica Tedestam Berglöw (SD)
            inträtt som ersätt are för Margareta Larsson (SD) under tiden
            den 5 februari–10 mars.
          </note>
          <note>
            § 2 Anmälan om kompletteringsval
          </note>
          <note>
            Tredje vice talmannen meddelade att Moderaternas riksdagsgrupp
            anmält Jessica Polfjärd som ledamot i Utrikesnämnden.
          </note>
          <note>
            Tredje vice talmannen förklarade vald till
          </note>
          <note>
            ledamot i Utrikesnämnden
          </note>
          <note>
            Jessica Polfjärd (M)
          </note>
          <note>
            § 3 Anmälan om fördröjt svar på interpellation
          </note>
          <note>
            Följande skrivelse hade kommit in:
          </note>
          <note>
            Interpellation 2014/15:219
          </note>
          <note>
            Till riksdagen
          </note>
          <note>
            Interpellation 2014/15:219 Åtgärder för att förebygga och förhindra
            terrorism
          </note>
          <note>
            av Anti Avsan (M)
          </note>
          <note>
            Interpellationen kommer att besvaras fredagen den 6 mars 2015.
          </note>
          <note>
            Skälet till dröjsmålet är andra åtaganden.
          </note>
          <note>
            Stockholm den 26 januari 2015
          </note>
          <note>
            Justitiedepartementet
          </note>
          <note>
            Anders Ygeman
          </note>
          <note>
            § 4 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2014/15:51 till justitieutskottet
          </note>
          <note>
            2014/15:57 till finansutskottet
          </note>
          <note>
            Redogörelse
          </note>
          <note>
            2014/ 15:VPN 1 till konstitutionsutskottet
          </note>
          <note>
            EU-dokument
          </note>
          <note>
            14440/14 till justitieutskottet
          </note>
          <note>
            § 5 Svar på interpellation 2014/15:229 om fördelningen av yrkeshögskoleutbildningar
          </note>
          <note type="speaker">
            Anf. 1 Statsrådet AIDA HADZIALIC (S):
          </note>
          <note>
            Fru talman! Sara Karlsson har frågat mig om jag finner det nödvändigt
            att förtydliga instruktionerna till Myndigheten för yrkeshögskolan
            så att kommuner med hög arbetslöshet och störst behov får företräde
            då myndigheten väljer vilka utbildningar som ska genomföras.
          </note>
          <note>
            Jag delar Sara Karlssons uppfattning att arbetslösheten är en
            av politikens viktigaste utmaningar. Utbildningspolitiken har
            tillsammans med arbetsmarknadspolitiken och näringspolitiken en
            viktig roll att spela för att människor ska kunna etablera sig
            på arbetsmarknaden och få den kompetens de behöver för att få
            ett arbete eller – vilket är nog så viktigt – byta yrkesinriktning.
          </note>
          <note>
            Av den anledningen vill regeringen öka ambitionerna inom vuxenut
            ­ bildningsområdet och föreslog i budgetpropositionen för 2015
            ett nytt kun ­ skapslyft som skulle innebära utökade platser i
            högskolan, yrkeshögsko ­ lan, folkhögskolan och den kommunala
            vuxenutbildningen. Jag avser att verka för att regeringen återkommer
            om denna satsning i budgetproposi ­ tionen för 2016.
          </note>
          <note>
            Myndigheten för yrkeshögskolan har ett tydligt uppdrag att se
            till att utbildningar som ska ingå i yrkeshögskolan svarar mot
            arbetsmarknadens behov och har en lämplig regional placering.
            Myndighetens uppdrag är inte att se till att utbildningar anordnas
            där arbetslösheten är hög. Här har regeringen i stället som ambition
            att andra delar av Kunskapslyftet ska svara mot sådana behov i
            kombination med en aktiv och kraftfull arbetsmarknads- och näringslivspolitik.
          </note>
          <note>
            När myndigheten tar ställning till vilka utbildningar som ska
            ingå i yrkeshögskolan och beviljar statligt stöd är det alltså
            arbetslivets efterfrågan som ska vara styrande för myndigheten.
            Min och regeringens uppfattning är att detta gynnar de studerande
            som påbörjar en yrkeshögskoleutbildning eftersom de vet att den
            utbildning de går igenom ska och kan ge dem en chans till arbete.
            Att utbildningen har en lämplig regional placering är också viktigt,
            men detta måste alltid vägas mot arbetslivets behov av yrkeskompetens.
          </note>
          <note>
            Jag ser därmed ingen anledning att förändra myndighetens uppdrag
            på det sätt som Sara Karlsson efterfrågar.
          </note>
          <note type="speaker">
            Anf. 2 SARA KARLSSON (S):
          </note>
          <note>
            Fru talman! Tack, statsrådet, för svaret!
          </note>
          <note>
            Statsrådet sa i sitt svar att regeringens ambition är att öka
            antalet platser, och det ingick också i den budgetproposition
            som lades på riksdagens bord i höstas och sedan röstades ned.
            Jag är medveten om det som statsrådet hänvisar till, nämligen
            att det finns för få platser totalt.
          </note>
          <note>
            När man läser myndighetens pressmeddelanden och uttalanden om
            beslutet om fördelningen kan man se att bara 27 procent av ansökningarna
            som har inkommit har blivit beviljade. Det tyder på att det är
            ett tryck i frågan. Myndigheten beskriver också att ansökningarna
            har ökat i antal, att kvaliteten har ökat och konkurrensen därmed
            hårdnat. Det kommer från myndighetens egna uttalanden. Det är
            klart att fördelningen påverkar kommuner som Eskilstuna och andra
            kommuner. Oppositionens budget röstades igenom i höstas, vilket
            minskade platserna. Det drabbar inte bara Eskilstuna utan även
            andra kommuner.
          </note>
          <note>
            Jag tycker ändå att man kan ställa frågor om fördelningen. Anledning
            ­ en till min interpellation var den besvikelse och ilska som
            jag mötte i Eskilstuna när beslutet fattades av myndigheten att
            inte bevilja någon av de sju utbildningar som Eskilstuna ansökte
            om.
          </note>
          <note>
            Eskilstuna är en industristad och har en sådan struktur. Näringslivets
            sammansättning håller också på att ändras. Det råder en hög arbetslöshet,
            och utbildningsnivån är lägre än rikssnittet. Det finns på många
            olika sätt stora utbildningsbehov i Eskilstuna. Ett sådant behov
            är just den här typen av utbildningar. Ett exempel på en utbildning
            som inte beviljades är en utbildning i industriell mätteknik.
            Den har pågått i en omgång, och man hoppades få fortsätta med
            utbildningen. Det är en utbildning som inrättades på grund av
            ett konkret behov hos företag i Eskilstuna som hade svårt att
            hitta kompetensen och som började se sig om för att flytta någon
            annanstans där de kunde hitta kompetensen. Alltså fanns en reellt
            existerande efterfrågan på den lokala arbetsmarknaden och ett
            reellt existerande behov av denna utbildning, som nu inte kan
            fortsätta.
          </note>
          <note>
            När man läser i lagen om yrkeshögskolan framgår bland annat att
            fördelningen ska göras effektivt och att arbetslivets behov ska
            mötas. Det finns också en rad kriterier. I Myndigheten för yrkeshögskolans
            beslut framgår att de ansökningar som Eskilstuna har lämnat in
            uppfyller kriterierna, och jag tycker att det går att peka på
            att det finns en existerande efterfrågan på den lokala arbetsmarknaden.
            Det finns exempel från fler håll i landet än Eskilstuna, men det
            råkar vara där jag kommer från.
          </note>
          <note>
            För mig kvarstår ändå frågan om fördelningen. Behövs inte ett
            litet omtag för instruktionerna för hur fördelningen ska ske så
            att det blir en effektiv fördelning av utbildningarna?
          </note>
          <note type="speaker">
            Anf. 3 Statsrådet AIDA HADZIALIC (S):
          </note>
          <note>
            Fru talman! Tack, Sara Karlsson, för dina kommentarer!
          </note>
          <note>
            Vi delar självfallet uppfattningen att det behövs fler platser
            inom yrkeshögskolan. Om det hade funnits fler platser hade vi
            kunnat ha en bättre och större fördelning av utbildningarna runt
            om i landet. Det är precis vad regeringen ville. Vi uttryckte
            en ambitionshöjning med 2 000 fler platser för 2015, årets fördelning,
            och ca 4 000 fler platser per år därefter. Den borgerliga oppositionen,
            tillsammans med Sverigedemokraterna, valde att stoppa satsningen
            på den delen av vårt kunskapslyft, som är så efterfrågad runt
            om i landet.
          </note>
          <note>
            Det Sara Karlsson signalerar pekar på detta. Människor från Norrland
            till Skåne i söder har hört av sig och sagt vad Sara Karlsson
            speglar på olika sätt. Det är återigen ett tydligt tecken på att
            det behövs satsningar på detta.
          </note>
          <note>
            Jag och regeringen hoppas få återkomma både nu under våren och
            under hösten med liknande satsningar för att kunna möta arbetsmarknadens
            behov och se till att matchningen blir bättre och fler på så sätt
            kommer i sysselsättning.
          </note>
          <note>
            Jag hoppas ändå att det är ett gott besked till såväl dig och
            Eskilstuna som andra runt om i landet att regeringens ambition
            kvarstår om att ha ett kunskapslyft och att kunskapslyftet ska
            vara en integrerad och viktig del av jobbpolitiken.
          </note>
          <note type="speaker">
            Anf. 4 SARA KARLSSON (S):
          </note>
          <note>
            Fru talman! Det är såklart ett välkommet besked från statsrådet
            att ambitionen kvarstår att man ska öka antalet platser och öka
            kapaciteten.
          </note>
          <note>
            Men jag har fortfarande funderingar kring fördelningen. Jag förstår
            att man inte vill ha en regional fördelning där man uppsätter
            kvoter för olika län, för det skulle motverka syftet med en effektiv
            placering utifrån arbetsmarknadens behov och den här typen av
            behovsbedömningar. De målen kan ju kollidera med varandra.
          </note>
          <note>
            Jag har förståelse för att man inte har en strikt regional fördelning.
            Men jag tycker att det är problematiskt när en kommun som Eskilstuna
            inte får del av den här typen av satsningar, för behoven där är
            väldigt stora. Då kan man ifrågasätta hur effektivt fördelningen
            sker i dag, när det inte görs någon invägning av regionala aspekter.
          </note>
          <note>
            Som jag sa tidigare har Eskilstuna inte bara en hög arbetslöshet
            utan också stora utbildningsbehov. Den rationalisering som industrin
            har ge ­ nomgått under lång tid gör sig påmind på olika sätt ,
            liksom de kriser som har drabbat industrin och d rabbar en kommun
            som Eskilstuna . Rationa ­ liseringen innebär inte bara att en
            del jobb försvinner utan också att de jobb som blir kvar är mer
            kvalificerade. Det finns ett tydligt behov av den typen av yrkesnära,
            kvalificerade utbildningar.
          </note>
          <note>
            Det finns såklart också, som statsrådet säger i sitt svar, ett
            behov av mer generella utbildningssatsningar, på reguljär vuxenutbildning
            men även på den högskola som vi har i Eskilstuna och som vi har
            stor nytta av. Det finns alltså både generella och specifika behov
            av utbildning.
          </note>
          <note>
            Jag återkommer till regeringens ambition om ett kunskapslyft
            och att öka antalet platser både i andra utbildningsformer och
            i yrkeshögskolan, som statsrådet hänvisade till. Till att börja
            med är det bara att konstatera att det som hände med budgetbeslutet
            i höstas, som ledde till denna neddragning, var väldigt olyckligt.
            Vi ser omedelbart hur det drabbar både på utbildningsområdet och
            på andra områden.
          </note>
          <note>
            Det skulle ändå vara intressant att höra hur statsrådet ser på
            framtiden. Statsrådet hänvisar här till att man hade en plan på
            att utöka med först 2 000 platser och sedan 4 000 platser. Hur
            ser det ut framöver? Vilka förslag tror statsrådet att regeringen
            kan återkomma med gällande att öka kapaciteten i just yrkeshögskoleutbildningarna?
          </note>
          <note>
            Det finns uppenbarligen stora behov, och det finns anordnare
            som står redo att sätta igång. Det är ganska kort om tid i den
            här typen av näringsliv, som är ganska lättrörligt, om man inte
            klarar av att hitta kvalificerad arbetskraft på orten där man
            finns.
          </note>
          <note type="speaker">
            Anf. 5 Statsrådet AIDA HADZIALIC (S):
          </note>
          <note>
            Fru talman! Tack återigen, Sara Karlsson! Jag ska inleda med
            att kommentera din fråga kring vad regeringen avser att göra med
            ett eventuellt framtida kunskapslyft, som vi nu har presenterat.
            Regeringen avser självfallet att vidhålla den ambitionen. Vilken
            form och vilken volym det hela sedan kommer att utmynna i kan
            vi berätta senare i vår, och framför allt senare i år i den höstpropositionen
            som ska läggas fram.
          </note>
          <note>
            Kunskapslyftsambitionen kvarstår – det är det viktigaste – och
            satsningen på yrkeshögskolan.
          </note>
          <note>
            Vi hade som tanke förra året att vi allt som allt skulle satsa
            på drygt 35 000 nya utbildningsplatser fram till 2018 inom kunskapslyftspaketet.
            Då skulle det vara satsningar på högskolan, universiteten, yrkeshögskolan,
            folkbildningen och vuxenutbildningen, där även yrkesvux ingår.
          </note>
          <note>
            Allt detta skulle göras för att möta den efterfrågan på kompetens
            som finns på arbetsmarknaden och för att lösa matchningsproblematiken,
            som vi vet är en viktig del i att vi har arbetslöshet i dag. Det
            finns många som saknar jobb samtidigt som det finns många arbetsgivare
            som gärna vill tillsätta tjänster men inte hittar den rätta kompetensen.
            Då måste vi fixa den överbryggningen, och det gör vi genom att
            öka kompetensen och kvalifikationerna hos arbetskraften.
          </note>
          <note>
            Vad sedan gäller arbetslösheten generellt och kanske i Eskilstuna
            i synnerhet: Tro mig – jag förstår verkligen problematiken i kommunen!
            Regeringen vill främst investera i en aktiv närings- och arbetsmarknadspolitik
            för att generellt sett öka sysselsättningen i vårt land.
          </note>
          <note>
            Det handlar om att investera i infrastrukturen. Det handlar om
            att investera i bostadsbyggandet för att främja tillväxten. Det
            handlar om att investera i små och medelstora företag så att de
            kan booma på sitt sätt och skapa nya arbetstillfällen. Det handlar
            om att investera i kunskap så att vi får en bättre matchning.
          </note>
          <note>
            Allt det där är delar av regeringens politik för att se till
            att fler kommer i arbete. Det kommer också att gynna Eskilstuna.
          </note>
          <note>
            Vad sedan gäller den allmänna kunskapsnivån har vi som sagt olika
            satsningar på olika utbildningar. Jag tror att det är viktigt
            att man identifierar vilken sorts utbildning som behövs för vilket
            ändamål. Om det nu är så att Eskilstuna behöver få en generell
            utbildningshöjning, kanske en bätt ­ re grundläggande kunskapshöjning,
            tror jag att vuxenutbildningen och de satsningar vi gör där kan
            vara just den centrala biten.
          </note>
          <note type="speaker">
            Anf. 6 SARA KARLSSON (S):
          </note>
          <note>
            Fru talman! Eskilstuna ser fram emot att ta del av olika typer
            av satsningar, såväl på näringspolitik och infrastruktur som på
            utbildning. Som jag sade tidigare finns det absolut ett behov
            av vuxenutbildning och generella utbildningssatsningar men också
            mer specifika satsningar, både för att bekämpa arbetslösheten
            och för att kunna behålla befintliga arbetstillfällen på orten.
          </note>
          <note>
            Med det vill jag tacka statsrådet för svaret. Jag kommer såklart
            att fortsätta att följa den här frågan. Vi har ju en gemensam
            ambition – vi är också partikamrater – att stärka utbildningen,
            för att stärka både individen och hela samhällsutvecklingen. Jag
            ser fram emot att följa statsrådets och regeringens viktiga arbete
            på den punkten.
          </note>
          <note type="speaker">
            Anf. 7 Statsrådet AIDA HADZIALIC (S):
          </note>
          <note>
            Fru talman! Jag vill också tacka Sara Karlsson, både för interpella
            ­ tionen och för den konstruktiva debatt och det samtal som vi
            har haft. Vi delar självfallet uppfattningen att sysselsättningspolitiken
            och jobbpoliti ­ ken är vår främsta prioritering. Kan vi kombinera
            det med en klok utbild ­ ningspolitik som ökar kvalifikationerna
            hos arbetskraften för att möta ar ­ betsmarknadens behov har vi
            gjort mycket för att detta land ska utvecklas i rätt riktning.
          </note>
          <note>
            Regeringens ambitioner kommer att kvarstå. Jag hoppas att det
            kommer att gynna hela landet och att det kommer att göra situationen
            i Eskilstuna bättre också. Yrkeshögskolans roll kommer att vara
            central i det hela. Jag ser att man redan i dag från yrkeshögskolans
            håll verkar över hela landet, så det finns en regional fördelning.
            Om vi lyckas öka antalet platser och volymerna kommer det att
            få ännu större genomslag.
          </note>
          <note>
            Nästa år hoppas jag att vi kan stå här och prata om vilken bra
            verkan en ambitionshöjning har fått ute i landet och då också
            i Eskilstuna.
          </note>
          <note>
            Överläggningen var härmed avslutad.
          </note>
          <note>
            § 6 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 5 februari
          </note>
          <note>
            2014/15:248 Regler kring gränsöverskridande skoterkörning
          </note>
          <note>
            av Edward Riedl (M)
          </note>
          <note>
            till statsrådet Anna Johansson (S)
          </note>
          <note>
            2014/15:249 Statsbidrag till barn- och ungdomsorganisationer
          </note>
          <note>
            av Rossana Dinamarca (V)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2014/15:250 Kortare handläggningstider för vapenlicens
          </note>
          <note>
            av Johan Hultberg (M)
          </note>
          <note>
            till statsrådet Anders Ygeman (S)
          </note>
          <note>
            2014/15:251 Efterlevnad av svaveldirektivet
          </note>
          <note>
            av Boriana Åberg (M)
          </note>
          <note>
            till statsrådet Anna Johansson (S)
          </note>
          <note>
            § 7 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 5 februari
          </note>
          <note>
            2014/15:193 Cykelutredningen
          </note>
          <note>
            av Johan Andersson (S)
          </note>
          <note>
            till statsrådet Anna Johansson (S)
          </note>
          <note>
            2014/15:194 Infrastrukturavgifter
          </note>
          <note>
            av Johan Andersson (S)
          </note>
          <note>
            till statsrådet Anna Johansson (S)
          </note>
          <note>
            2014/15:195 Reform av namnlagen
          </note>
          <note>
            av Robert Hannah (FP)
          </note>
          <note>
            till justitie- och migrationsminister Morgan Johansson (S)
          </note>
          <note>
            2014/15:196 Förändrad arrendelagstiftning
          </note>
          <note>
            av Johan Andersson (S)
          </note>
          <note>
            till statsrådet Mehmet Kaplan (MP)
          </note>
          <note>
            2014/15:197 Klimatmål
          </note>
          <note>
            av Fredrik Malm (FP)
          </note>
          <note>
            till klimat- och miljöminister Åsa Romson (MP)
          </note>
          <note>
            § 8 Kammaren åtskildes kl. 9.20.
          </note>
          <note>
            Förhandlingarna leddes av tredje vice talmannen.
          </note>
          <note>
            Vid protokollet
          </note>
          <note>
            TUULA ZETTERMAN
          </note>
          <note>
            /Eva-Lena Ekman
          </note>
          <note>
            Innehållsförteckning
          </note>
          <note>
            § 1 Anmälan om ersättare
          </note>
          <note>
            § 2 Anmälan om kompletteringsval
          </note>
          <note>
            § 3 Anmälan om fördröjt svar på interpellation
          </note>
          <note>
            § 4 Ärenden för hänvisning till utskott
          </note>
          <note>
            § 5 Svar på interpellation 2014/15:229 om fördelningen av yrkeshögskoleutbildningar
          </note>
          <note>
            Anf. 1 Statsrådet AIDA HADZIALIC (S)
          </note>
          <note>
            Anf. 2 SARA KARLSSON (S)
          </note>
          <note>
            Anf. 3 Statsrådet AIDA HADZIALIC (S)
          </note>
          <note>
            Anf. 4 SARA KARLSSON (S)
          </note>
          <note>
            Anf. 5 Statsrådet AIDA HADZIALIC (S)
          </note>
          <note>
            Anf. 6 SARA KARLSSON (S)
          </note>
          <note>
            Anf. 7 Statsrådet AIDA HADZIALIC (S)
          </note>
          <note>
            § 6 Anmälan om interpellationer
          </note>
          <note>
            § 7 Anmälan om frågor för skriftliga svar
          </note>
          <note>
            § 8 Kammaren åtskildes kl. 9.20.
          </note>
          <note>
            Tryck: Elanders, Vällingby 2015
          </note>
        </div>
      </body>
    </text>
  </TEI>
</teiCorpus>
