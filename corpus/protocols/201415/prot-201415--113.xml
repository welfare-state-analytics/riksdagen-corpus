<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201415</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201415</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201415--113</head>
          <docDate when="2015-06-10">2015-06-10</docDate>
        </div>
      </front>
      <body>
        <div>
          <note>
            § 1 Partiledardebatt
          </note>
          <note type="speaker">
            Anf. 1 Statsminister STEFAN LÖFVEN (S):
          </note>
          <note>
            Herr talman! Jag vill börja med att vidarebefordra ett tack.
            Under EU-toppmötet i Riga uttryckte Ukrainas president Porosjenko
            sin tacksamhet till Sverige för vårt stöd under Rysslands aggression
            och illegala annektering av Krim, vårt lån och våra hum anitära
            hjälpinsatser.
          </note>
          <note>
            Detta tack, herr talman, vill jag framföra här i Sveriges riksdag
            direkt till hela Sverige och svenska folket.
          </note>
          <note>
            Jag svarade då, och jag kan svara här och nu igen, att vi kommer
            att fortsätta att stå upp för Ukrainas rätt till sin självständighet.
            Sverige kommer aldrig att acceptera territoriella anspråk genom
            tvång och våld.
          </note>
          <note>
            Mot bakgrund av oron i vår omvärld skulle jag också vilja passa
            på att berömma mina kollegor. Utöver överenskommelserna om landets
            styrelse, betyg, nationella prov och presstöd har vi nu också
            en bred uppgörelse om Sveriges försvar. I den här oroliga tiden
            är vår enighet en mycket viktig styrka. Tack till er som har tagit
            ansvar!
          </note>
          <note>
            (Applåder)
          </note>
          <note>
            Förra veckan slöt Sverige nya bilaterala avtal med Indien. Vi
            kommer att samarbeta inom urban utveckling, öka möjligheterna
            för våra små och medelstora företag att verka på den indiska marknaden
            och öka utbytet inom ett flertal forskningsområden. När svenska
            företag är med och bygger Indiens hållbara städer, när innovationerna
            från Motala når marknaden i Mumbai tar Sverige ett stort steg
            framåt i den globala ekonomin.
          </note>
          <note>
            Det är själva hjärtpunkten för den jobbagenda som regeringen
            har presenterat. Genom 1) framtidsinvesteringar, 2) aktiv näringspolitik
            för fler och växande företag och 3) satsningar på kompetens och
            matchning ska vi sätta Sverige absolut längst fram i den globala
            ekonomin. Vi ska gå mot EU:s lägsta arbetslöshet. Detta krävs
            både för att stärka pensionerna för Sverige s äldre och för framtidsplanerna
            för Sveriges unga.
          </note>
          <note>
            Det är många som menar att det här är svårt. Några säger att
            det är omöjligt. Vi svarar: Sverige skyr inte stora uppgifter!
            Vi har inte bara halverat arbetslösheten förut; det är faktiskt
            så att vi har en lång tradition av att vara precis främst i världen
            när det gäller allas möjlighet till arbete. Därför känns det lite
            konstigt att jag här och nu måste berätta för riksdagens konservativa
            krafter att jag anser att vissa traditioner ska bevaras.
          </note>
          <note>
            (Applåder)
          </note>
          <note>
            Del 1 i vår jobbagenda är framtidsinvesteringar. Det svarar upp
            mot det som Sverige nu skriker efter. Vi har bostadsbrist i 156
            av landets kommuner, och därför fortsätter vi den förra regeringens
            viktiga arbete med regelförenklingar och snabbare byggprocesser.
            Men det räcker inte. Vi investerar också 6 miljarder kronor per
            år i bostäder för att Sverige ska bygga minst 250 000 nya bostäder
            till 2020. Det är vi skyldiga Sveriges unga.
          </note>
          <note>
            Vi har tåg som spårar ur och pendlare som står och stampar på
            perrongerna i vanmakt och vrede. Därför investerar vi nu i nya
            växlar, spår och signalsystem. Vi gör det för exporten, vi gör
            det för importen, vi gör det för pendlarnas väl.
          </note>
          <note>
            Vi har en välfärd som skriker efter mer utbildad personal. Vi
            har opera ­ tionsköer som växer på ganska många håll. Därför investerar
            vi i fler sjuk ­ sköterskor och undersköterskor. Det blir över
            4 000 fler i äldreomsorgen, 20 000 extratjänster och en välfärd
            där yrkesetiken och inte vinsten sätts i centrum.
          </note>
          <note>
            Herr talman! Nu lämnar vi de låga ambitionernas politik. Nu börjar
            vi bygga Sverige!
          </note>
          <note>
            (Applåder)
          </note>
          <note>
            Del 2 i jobbagendan är näringspolitik för fler och växande företag.
            Det må överraska några, men när jag träffar företagare är det
            ingen som säger så här: Mitt företag behöver fler utförsäkringar
            av cancersjuka. Det är heller ingen som säger: Det viktiga är
            inte att arbetslösa lär sig något eller utbildar sig, utan det
            viktiga är att de blir fattiga.
          </note>
          <note>
            Det är ingen som säger detta. De vill se ökad samverkan. De vill
            se ett digitaliserat, klimatsmart Sverige, större tillgång på
            kunskap, större tillgång på kapital och snabbare vägar till export.
          </note>
          <note>
            Det är vad de vill ha, och det är det vi skapar. I grunden är
            det ganska enkelt: Jobb skapas inte genom att tömma arbetslösas
            plånböcker. Jobb skapas när vi fyller företagens orderböcker.
          </note>
          <note>
            (Applåder)
          </note>
          <note>
            Del 3 i jobbagendan är satsningar på kompetens och matchning.
            Det innebär att vi nu stärker svensk kunskap från förskolan till
            forskningslabben. Då behöver vi också din insats.
          </note>
          <note>
            Vi investerar i tidigare insatser och mindre klasser. Vi satsar
            3 miljarder per år från och med 2016 på högre lärarlöner. Vi tar
            nu ett statligt ansvar för en jämlik skola.
          </note>
          <note>
            Men det är klart att då är också varje förälders insats viktig
            för att visa att skolarbetet är den viktigaste grunden för ett
            bra liv. Vi investerar i ett nytt kunskapslyft med tiotusentals
            nya möjligheter att lära sig nya och efterfrågade yrken.
          </note>
          <note>
            Då är det också så att alla de som ser en brist i sin egen kompetens
            behöver ta chansen att lära nytt, även om det känns tufft för
            stunden. Vi rullar ut en 90-dagarsgaranti som ger alla unga rätt
            till arbete, studier eller praktik. Men då behöver också unga
            arbetslösa göra sin del: läsa klart sin gymnasieexamen även om
            det känns hårt eller ta ett traineejobb även om det kan verka
            svårt.
          </note>
          <note>
            Tillsammans med parterna och dem som nu får asyl i Sverige genomför
            vi ett nationellt etableringspaket som syftar till att alla barn
            ska få en bra skolgång och alla vuxna ska i arbete. Vår jobbagenda
            gäller nämligen alla, så gör din plikt, kräv din rätt, bli en
            del av Sveriges gemensamma framtidsprojekt!
          </note>
          <note>
            Det här är vår jobbagenda. Mot den ställs en nedskärningsagenda
            i svart på vitt i de borgerligas gemensamma budgetmotion. Skär
            ned i sjukvården! Skär ned på pensionärerna! Skär ned för barnfamiljerna!
            Det är nej till utbildningssatsningar, det är nej till klimatinvesteringar,
            det är nej till rustad infrastruktur.
          </note>
          <note>
            Så fortsätter det. Punkt efter punkt i jobbagendan vill de stoppa.
            Vad som än är frågan är högerns svar: Nej, nej, nej! Skär ned!
            Sänk skatten!
          </note>
          <note>
            Vi har prövat det där i åtta år. Resultatet vet vi: högre arbetslöshet,
            lägre skolresultat och en svensk konkurrenskraft som sjönk från
            plats 3 till plats 10 i World Economic Forums rankning.
          </note>
          <note>
            Jag tror inte att svenska folket går på det här igen. Vår sommar
            må vara kort, men minnet är betydligt längre.
          </note>
          <note>
            Nu är det jobbagendan mot nedskärningsagendan. Det är det som
            ska debatteras här i dag. Men jag vill också, herr talman, bara
            för en kort stund lägga politiken åt sidan och passa på att önska
            alla en riktigt skön, god och bra sommar. Jag hoppas att så många
            som möjligt får möjlighet att njuta av semestern. Den här regeringen
            kommer att fortsätta att fokusera på jobben så att semestern kan
            njutas av alla.
          </note>
          <note>
            (Applåder)
          </note>
          <note type="speaker">
            Anf. 2 ANNA KINBERG BATRA (M) replik:
          </note>
          <note>
            Herr talman! Tack , statsministern!
          </note>
          <note>
            Jag kommer att återkomma till både omvärlden och sommarlovet
            lite senare under dagen.
          </note>
          <note>
            Nu står vi här i kammaren ungefär kvart över nio denna junimorgon,
            och det är inte alla som följer partiledardebatten just nu. Runt
            om i landet, i samlingslokaler av olika slag, stämmer man kanske
            i detta nu in i Den blomstertid nu kommer .
          </note>
          <note>
            Efter ett långt sommarlov skulle eleverna kunna komma tillbaka
            till några av de 5 000 fler karriärlärare som Sveriges riksdag
            har beslutat om, men som Stefan Löfven säger nej till. Sveriges
            högstadieelever skulle till hösten kunna mötas av den extra timme
            matte varje vecka som vi har beslutat om, men som Stefan Löfven
            vill stoppa.
          </note>
          <note>
            Jag vill fråga statsministern: I ett läge där vi har problem
            med kunskaper som halkar efter och där vi måste konkurrera med
            kunskap, varför skär regeringen ned på just kunskapen och på just
            den extra mattetimmen i skolan?
          </note>
          <note>
            (Applåder)
          </note>
          <note type="speaker">
            Anf. 3 Statsminister STEFAN LÖFVEN (S) replik:
          </note>
          <note>
            Herr talman! Det är förunderligt att Moderaterna har glömt sina
            åtta år i regeringsställning. Det var under er tid som skolresultaten
            försämrades betydligt, Anna Kinberg Batra. Det är i er gemensamma
            budgetmotion som vi nu kan läsa om neddragningar på de satsningar
            som vi gör på just utbildning.
          </note>
          <note>
            Kan Anna Kinberg Batra säga att de är beredda att satsa 3 miljarder
            på lärarlöner? Jag har lite svårt att se det. Vi har ännu inte
            sett det.
          </note>
          <note>
            Det finns en annan sak som är problematisk med Moderaterna. Det
            är att de inte kan hålla ordning på ekonomin. Moderaterna satt
            i regeringsställning 1976 – 1982, med ett litet avbrott när Folkpartiet
            hade ensam regeringsmakt. 1982 lämnades det över ett stort budgetunderskott.
            1994 lämnades det över ett stort budgetunderskott. Och 2014 lämnades
            det återigen över ett stort budgetunderskott.
          </note>
          <note>
            Vi trodde att Moderaterna hade lärt sig från 2002 , då de sa
            att det gällde att lära sig att hålla ordning på ekonomin. Men
            nu presenterar de ytterligare ett budgetunderskott som vi får
            ta hand om. Och vi ska se till att reda upp det.
          </note>
          <note>
            Jag trodde att den nya partiledningen hade lärt sig att göra
            nytt. Men icke! Nu kommer det en ny, ofinansierad fantasibudget.
            Trots bud getunderskottet på 74 miljarder har ni enligt er egen
            politik råd att sänka skatterna ytterligare. Men ni glömmer att
            finansiera dem. Varför lägger Moderaterna fram en ofinansierad
            budgetmotion, Anna Kinberg Batra?
          </note>
          <note>
            (Applåder)
          </note>
          <note type="speaker">
            Anf. 4 ANNA KINBERG BATRA (M) replik:
          </note>
          <note>
            Herr talman! Det var många ord och mycket känslor från statsministern.
            Han började tala om 1976. Men när statsministern nu, 2015, får
            göra sina prioriteringar i sin första vårbudget lägger han elva
            gånger så mycket på satsningar på högre bidrag som på bättre satsningar
            till fler skickliga lärare. Så går det till när Stefan Löfven
            börjar använda regeringsmakten.
          </note>
          <note>
            Därför vill jag fråga statsministern en gång till: Varför är
            det så viktigt, när statsministern nu får chansen att lägga fram
            sin egen vårbudget och verkligen göra sina prioriteringar, att
            stoppa möjligheten att ge Sveriges högstadieelever den där extra
            mattetimmen i skolan som de hade kunnat få redan till hösten?
          </note>
          <note>
            (Applåder)
          </note>
          <note type="speaker">
            Anf. 5 Statsminister STEFAN LÖFVEN (S) replik:
          </note>
          <note>
            Herr talman! Jag har de borgerliga partiernas nedskärningslista
            för 2015 framför mig. I den borgerliga motionen, som svar på regeringens
            proposition, står det minus 970 miljoner kronor för skola, utbildning
            och studiestöd.
          </note>
          <note>
            Nästa år påbörjar vi en satsning på lärarlöner på 3 miljarder
            kronor. Jag har inte hört att Moderaterna är ens i närheten av
            det förslaget.
          </note>
          <note>
            Det allra konstigaste är ändock att ni fortsätter att lägga fram
            ofinansierade budgetar, Anna Kinberg Batra. Jag förstår inte hur
            ni bär er åt. Den största finansieringsposten i er budget är –
            lyssna noga nu – en beräkningsteknisk korrigering. Moderaterna
            har fått för sig att de kan räkna pengarna på ett annat sätt.
            Men det svåra är att det inte finns några pengar.
          </note>
          <note>
            Sedan finns det en finansieringspost till, någon avskrivningspost.
            Det blir alltså etter värre.
          </note>
          <note>
            Moderaterna har en vårmotion som omfattar 3 miljarder kronor.
            De lyckas underfinansiera den med 2 miljarder. Det torde vara
            något av ett rekord.
          </note>
          <note>
            (Applåder)
          </note>
          <note type="speaker">
            Anf. 6 JIMMIE ÅKESSON (SD) replik:
          </note>
          <note>
            Herr talman! Stefan Löfven samlade sitt parti till kongress för
            knappt två veckor sedan. Ett vida omtalat beslut är att man vill
            kvotera föräldraförsäkringen helt. Den ska delas helt lika mellan
            de båda föräldrarna. Det är något som kommer att försvåra ytterligare
            för väldigt många människor i det här landet att planera sin vardag,
            att få ihop det berömda vardagspusslet som många redan har problem
            med.
          </note>
          <note>
            En undersökning som gjordes nyligen visade att nio av tio svenska
            väljare vill bestämma själva. De vill inte att politiker ska lagstifta
            om hur vi ska fördela föräldradagar. Då kan man fråga sig varför
            statsministern och hans parti väljer att bedriva en verklighetsfrånvänd
            politik, som går stick i stäv med vad den absoluta merparten av
            människorna i landet tycker.
          </note>
          <note>
            Redan nästa år kommer vi att få en tredje så kallad pappamånad.
            Det har Stefan Löfven lyckats med genom att han har fått med sig
            Vänsterpartiet och, av någon anledning, liberalerna i Folkpartiet.
          </note>
          <note>
            I den proposition som lämnades till riksdagen i förra veckan
            står det så här: En helt individualiserad föräldrapenning skulle
            med dagens mönster för uttag av föräldrapenning kunna innebära
            att föräldraledigheten förkortas betydligt för barn i de familjer
            där det, av något skäl, inte finns möjlighet för den ena föräldern
            att ta ut föräldrapenning. Detta är en invändning som flera remissinstanser
            uppmärksammar. En sådan modell skulle även innebära att flexibiliteten
            i försäkringen minskar betydligt.
          </note>
          <note>
            Den här propositionen klubbade Stefan Löfven på torsdagen. På
            söndagen beslutade hans parti ändå att föräldraförsäkringen ska
            kvoteras helt. Men Stefan Löfven väljer sedan att lämna den här
            oförändrade propositio ­ nen till Sveriges riksdag på tisdagen.
          </note>
          <note>
            Vad tycker du egentligen, Stefan Löfven? Vilken är din politik?
          </note>
          <note>
            (Applåder)
          </note>
          <note type="speaker">
            Anf. 7 Statsminister STEFAN LÖFVEN (S) replik:
          </note>
          <note>
            Herr talman! I politiken gäller jämställdhet. Vi har en väldigt
            bra föräldraförsäkring i Sverige. Den ger föräldrarna möjlighet
            att vara med sina barn. Den ger också föräldrarna möjlighet att
            vara kvar på arbetsmarknaden. Det är väldigt bra.
          </note>
          <note>
            Men vi har också problem med jämställdheten på svensk arbetsmarknad.
            En av de stora förklaringarna till detta är just det ojämna uttaget
            av föräldraförsäkringen. Vi tar ett kliv till nu och viker ytterligare
            en månad till vardera föräldern, därför att vi tycker att det
            är viktigt. Sedan har vi sagt att vi ser behov av att ha en individualiserad
            föräldraförsäkring. Men jag tänker göra det i en takt som ger
            legitimitet åt framtida reformer efter ­ som vi ska väga in olika
            saker.
          </note>
          <note>
            Jag är dock inte särskilt förvånad över att Sverigedemokraterna
            inte alls bryr sig om jämställdhetsperspektivet. Det ligger liksom
            inte för dem.
          </note>
          <note>
            Det finns annat som inte ligger för dem. Det är rättvis fördelning
            av vår välfärd. Ni har nu lyckats rösta emot många andra saker
            som är viktiga för Sverige, Jimmie Åkesson. Det gäller även reformer
            som hade varit väl ­ digt bra för människor, om de hade kunnat
            genomföras. Låt mig ge några exempel: Ni har röstat emot 4 000
            fler undersköterskor i äldreomsorgen. Ni har röstat emot en höjning
            av a-kassan. Ni har röstat emot nya utbild ­ ningsplatser. Ni
            har röstat emot 20 000 extratjänster i välfärden. Ni har röstat
            emot avskaffande av fas 3, och ni har röstat emot sänkning av
            pen ­ sionärsskatten.
          </note>
          <note>
            Hur försvarar ni, förutom er tanke när det gäller föräldraförsäkringen,
            att ni har röstat emot så många satsningar som hade gett mer resurser
            till välfärden och bättre arbetsvillkor? Vad är förklaringen?
          </note>
          <note type="speaker">
            Anf. 8 JIMMIE ÅKESSON (SD) replik:
          </note>
          <note>
            Herr talman! Jag noterar att Stefan Löfven ägnar en minut åt
            att nästan svara på min fråga. Sedan ägnar han en halv minut åt
            något färdigskrivet manuskript som han hade förberett långt tidigare
            och som inte alls handlar om det som jag frågade om.
          </note>
          <note>
            Jag citerade regeringens proposition. Där framgår det väldigt
            tydlig t att regeringen argumenterar mot en helt kvoterad föräldraförsäkring
            därför att det drab bar barnen. D en politik som regeringen driver
            drabbar barnen. Trots att Regeringskansliet och Stefan Löfven
            argumenterar på det viset säger Stefan Löfvens parti samtidigt
            att de ändå ska kvotera föräldraförsäkringen helt.
          </note>
          <note>
            Vad tycker Stefan Löfven egentligen? Det är min väldigt konkreta
            och enkla fråga. Jag förstår att det här kan vara något som man
            vill göra på lite längre sikt. Men kan Stefan Löfven här och nu,
            i egenskap av statsminister, lova att vi inte under den här mandatperioden
            och inte heller under nästa – om Stefan Löfven förblir statsminister
            – kommer att få se en helt kvoterad föräldraförsäkring? Kan Stefan
            Löfven lova det här och nu?
          </note>
          <note type="speaker">
            Anf. 9 Statsminister STEFAN LÖFVEN (S) replik:
          </note>
          <note>
            Herr talman! Om Jimmie Åkesson lyssnade i stället för att ägna
            sig åt billig retorik hade han hört att jag precis sa att vi den
            här mandatperioden viker ytterligare en månad i föräldraförsäkringen
            till vardera föräldern. Det är ytterligare en månad.
          </note>
          <note>
            Vi har suttit vid regeringsmakten i ungefär åtta månader av fyra
            år. Vi har inte börjat med vårt valmanifest för nästa period.
            Jag undrar om Sverigedemokraterna möjligtvis har gjort det. Vi
            har inte gjort det.
          </note>
          <note>
            Vi har fullt fokus på att se till att människor kommer i arbete.
            Vi ska höja skolresultaten, och vi ska se till att rädda välfärden.
            Därför är jag bekymrad över att Sverigedemokraterna sällar sig
            till högern. Ni är ett högerparti, men ni sällar er dit och säger
            nej till de viktiga satsningar som jag har räknat upp.
          </note>
          <note>
            Föräldraförsäkringen är viktig. Den kommer vi att se till att
            utveckla. Men de andra välfärdsfrågorna är också viktiga. Sverigedemokraterna
            säger nej – tyvärr.
          </note>
          <note>
            (Applåder)
          </note>
          <note type="speaker">
            Anf. 10 ANNIE LÖÖF (C) replik:
          </note>
          <note>
            Herr talman! För drygt en vecka sedan samlades Socialdemokraterna
            till vad de själva kallade för jobbkongress. Jag skulle snarare
            vilja säga krångel- och skattehöjarkongress, för det var knappast
            förslag som kommer att leda till fler jobb i växande företag som
            man debatterade och fattade beslut om. Efter några dagars kongressande
            blev vi varse att det blir mindre flexibel arbetsrätt, höjda skatter
            på företag och höjda skatter på arbete när Socialdemokraterna
            håller i styråran för svensk näringspolitik.
          </note>
          <note>
            Det är också det tankesättet som genomsyrar hela den vänsterregering
            som Stefan Löfven leder. Det är en politik som Konjunkturinstitutet
            har dömt ut, som professor Lars Calmfors varnar för kan leda till
            att arbetslöshetssiffrorna friseras och som till och med Socialdemokraternas
            eget finansdepartement inte tror kommer att minska jämviktsarbetslösheten
            under de kommande åren.
          </note>
          <note>
            Men statsministern har bestämt sig för att slå dövörat till.
            Han vägrar att lyssna på de experter som nu uttalar sig. Han fortsätter
            att upprepa ”för det första, för det andra, för det tredje” utan
            att komma med något annat konkret än höjda skatter, ineffektiva
            traineejobb och 90-dagarsgaranti.
          </note>
          <note>
            Höjda skatter har dömts ut av experter, traineejobb vill inte
            ens facken ha och 90-dagarsgarantin har testats förr och kasserats
            för att den var så ineffektiv. Statsministern tror uppenbarligen
            att det är staten och inte småföretagen som fixar jobben.
          </note>
          <note>
            Jag skulle vilja ställa en fråga till statsministern: Varför
            fortsätter Stefan Löfven att medvetet driva de sämsta jobbförslagen,
            att envisas med att höja skatter på jobb och företag och att öka
            krånglet trots att experter och hans eget finansdepartement dömer
            ut detta? Det kommer inte att leda till fler jobb.
          </note>
          <note>
            (Applåder)
          </note>
          <note>
            Anf. 11 Statsminister STEFAN LÖFVEN (S) replik :
          </note>
          <note>
            Herr talman! Vad gäller Finansdepartementet och budgeten gör
            man prognos utifrån en av sju lagda budgetar. Annie Lööf är orolig.
            Annie Lööf kan vara lugn. Vi kommer att fortsätta lägga fram de
            förslag som faktiskt biter.
          </note>
          <note>
            Annie Lööf satt i regeringen under lång tid. Centerpartiet har
            suttit i regeringen i åtta år, och vi vet precis vad den politik
            som ni fortsätter att köra med ledde till. Det blev högre arbetslöshet.
            Det blev högre ungdomsarbetslöshet. Det blev sämre välfärd, och
            vi sjönk på World Economic Forums rankningslista. Det var resultatet
            av er politik.
          </note>
          <note>
            Vi måste göra någonting som biter. Senast i dag kunde vi läsa
            i Dagens Nyheter att forskare säger att det inte går att ha bara
            generella , breda lösningar, exempelvis för alla unga. Man måste
            faktiskt möta unga där de är.
          </note>
          <note>
            Ett problem för ungdomar är att många inte har gymnasieexamen.
            Då spelar det ingen roll, Annie Lööf, hur mycket man sänker ungdomsarbetsgivaravgiften.
            De ungdomarna är bevisligen kvar i arbetslöshet med den sänkta
            ungdomsarbetsgivaravgiften. De behöver en gymnasieutbildning.
            De riskerar nämligen att komma längre och längre från arbetsmarknaden,
            och det är det vi ska se till att förhindra.
          </note>
          <note>
            Vi ska investera – vi måste investera – i infrastrukturen och
            i bostäderna. Det gjorde inte ni. Det vill ni inte nu heller.
          </note>
          <note>
            Vi ska se till att vi har företag som ligger i yttersta framkant.
            Det är därför de behöver riskkapital och exportsatsningar.
          </note>
          <note>
            Vi ska se till att människor kan ta jobben som växer fram. I
            dag säger nämligen det svenska näringslivet till oss att vart
            femte rekryteringsförsök misslyckas. ”Vi hittar inte rätt utbildad
            arbetskraft.” Samtidigt har vi 400 000 arbetslösa människor. Vad
            gör man då? Jo, man utbildar, och det är det vi satsar på. Det
            säger ni nej till.
          </note>
          <note>
            Det är mer ni säger nej till. När ni pratar om den flexibla arbetsrätten
            och den plattare skatten är det bara ett nytt kodspråk: Man ska
            sänka skatten för höginkomsttagare och göra det svårare för löntagare.
            Det är inte regeringens politik.
          </note>
          <note>
            (Applåder)
          </note>
          <note type="speaker">
            Anf. 12 ANNIE LÖÖF (C) replik :
          </note>
          <note>
            Herr talman! Jag kan bara konstatera att nio av tio företagsledare
            dömer ut Stefan Löfven som statsminister och hans jobbpolitik.
          </note>
          <note>
            Alla är nog överens om att det behövs fler investeringar, men
            Stefan Löfvens syn på investeringar är ju något märklig. Ta hans
            investeringar i näringspolitik, till exempel. Den investeringen
            är på 600 miljoner kronor. Men den finansieras med 40 gånger så
            stora skattehöjningar på jobb och företagande.
          </note>
          <note>
            Jag tycker att det är bra att statsministern lyfter upp de så
            kallade NEET:arna, det vill säga de unga människor som varken
            studerar eller jobbar. Jag presenterade en lång rapport om detta
            i Almedalen för något år sedan. Där tog vi upp förslag som Tyskland
            och Nederländerna, som statsministern ofta lyfter upp, har jobbat
            med för att få ned arbetslösheten bland dessa unga: breddade lärlingsjobb,
            moderniserad arbetsrätt och reformerad arbetsförmedling. Socialdemokrater
            har genomfört detta i dessa länder. Varför lyssnar inte Stefan
            Löfven på Socialdemokraterna i till exempel Tyskland, som har
            genomfört dessa reformer som nu Centerpartiet förespråkar?
          </note>
          <note>
            (Applåder)
          </note>
          <note>
            Anf. 13 Statsminister STEFAN LÖFVEN (S) replik :
          </note>
          <note>
            Herr talman! Jag kan än en gång konstatera att Centerpartiet
            förespråkar mycket – mest när de är i opposition. De fick uppenbarligen
            inte igenom mycket när de var i regeringsställning.
          </note>
          <note>
            Nu händer det saker. Nu är det skillnad, för när jag träffar
            företagare säger de precis det jag sa i talarstolen: Vi ska inte
            försämra för dem som är arbetslösa. Vi ska utbilda människor så
            att de kommer i arbete.
          </note>
          <note>
            Vi behöver mer riskkapital så att innovatörerna får möjlighet
            att ta fram sina produkter så att det kan bli en riktig produkt,
            ett nytt företag, ett växande företag. Vi skulle behöva mer exportstöd.
            Allt detta levererar vi.
          </note>
          <note>
            Vi levererar utbildning också. När det gäller NEET:arna, alltså
            de ungdomar som inte är i vare sig utbildning eller arbete, har
            vi precis sagt att vi ska se till att nå varenda en av dem. Vi
            ska nå dem, och vi ska ge dem en utbildning eller vad annat de
            behöver utifrån deras individuella behov. Vi tror inte på sänkta
            ungdomsarbetsgivaravgifter. Det har visat sig vara misslyckat.
            Nu ska vi göra rätt.
          </note>
          <note>
            (Applåder)
          </note>
          <note type="speaker">
            Anf. 14 JONAS SJÖSTEDT (V) replik:
          </note>
          <note>
            Herr talman och statsminister Löf ven! En av de största utgifter
            den svenska staten har är för ränteavdrag till personer som har
            lån. Ju större lån man har, desto större avdrag får man.
          </note>
          <note>
            För det första ställer de här ränteavdragen till en hel del bekymmer
            för den svenska ekonomin. Vi har en enorm skuldsättning. Svenskarna
            är skuldsatta upp över öronen, och det är farligt om bubblan spricker
            och priserna som nu pressas upp av ränteavdragen faller. Då kan
            människor tvingas gå från sina hem och samtidigt vara skuldsatta
            för livet. Sådant måste man göra någonting åt i god tid.
          </note>
          <note>
            För det andra skulle en gradvis sänkning av ränteavdragen frigöra
            pengar som vi behöver för att renovera järnvägen, satsa på välfärden
            och få igång bostadsbyggandet.
          </note>
          <note>
            För det tredje är ränteavdragen usel fördelningspolitik. Vart
            går ränteavdragen? Jo, de går till samhällets allra rikaste. 85
            procent av ränteavdragen går till den rikaste halvan av befolkningen.
            Den fattigare halvan får 15 procent av ränteavdragen. Ränteavdragen
            är i själva verket en effektiv omfördelare från alla medborgare
            i samhället till dem som köper de största och dyraste husen i
            de kommuner som har de högsta inkomsterna.
          </note>
          <note>
            Jag menar att det är dags att se det här. Det är dags att se
            att vi håller på att bygga upp en bostadsbubbla som kan bli farlig
            den dag den spricker. Det är dags att se att vi behöver de här
            pengarna till någonting annat, och det är dags att se att vi behöver
            en fördelningspolitik som utjämnar klass ­ s killnader i vårt
            samhälle, inte förstärker dem.
          </note>
          <note>
            När, Stefan Löfven, är ni beredda att förhandla med oss om att
            stegvis trappa ned ränteavdragen?
          </note>
          <note type="speaker">
            Anf. 15 Statsminister STEFAN LÖFVEN (S) replik:
          </note>
          <note>
            Herr talman! Skuldbördan för hushållen är ett bekymmer. Vi måste
            följa detta noga. Vi måste inte bara följa det; vi måste göra
            någonting åt det.
          </note>
          <note>
            Bostadsmarknaden är komplex. Det är tre faktorer som vi måste
            hålla ordning på för att inte bostadsmarknaden ska kapsejsa och
            vi ska få en ny finanskris.
          </note>
          <note>
            Den första är just hushållen och deras förutsättningar. Hur ska
            vi ta ned skuldbehovet och avbryta ökningen av skulden på rätt
            sätt?
          </note>
          <note>
            Den andra är själva bostadsmarknaden. Vi måste se till att få
            mycket bättre balans på bostadsmarknaden. Det handlar kort uttryckt
            bland annat om mer byggande.
          </note>
          <note>
            Den tredje är finanssektorn. Hur håller vi koll på finanssektorn
            och styr den så att man inte lånar ut och är med och bidrar till
            den bubbla som senare spricker?
          </note>
          <note>
            Det är dessa tre faktorer som vi behöver hålla koll på och som
            vi ska göra något åt så att vi inte får en bubbla som brister.
          </note>
          <note>
            När det gäller hushållen och frågan om man ska välja ränteavdrag
            eller andra metoder vill vi inte försvåra för svensk ekonomi.
            Vi vill inte skapa stor oro bland hushållen. Det kommer självfallet
            att drabba enskilda hushåll, men det kommer också att kunna drabba
            hela den svenska ekonomin om vi sänker efterfrågan. Just nu är
            det mycket som vi drar nytta av i den inhemska efterfrågan. Den
            ska vi inte sänka.
          </note>
          <note>
            Det är av detta skäl som vi nu funderar på amorteringskrav. Jag
            tycker att det är naturligt att om man har ett lån ska man också
            amortera. Av det skälet vill vi gå vidare och utreda ett amorteringskrav.
            Vi tror att det är ett bättre sätt att göra det på. Vi ska ta
            ansvar för hushållens skuldsättning och se till att vi inte får
            en bubbla, men vi ska inte göra det på ett sätt som ställer till
            det för hushållen och för svensk ekonomi. Därför är amorteringskrav
            vårt val nu.
          </note>
          <note>
            (Applåder)
          </note>
          <note type="speaker">
            Anf. 16 JONAS SJÖSTEDT (V) replik:
          </note>
          <note>
            Herr talman! Jag är överens med Stefan Löfven om att vi måste
            bygga fler bostäder, vi måste amortera på våra lån och vi måste
            få bättre ordning på finanssektorn, men vi måste också göra något
            åt ränteavdragen. När är situationen att göra det bättre än nu,
            när räntan nästan är noll? Gör man det inte nu försitter man en
            chans.
          </note>
          <note>
            Det finns många länder som har gått den här vägen och inte vågat
            ta obekväma beslut i tid. Sedan har man stått där och bubblan
            har brustit, och vanliga medborgare har betalat priset. Ibland
            måste man också göra det som är lite obekvämt.
          </note>
          <note>
            Jag skulle vilja återkomma till min fråga: Är det rimligt att
            en av statens största kostnader i statsbudgeten är en aktiv omfördelare
            från låginkomsttagare i kommuner i glesbygden i Sverige till de
            rikaste människorna i de rikaste kommunerna runt våra stora städer?
            Är det verkligen en rödgrön politik?
          </note>
          <note type="speaker">
            Anf. 17 Statsminister STEFAN LÖFVEN (S) replik:
          </note>
          <note>
            Herr talman! Man kan ha olika uppfattningar om detta. Jag har
            respekt för att man tycker att detta inte är rätt. Men till syvende
            och sist är det så att med ansvar för landet måste man göra förändringar
            som inte ställer till det för mycket för hushållen. Det måste
            finnas en förutsägbarhet också för hushållen som inte ställer
            till det för ekonomin, så att vi i en uppgång som annars skulle
            ha varit kan få en nedgång, därför att den inhemska efterfrågan
            pressas tillbaka.
          </note>
          <note>
            Därför måste detta hanteras precis på det sätt som jag sa. Man
            måste titta på hushållens villkor, finanssektorns villkor och
            hur man där agerar, och bostadsmarknaden. Det är detta vi gör
            nu. De tre faktorerna kommer vi att ta oss an. Vi har inga planer
            på att sänka ränteavdragen. Vi kommer däremot att gå vidare med
            amorteringsplikten.
          </note>
          <note>
            (Applåder)
          </note>
          <note type="speaker">
            Anf. 18 JAN BJÖRKLUND (FP) replik:
          </note>
          <note>
            Herr talman! Statsministern har ställt upp ett mål för arbetslösheten
            till 2020. Det är inget fel att sätta upp mål; tvärtom kan det
            vara en inspiration och en ledstång att hålla sig i – om man vidtar
            åtgärder för att nå målet. Men om man bara sätter upp mål utan
            att försöka vidta åtgärder och sedan bara blundar och hoppas att
            målet ska nås, då hjälper det inte. Det är detta som blir så uppenbart
            i regeringens budget. Det finns inga åtgärder. Det finns ord och
            det finns mål. Man kallar det för jobbkongress och annat, men
            åtgärderna lyser med sin frånvaro.
          </note>
          <note>
            Det finns en riktigt stor åtgärd som påverkar jobben och som
            också är den enskilt största budgetposten, nämligen att man ska
            höja skatten på att anställa ungdomar med 18 miljarder. 18 miljarder
            per år blir det när det är fullt upptrappat. Det är en jätteskattehöjning
            som slår just mot att anställa ungdomar. Men regeringen säger
            att det inte påverkar jobben.
          </note>
          <note>
            I Dagens I ndustri i går läste jag att nio av tio företagare
            inte tror på regeringens jobbpolitik. Jag har i och för sig letat
            efter den där tionde företagaren hela våren utan att hitta någon,
            men det är möjligt att det finns någon som tror på den. Stefan
            Löfven gör det möjligen.
          </note>
          <note>
            Företagen säger att detta leder till kraftigt ökade kostnader.
            Nej, säger regeringen, det spelar ingen roll och påverkar inte.
            Men sedan kommer Sveriges kommuner och landsting och säger samma
            sak: Detta leder till ökade kostnader. Vad säger regeringen då?
            Jo, man säger att kommuner och landsting ska få kompensation för
            detta.
          </note>
          <note>
            Min enkla fråga i all ödmjukhet, herr statsminister, är: Om nu
            höjda arbetsgivaravgifter för ungdomar inte har några som helst
            negativa effekter, varför behöver vi då kompensera kommunerna
            för det?
          </note>
          <note>
            (Applåder)
          </note>
          <note type="speaker">
            Anf. 19 Statsminister STEFAN LÖFVEN (S) replik:
          </note>
          <note>
            Herr talman! Nu är kanske inte ödmjukhet Björklunds främsta tillgång
            och egenskap.
          </note>
          <note>
            Det hela är ganska enkelt, och det borde Björklund veta, som
            har suttit i regeringen. Om man gör förändringar mellan staten
            och kommuner och landsting är man skyldig att reglera det. Det
            är så ekonomin fungerar. Ni kanske inte gjorde det, men det är
            så regelverket ser ut. Detta är vi skyldiga att göra.
          </note>
          <note>
            Folkpartiet verkar tro att det bara är en åtgärd som räknas för
            att man ska komma i arbete, och det är skattesänkningar. Det prövades
            under lång tid, åtta år, då ni satt i regeringsställning, och
            det blev ingen hit. Den ungdomsarbetsgivaravgift som man nu refererar
            till kostar 18 miljarder kronor. Sedan 2007, då den infördes,
            har den kostat 110 miljarder kronor. Vad blev resultatet?
          </note>
          <note>
            När den infördes fanns det ungefär 115 000 arbetslösa ungdomar.
            I fjol var det ungefär 150 000 arbetslösa ungdomar. Det är en
            ökning med 35 000. Vilket är Björklund m est nöjd med – att det
            kostade 110 miljarder kronor eller att det blev ytterligare 35
            000 arbetslösa ungdomar?
          </note>
          <note>
            Vi gör det som biter på riktigt. Ungdomar måste få en utbil dning
            för att komma in i arbete . Åk ut och prata med företagen! De
            säger att ett av deras stora problem är att de inte får tag i
            rätt utbildad arbetskraft. De skulle vilja anställa och kan anställa,
            men de hittar inte rätt utbildad arbetskraft. I samma stund är
            det 400 0 00 människor som går arbetslösa; många av dem är ungdomar
            som inte har gymnasieutbildning.
          </note>
          <note>
            Där är beviset! Det ser vi i debattartikeln i dag, där forskarna
            säger att det inte hjälper med generella åtgärder utan att man
            måste rikta in sig så att ungdomarna får den åtgärd som passar
            dem. Därför ska de ungdomar som inte har gymnasieutbildning få
            det. Dit ska pengarna gå. Då kommer de i arbete.
          </note>
          <note>
            (Applåder)
          </note>
          <note type="speaker">
            Anf. 20 JAN BJÖRKLUND (FP) replik:
          </note>
          <note>
            Herr talman! Stefan Löfven kan fortsätta sin politik med att
            nu göra om gymnasiet igen för att tvinga alla att läsa in högskolebehörighet.
            Då kommer utslagningen att öka ännu mer. Österrike, Tyskland,
            Holland – alla har gått in för lärlingsutbildningar, och de har
            lägre ungdomsarbetslöshet än Sverige. Att alla ska bli universitetskompetenta
            är inte svaret, Stefan Löfven!
          </note>
          <note>
            Det intressanta är dock att Löfven inte svarar på själva frågan.
            Kommunerna kompenseras. Det står i lagen, säger Löfven. Men varför
            står det i lagen då? Jo, därför att det innebär ökade kostnader
            för kommunerna. Det är därför de kompenseras.
          </note>
          <note>
            Men samma sak gäller också för företagen. De får också ökade
            kostnader, men de kompenseras inte. Det är därför nio av tio nu
            är kritiska mot Löfven och hans jobbpolitik. Konjunkturinstitutet,
            Finanspolitiska rådet, Arbetsförmedlingen, Ekonomistyrningsverket,
            Ekobrottsmyndigheten – ingen tror på att Löfvens jobbpolitik ska
            nå målet. Inte ens LO tror längre på det. Det är snart fler som
            tror på spöken i Sverige än som tror på regeringens jobbpolitik.
          </note>
          <note>
            (Applåder)
          </note>
          <note type="speaker">
            Anf. 21 Statsminister STEFAN LÖFVEN (S) replik:
          </note>
          <note>
            Herr talman! Jan Björklund måste läsa lite mer precis vad de
            skriver. Alla de institut som Björklund nu räknade upp har faktiskt
            dömt ut de generella åtgärderna. De har gett väldigt lite verkan.
            Så är det med ungdomsarbetsgivaravgiften. Så är det med jobbskatteavdraget.
            Och det beror just på att de generella åtgärderna, som gäller
            för alla, inte duger, för de har inte gett utbildning till de
            människor som saknar rätt utbildning.
          </note>
          <note>
            För ungdomar mellan 20 och 24 år som inte har gymnasieexamen
            närmar sig arbetslösheten nu 40 procent. Detta har skett under
            den tid då er politik har verkat, med jobbskatteavdrag och ungdomsarbetsgivaravgifter.
            När ska ni se att detta inte gjorde nytta?
          </note>
          <note>
            Nu lägger vi om politiken. Vi har ett nytt momentum. Vi ska se
            till att ungdomarna får den chans de ska ha. De ska ha utbildning.
            De ska ha arbete.
          </note>
          <note>
            (Applåder)
          </note>
          <note type="speaker">
            Anf. 22 JAKOB FORSSMED (KD) replik:
          </note>
          <note>
            Herr talman! Det är flera som har noterat att statsministern
            har varit på partikongress. Där har han och hans parti lovat varandra
            och deklarerat för Sveriges föräldrar att man ska kvotera föräldraförsäkringen
            fullt ut: Tar man inte ut hälften var brinner dagarna inne.
          </note>
          <note>
            I ett tidigare replikskifte sa statsministern att vi nu utvecklar
            föräldraförsäkringen. Det märker vi. Det spottas ut förslag från
            Regeringskansliet som handlar om att begränsa, minska tiden, minska
            flexibiliteten och att kvotera föräldradagarna fullt ut. Det är
            snarare än en utveckling en avveck ­ ling av föräldraförsäkringen,
            som vi känner den, som man nu har påbörjat.
          </note>
          <note>
            Stefan Löfven har dock lovat att själva kvoteringen ska ske i
            lyssnande på och i dialog med föräldrarna. Då dristar jag mig
            att ha några tips om hur en sådan dialog ska kunna bli lite mer
            framgångsrik än vad jag tror att den som nu är för handen är.
          </note>
          <note>
            Till att börja med tror jag att det är klokt att sluta att berätta
            för föräldrarna att det är fel på dem och deras tid med sina barn.
            I Socialdemokraternas värld tycks de alltid vara på fel plats
            vid fel tillfälle. De är på jobbet när de borde vara hemma och
            hemma när de borde vara på jobbet.
          </note>
          <note>
            Kopplar ni socialdemokrater, på era kongresser, loss tänkandet
            på att föräldrarna sliter och släpar och pusslar och bänder för
            att få livet att gå ihop för sig själva och för att få lite tid
            med sina barn? Ni borde sluta peka finger åt dem. Ni borde säga:
            Tack för att ni tar er tid med era barn! Det är precis den typen
            av insatser som vi behöver i samhället. Vi tror att ni vill ta
            ett gemensamt ansvar, och vi vill fråga er hur vi bäst kan stödja
            er.
          </note>
          <note>
            Det är den attityd som jag tror är mer framgångsrik.
          </note>
          <note>
            Er dialog är ett diktat. Ni klampar in, sätter er vid köksbordet
            och försvårar pusslet. Ni tar fram sticksågen, sågar om en del
            bitar och kastar bort några andra. Vilka föräldrar är det ni pratar
            med som vill ha mindre valfrihet och mindre tid med sina barn,
            Stefan Löfven?
          </note>
          <note>
            (Applåder)
          </note>
          <note type="speaker">
            Anf. 23 Statsminister STEFAN LÖFVEN (S) replik:
          </note>
          <note>
            Herr talman! Jakob Forssmed kan börja med att fråga Björklund!
          </note>
          <note>
            Vi har ett ojämställt uttag av föräldraförsäkringen. 75 procent
            tas ut av kvinnor. 25 procent tas ut av män. Detta är en av de
            viktigaste anledningarna till att vi har ett ojämställt arbetsliv.
            Kvinnor tjänar under ett helt arbetsliv i genomsnitt 3,6 miljoner
            kronor mindre än män. Det visar sig också när pensionskuverten
            kommer hem till dessa kvinnor. Vi har många kvinnliga fattigpensionärer.
            Hur många fler vill KD ha?
          </note>
          <note>
            Vi måste göra någonting åt detta. Vi har en bra försäkring för
            föräldrarna och för barnen. Men vi har ett problem med jämställdheten.
            Jag hör aldrig KD prata om jämställdhet i arbetslivet – aldrig
            någonsin. Ni borde börja visa lite mer intresse.
          </note>
          <note>
            Jag hör nu fler och fler partier prata om Socialdemokraternas
            partikongress. Det är kul. Det är många som är intresserade av
            vår partikongress. Det beror antagligen på att de framtida förslagen
            ligger där. Där kan vi pragmatiskt hantera det faktum att vi ska
            se till att föräldraförsäkringen blir bättre, men vi ska också
            gör a det i dialog med föräldrarna. V i ska successivt ta fram
            en bättre föräldraförsäkring.
          </note>
          <note>
            Men jag kan också säga att jag ser föräldrar i min egen närhet
            som har delat lika på föräldraförsäkringen. Det har inte inneburit
            något avsteg för kvinnans möjlighet att komma vidare på arbetsmarknaden.
            Det har inneburit att båda föräldrarna har en fantastisk kontakt
            med sina barn. Det var ytterst det som föräldraförsäkringen var
            till för.
          </note>
          <note>
            Nu ska vi se till att göra detta. Vi viker den tredje månaden
            under den här mandatperioden. Vi vill fortsätta att utveckla föräldraförsäkringen.
            Det finns fler saker som vi behöver göra för att förnya och få
            en modern föräldraförsäkring. Frågan är: Är Kristdemokraterna
            över huvud taget intresserade av jämställdhet? Hur tänker ni då
            ta er an detta?
          </note>
          <note>
            (Applåder)
          </note>
          <note type="speaker">
            Anf. 24 JAKOB FORSSMED (KD) replik:
          </note>
          <note>
            Herr talman! Varje gång Stefan Löfven i fortsättningen säger
            ”utveckla föräldraförsäkringen” råder jag Sveriges föräldrar att
            lyssna väldigt noga på vad det handlar om. Det kommer att handla
            om mer tvång, mindre tid med barnen, mer regleringar och mindre
            valfrihet. Det är tydligt med den politiken. Den tar aldrig sin
            utgångspunkt i barnens tid med sina föräldrar. Den tar alltid
            sin utgångspunkt i problem någonstans, på arbetsmarknaden, med
            pensionerna eller någonting annat, som barnfamiljerna ska hantera
            genom att få sitt pussel försvårat.
          </note>
          <note>
            Man vill ta ett gemensamt ansvar för sina barn i dag, men man
            vill också bestämma detta själv. Man vill inte att Stefan Löfven
            ska göra detta. Det är det resultat ni kommer att få av er dialog.
            Var säker på detta!
          </note>
          <note>
            Om problemet är arbetsmarknaden, börja där. Om problemet är pensio
            ­ nerna, se till att regelmässigt dela pensionspoängen när barnen
            är små, som Kristdemokraterna har föreslagit. Det är bara att
            genomföra den typen av förslag. Men ge er inte på familjernas
            tid och deras pussel, Stefan Löfven! Sluta med det!
          </note>
          <note>
            (Applåder)
          </note>
          <note type="speaker">
            Anf. 25 Statsminister STEFAN LÖFVEN (S) replik:
          </note>
          <note>
            Herr talman! Jo, vi behöver en moderniserad föräldraförsäkring
            ur flera aspekter. En är det som vi kallar för stjärnfamiljer.
            Familjerna ser inte ut exakt som de gjorde förut. Det finns många
            olika slags familjebildningar. Även i det perspektivet tycker
            vi att föräldraförsäkringen bör utvecklas så att den passar fler
            familjekonstellationer, men det har KD inga tankar på.
          </note>
          <note>
            Jag ska berätta vilka som frågar. Det är många kvinnor. Många
            kvinnor vill att vi ska ha ett jämnare uttag av föräldraförsäkringen,
            för det är de som drabbas av det ojämställda arbetslivet. Det
            är de som drabbas av de lägre lönerna – det är 3,6 miljoner kronor
            under ett arbetsliv, som visar sig väldigt tydligt när pensionskuvertet
            kommer. Det är de som frågar efter ett jämnare uttag. Det är dem
            som vi ska se till att hjälpa.
          </note>
          <note>
            Vi ska utveckla föräldraförsäkringen. Vi ska ha ett jämnare uttag
            av föräldraförsäkringen. Vi ska också se till att kvinnor inte
            halkar efter i lön. Vi ska ha jämställda löner i Sverige. Då är
            föräldraförsäkringen en viktig del.
          </note>
          <note>
            (Applåder)
          </note>
          <note type="speaker">
            Anf. 26 ANNA KINBERG BATRA (M):
          </note>
          <note>
            Herr talman! I förrgår avslutades det så kallade G7-mötet i Elmau
            i Tyskland. Det finns flera intressanta saker att se i slutsatserna,
            bland annat om vikten av återhämtning i världsekonomin och bättre
            villkor för kvinnors jobb och företagande runt om i världen. Men
            en av de viktigare slutsatserna var det gemensamma löftet att
            arbeta för att begränsa jordens uppvärmning till högst två grader
            till 2050.
          </note>
          <note>
            Det är bra att USA, Kanada och Japan är med på att sätta mål
            för utsläppsminskningar, men det är fortfarande otillräckligt.
            För de europeiska G7-länderna är målet lägre än de ambitioner
            som vi behöver ha.
          </note>
          <note>
            Sverige har visat att tillväxt och hållbar utveckling hör ihop.
            Sedan 1990 har vi minskat våra utsläpp med över 20 procent när
            vår ekonomi har vuxit med omkring 60. Sverige ska fortsätta att
            vara ett av de länder som driver på utvecklingen. Men det krävs
            att flera rika länder tar sitt ansvar, och det krävs ekonomisk
            tillväxt. Det är därför av största vikt att vi fort ­ sätter att
            vara pådrivande och att vi får ett mer ambitiöst globalt avtal
            i Paris i december.
          </note>
          <note>
            Under G7-mötet fördömdes också Rysslands annektering av Krim.
            Man hotades med skärpta sanktioner ifall spänningarna i Ukraina
            tilltar. Vi ser åter tendenser till upptrappning av stridigheter.
            Familjer är splittrade. Döda sörjs. Utan vare sig mat eller husrum
            flyr tusentals människor. Ukrainare dödas av dem som påstår sig
            utkämpa ukrainarnas eget frihetskrig.
          </note>
          <note>
            Jag välkomnar att statsministern tog upp den frågan i sin inledning.
            Jag vill vara tydlig med att det om Rysslands aggressioner ökar
            också bör bli aktuellt att inom till exempel EU-kretsen diskutera
            förstärkta sanktioner i samband med till exempel det kommande
            EU-toppmötet.
          </note>
          <note>
            Situationen i vår del av Europa har utvecklats negativt ur ett
            säkerhetspolitiskt perspektiv. Vi tvingas markera vår integritet.
            Vi behöver den försvarsuppgörelse som vi just har träffat. Den
            innebär nästan dubbelt så stora förstärkningar till försvaret
            som regeringspartiernas ursprungliga ingångsbud.
          </note>
          <note>
            I måndags hade Sverige besök av den nye finske statsministern
            Juha Sipilä. Precis som våra finska grannar, som nu vill utreda
            konsekvenserna av ett Natomedlemskap på allvar, skulle Sverige
            behöva en öppnare Natodebatt. Vi behöver forma en färdplan för
            ett eventuellt Natomedlemskap för att vara redo att diskutera
            hur vi tar nästa steg, om vi vill och behöver. Vi får inte låta
            historien stå i vägen för hur vi formar vår framtida säkerhet.
            Den ska vi forma utifrån de utmaningar som Sverige står inför.
          </note>
          <note>
            (Applåder)
          </note>
          <note>
            Herr talman! I detta nu är, som sagt, skolavslutningarna för
            tusentals elever runt om i landet i full gång. Men tyvärr är det
            inte en glädjens dag för alla. Var femte elev går i dag ut ur
            svensk grundskola utan fullständiga betyg. Effekterna av att halka
            efter får stora konsekvenser. För den som aldrig har gått klart
            grundskolan eller inte gått klart gymnasiet är arbetslösheten
            dubbelt så hög jämfört med hur det är för den som har tagit studenten.
          </note>
          <note>
            Därför måste vi fortsätta att höja ambitionsnivån för skolan.
            Vi behöver ha en aktiv språkinlärning i förskolan, mer matte i
            högstadiet, fler skickliga lärare som får bättre lön och utökad
            rätt till kommunal vuxenutbildning för den som behöver komplettera.
            I dag i Svenska Dagbladet presenterar Alliansen ett gemensamt
            förslag på en nationell strategi för skolans digitalisering.
          </note>
          <note>
            Men vi behöver också fler satsningar på tidigare stöd för de
            elever som halkar efter. Därför vill jag nu presentera ytterligare
            ett steg för att fler ska gå ut grundskolan med fullständiga betyg.
            Jag vill föreslå att alla Sveriges elever som behöver ska erbjudas
            sommarskola redan från årskurs 6. Den som halkar efter måste få
            hjälp så tidigt som möjligt, och det måste gälla alla.
          </note>
          <note>
            Jag vill satsa 300 miljoner kronor, dubbelt så mycket som regeringen,
            på att hjälpa dem som är på väg att halka efter. Det måste finnas
            en tydlig skyldighet för Sveriges kommuner – alla Sveriges kommuner
            – att erbjuda sommarskola för de elever som löper risk att inte
            bli behöriga till gymnasiet.
          </note>
          <note>
            Vi behöver ha en sommarskola där elever kan ta igen det de missade
            när de hade svårt hemma och inte fick tillräckligt stöd av föräldrar,
            där man får en extra chans med ekvationerna eller lär sig det
            där periodiska systemet, som man inte riktigt hann med, där man
            får det stöd man behöver för att rusta sig med den kunskap man
            behöver. Det ger helt enkelt bättre förutsättningar för fler att
            få uppleva studentens lyckliga dagar.
          </note>
          <note>
            (Applåder)
          </note>
          <note>
            Herr talman! Vi moderater utgår från människor. Vi utgår från
            att alla människor ska komma till sin rätt och komma in i samhället.
            Det kräver jobb och utbildning, och mycket arbete återstår. Var
            sjunde person i arbetsför ålder befinner sig fortfarande i utanförskap.
            Utanförskapet vid 2000-talets början handlade till stor del om
            att människor som hade varit inne på arbetsmarknaden trycktes
            ut, eftersom bidragssystemen hade gjort att arbete lönade sig
            alldeles för dåligt.
          </note>
          <note>
            I dag ser vi hur utanförskapet breddas. Risken att bidragssystemen
            trycker ut människor från arbetsmarknaden finns till viss del
            kvar. Men vi ser också att det finns människor, ofta unga och
            utrikes födda, som av olika anledningar fortfarande aldrig har
            fått sitt första jobb.
          </note>
          <note>
            Det nya utanförskapet begränsar människor. Det begränsar Sverige.
            Vår uppgift är därför tydlig: fler jobb, fler vägar in på arbetsmarknaden,
            fler chanser till bättre utbildning. Då kan fler människor komma
            till sin rätt.
          </note>
          <note>
            Herr talman! Det börjar med jobben. När vi nu utvecklar vår politik
            svarar alla förslag upp mot kravet att de ska skapa fler jobb
            och hjälpa fler in i arbete. Vi vill investera i förstärkningar
            av infrastrukturen, så att inte minst industrin ska kunna exportera
            mer. Vi föreslår en rad regelförenklingar för fler och snabbväxande
            företag. Vi vill göra det mer lönsamt för erfarna medarbetare
            att fortsätta arbeta, så att fler kan bidra mer. Vi satsar på
            bättre förutsättningar för omställning, stärkta drivkrafter till
            snabbare integration och lärlingsanställning, så att tröskeln
            till det första jobbet sänks. Sverige kan mer!
          </note>
          <note>
            (Applåder)
          </note>
          <note>
            Herr talman! Stefan Löfven och hans regeringskollegor avslutar
            nu sitt första riksdagsår vid makten. Det har varit ett år präglat
            av svikna löften kring sänkt skatt för vanliga löntagare, ROT-avdraget,
            bensinskatterna och överskottsmålet. Statsministern lovade på
            valnatten en handlingskraftig regering. Även det löftet verkar
            han ha tagit lätt på.
          </note>
          <note>
            Det största problemet för Sverige är nu den politik som regeringspartierna
            ändå för. När omkring var elfte ung mellan 20 och 24 år är utan
            arbete och studier, då vill regeringen Löfven göra det 40 000
            kronor dyrare per år att anställa den som är ung. När industrin
            behöver konkurrenskraftiga elpriser riskerar regeringens hantering
            av och försämringar och fördyringar för kärnkraften att slå mot
            hela den svenska tunga industrin. När vi behöver fler kvinnor
            och utrikes födda i arbete försämrar regeringen genom att dra
            ned på både RUT- och ROT-avdragen, där många får sitt första jobb.
            När var femte elev lämnar grundskolan utan fullständiga betyg
            skär regeringen ned på karriärtjänsterna för lärare och säger
            nej till mer matte i högstadiet.
          </note>
          <note>
            Herr talman! Regeringen erkänner själv att deras politik är fel
            väg för jobben. I den egna vårbudgeten räknar de med sjunkande
            arbetskraftsdeltagande och ökande jämviktsarbetslöshet. Regeringens
            eget finanspolitiska råd räknar med att regeringens politik leder
            till någonstans mellan 33 000 och 37 000 färre jobb. Ekonomistyrningsverket
            och Konjunkturinstitutet är bara några av alla organisationer
            som påtalar att regeringens politik riskerar att få skadliga effekter
            för jobben.
          </note>
          <note>
            Herr talman! När var sjunde person i arbetsför ålder är i utanförskap,
            när 400 000 svenskar inte vill annat än att ha ett jobb att gå
            till, då är det tydligen tre jobb som Stefan Löfven värnar om
            allra mest: sitt eget, Åsa Romsons och Gustav Fridolins.
          </note>
          <note>
            (Applåder)
          </note>
          <note>
            Stefan Löfven har visat att ett löfte till Jonas Sjöstedt och
            Åsa Romson är viktigare än utställda löften till svenska folket.
            Facit efter första året är tydligt: När Stefan Löfven själv kan
            välja, då väljer han makten före jobben.
          </note>
          <note>
            Omgivet av en orolig värld återhämtar sig nu Sverige ur krisen.
            Vi ser hur ekonomin väntas kunna ta fart efter en lång och svår
            period. Men inte bara ekonomin utan också jobben måste kunna växa
            fram. Vi måste stärka Sveriges position, inte riskera att försvaga
            den. Då måste vi bryta det nya utanförskapet. Vi måste ha fler
            jobb. Det måste löna sig att arbeta. Vi behöver mer kunskap, så
            att fler kan stå rustade för att kunna ta det första jobbet.
          </note>
          <note>
            Jag vill tillönska statsministern, kollegorna, alla i denna kammare
            och några till ett långt och skönt sommarlov och hoppas på vila
            och avkoppling. När vi kommer tillbaka till d en här kammaren
            till hösten fortsätter debatten om vad Sveriges framtid behöver.
            Den behöver en ny regering.
          </note>
          <note>
            (Applåder)
          </note>
          <note>
            I detta anförande instämde Erik Ottoson (M).
          </note>
          <note type="speaker">
            Anf. 27 Statsminister STEFAN LÖFVEN (S) replik:
          </note>
          <note>
            Herr talman! Det var mycket satsningar. De ska väl möjligtv is
            finansieras med en så kallad beräkningsteknisk korrigering. Men
            det kommer inte att gå.
          </note>
          <note>
            Överskottsmål gav Moderaterna upp för länge sedan. Vi fick ärva
            ett underskott på 74 miljarder, och det var inte i kristider.
          </note>
          <note>
            Den här regeringens stora projekt är att se till att människor
            kommer i arbete, och vi kommer inte att ge oss. Det är därför
            vi har satt upp det tuffa mål som vi har satt upp. För att nå
            dit gäller Sveriges jobbagenda. Det första är att vi ska ha investeringar.
            Vi måste ha investeringar i infrastrukturen och bostäderna. Vi
            ska satsa på den aktiva näringspolitiken. Vi ska se till att höja
            kunskapsnivån och kompetensen. Vi ska förbättra matchningen så
            att människor faktiskt kan börja ta de jobb som ska växa fram.
          </note>
          <note>
            Mot detta står nu Moderat ernas nedskärningsagenda. Jag har här
            listan på de nedskärningar som Moderaterna står för. Ni vill fortsätta
            precis som förr. Det är ingen förnyelse, precis, utan det är många
            gamla förslag. Det är skattesänkningar och nedskärningar. Den
            första punkten på den lista som Anna Kinberg Batra presenterade
            här i går var en skattesänkning till.
          </note>
          <note>
            Bara i år skär Anna Kinberg Batra ned nästan 5 miljarder kronor
            på jobben, miljön, välfärden och skolan, om vi räknar ihop det.
            Mer är att vänta. Men varför gör ni detta?
          </note>
          <note>
            Tycker ni att tågen går alldeles för bra? Har vi för många människor
            i utbildning? Är det möjligen så att den svenska exporten är för
            stor? Tycker ni att sjukvården är för bra? Har våra äldre för
            mycket personal i äldreomsorgen? Vad är det som gör att ni ska
            skära ned alla dessa poster?
          </note>
          <note>
            (Applåder)
          </note>
          <note type="speaker">
            Anf. 28 ANNA KINBERG BATRA (M) replik:
          </note>
          <note>
            Herr talman! Det kräver visst mod från statsministern att börja
            tala om offentliga finanser. Det var ju inte jag som ensidigt
            började luckra upp överskottsmålet för att möta LO:s krav på vad
            de kallar investeringar.
          </note>
          <note>
            Stefan Löfven talar ofta och gärna om sin bakgrund i verkstadsindustrin,
            men jag kan i början på den här debatten konstatera att det är
            väldigt mycket mer snack än verkstad, om det handlar om hur Sverige
            ska få fler nya jobb.
          </note>
          <note>
            Var finns de konkreta förslag som skulle kunna göra att jobben
            blir fler i till exempel verkstadsindustrin med Stefan Löfvens
            politik? Finns de i den högre skatten på arbete? Finns de i att
            göra det dyra att anställa? Finns de i kilometerskatten på transporterna,
            kanske i den höjda skatten på kärnkraften eller i stoppet för
            mer matte i skolan? Var i Stefan Löfvens konkreta förslag får
            Sverige en tillväxt av fler nya jobb?
          </note>
          <note>
            (Applåder)
          </note>
          <note type="speaker">
            Anf. 29 Statsminister STEFAN LÖFVEN (S) replik:
          </note>
          <note>
            Herr talman! Jag ska gärna ta det. Lyssna och lär. Först och
            främst handlar det om investeringar. Vi måste investera mer. Det
            gäller järnvägsunderhållet som ni i år vill skära ned med 620
            miljoner kronor. Vi ska investera så att företagen kan transportera
            sina varor och så att pendlarna kan ta sig till och från jobbet.
            Det är en viktig investering.
          </note>
          <note>
            Vi ska se till att ha mer näringspolitik, så att de nya produkterna
            faktiskt kommer fram på marknaden. Därför ska vi ha mer kapital
            som verkar i tidiga skeden, därför ska vi ha en större exportsatsning
            och därför ska vi se till att människor kan ta dessa jobb.
          </note>
          <note>
            Men jag fick inget svar på vad dessa nedskärningar ska leda till.
            Varför ska man skära ned 620 miljoner kronor i år på järnvägsunderhållet?
            Varför ska man inte satsa på lärarnas löner som vi gör? Varför
            ska man dra ned 970 miljoner kronor på utbildningen? Varför ska
            man dra ned 50 miljoner kronor på lokala klimatinvesteringar och
            så vidare? Här i min hand har jag nedskärningslistan. Vad är det
            som är så bra med detta recept? För klara detta, Anna Kinberg
            Batra!
          </note>
          <note>
            (Applåder)
          </note>
          <note type="speaker">
            Anf. 30 ANNA KINBERG BATRA (M) replik:
          </note>
          <note>
            Herr talman! Om Stefan Löfven hade tagit del av vår vårmotion
            hade han sett våra satsningar på järnvägen och våra satsningar
            på att tunga transporter ska kunna ta sig fram i Sverige, så att
            svensk tung industri kan få åtminstone lika goda konkurrensvillkor
            som den finska. Nu halkar vi efter.
          </note>
          <note>
            Jag frågade Stefan Löfven var de nya jobben finns i den konkreta
            politiken. Tal om jobbagenda är en sak, men var finns de konkreta
            förslagen? Och hur kan vi stärka Sveriges position genom att höja
            skatten på arbete, göra det dyra att anställa, fördyra transporterna
            och fördyra och försvåra energiförsörjningen till den tunga industrin?
            Det svarar inte Stefan Löfven på. Eller varför skulle skolan stärkas
            av att man stoppar satsningen på 5 000 fler karriärtjänster i
            skolan eller den där extra viktiga mattetimmen i skolan, som Sveriges
            elever så väl behöver? Det är tomt från Stefan Löfven.
          </note>
          <note>
            (Applåder)
          </note>
          <note type="speaker">
            Anf. 31 JIMMIE ÅKESSON (SD) replik:
          </note>
          <note>
            Herr talman! Vi kunde för en tid sedan se Anna Kinberg Batra
            och några partikamrater till henne hålla en presskonferens där
            de talade om att vi nu måste göra någonting åt den problematik
            som har uppstått kring den stora invandring som vi har haft. Då
            föreslås framför allt att vi, i stället för att vi som i dag med
            ett slags automatik beviljar permanenta uppehållstillstånd till
            människor som kommer till vårt land, som regel ska utfärda tillfälliga
            uppehållstillstånd. Det är bra.
          </note>
          <note>
            Vi har mycket stora problem med den massiva invandring som sker
            till Sverige och som har skett till Sverige under lång tid. Den
            skapar mycket stora problem. Den är mycket kostnadsdrivande och
            gör att många kommuner går på knäna. Det saknas bostäder, socialbidragen
            skenar och så vidare.
          </note>
          <note>
            Det är bra att det är fler än vi som på något sätt ändå har uppmärksammat
            detta problem. Det tyder på något slags insikt. Men det är ändå
            väldigt långt kvar till verkligheten för Anna Kinberg Batra.
          </note>
          <note>
            När en av våra ledamöter i socialförsäkringsutskottet väckte
            ett så kallat utskottsinitiativ röstade Moderaterna ned det, trots
            att innehållet uteslutande var hämtat från Moderaternas egna skrivelser.
          </note>
          <note>
            Herr talman! Då måste man fråga: Är det viktigare för Moderaterna
            att motarbeta 13 procent av väljarna än att driva igenom sin egen
            politik? Det kan väl inte vara så att den här glidningen som vi
            har sett från Moderaterna i invandringsfrågan har varit bara ett
            spel för gallerierna och ingenting som de egentligen menar? Varför,
            Anna Kinberg Batra, röstar ni mot er egen politik?
          </note>
          <note type="speaker">
            Anf. 32 ANNA KINBERG BATRA (M) replik:
          </note>
          <note>
            Herr talman! Moderaterna har inlett ett omfattande utvecklingsarbete
            inom en lång rad områden där integration är ett område, och politiken
            måste bilda en helhet. Sverige ska fortsätta vara ett land där
            människor som måste fly ska kunna finna en fristad, och vi ska
            ha en ordnad asylprocess. Vi behöver en mycket bättre politik
            för fler jobb och för att fler ska kunna få dem. Mot denna bakgrund
            är det anmärkningsvärt att Sverigedemokraterna i både sitt valmanifest
            och sin höstmotion tar avstånd från att staten ska bedriva just
            integrationspolitik.
          </note>
          <note>
            Men det som vi moderater gör är att fortsätta satsa på att fler
            ska kunna få det där första jobbet. Mot den bakgrunden vill jag
            fråga Jimmie Åkesson, om han nu menar allvar med integration,
            hur fler ska få sitt första jobb genom era förslag till höjda
            arbetsgivaravgifter för unga, er slopade sänkning av restaurangmomsen
            eller era utbyggda bidragssystem. Ni har ju inte svar på integrationsfrågorna.
            Men dessa svar behöver Sverige söka. Då finns svaret i fler vägar
            till arbete.
          </note>
          <note>
            (Applåder)
          </note>
          <note type="speaker">
            Anf. 33 JIMMIE ÅKESSON (SD) replik:
          </note>
          <note>
            Herr talman! Alla de åtgärder som Anna Kinberg Batra räknade
            upp på slutet är det som den borgerliga regeringen har ägnat sig
            åt i åtta år. Det har inte hjälpt, och det har inte gett de effekter
            som du vill ha, Anna Kinberg Batra.
          </note>
          <note>
            Då måste man göra någonting nytt. Då tar vi bort de ineffektiva
            åtgärderna – sänkt restaurangmoms, en ineffektiv sänkning av arbetsgivaravgifter
            för unga och så vidare – och föreslår mer effektiva åtgärder i
            stället. Vi tar dessa skattesänkningar och riktar dem till små
            och medelstora företag i stället, så att det blir billigare för
            små och medelstora företag att anställa och så att det blir mindre
            riskfyllt för små och medelstora företag att anställa genom att
            vi minskar sjuklöneansvaret. Det är en mer effektiv politik. Om
            man frå gar företagare i det här landet svarar de att de hellre
            vill ha det.
          </note>
          <note>
            Men det var inte detta som var min fråga. Min fråga var: Varför
            väljer ni i Moderaterna att rösta emot ett förslag som är baserat
            på era egna skrivelser? Är det för att motarbeta ett parti?
          </note>
          <note>
            (Applåder)
          </note>
          <note type="speaker">
            Anf. 34 ANNA KINBERG BATRA (M) replik:
          </note>
          <note>
            Herr talman! Det är mycket riktigt så att socialförsäkringsutskottet
            avstyrkte initiativet i fråga. Återigen vill jag vara tydlig med
            att när Moderaterna utvecklar politiken är det för att den ska
            vara en helhet, där jobben är den viktigaste och största frågan
            för att flest ska kunna få dem. Det är där vi skiljer oss åt.
          </note>
          <note>
            Jimmie Åkesson har en ensidig syn på flyktinginvandring. Jag
            menar att Sverige måste kunna ha ett rättssäkert öppet asylsystem,
            och vi behöver förbättra oss väldigt mycket när det gäller just
            integration. Hur ska fler få det första jobbet? Då kan man inte
            göra det dyrare – 40 000 kronor dyrare – att anställa en ung människa.
            Det kan inte vara lättare att få det första jobbet om man slopar
            sänkningen av restaurangmomsen i en sektor där många får sitt
            första jobb.
          </note>
          <note>
            Sverigedemokraterna tar avstånd från integrationspolitiken och
            gör det dyrare att få det första jobbet. Där finns inte svaret
            på hur den svenska integrationen ska förbättras. Det behöver den,
            men då behövs mer allianspolitik.
          </note>
          <note>
            (Applåder)
          </note>
          <note type="speaker">
            Anf. 35 Klimat- och miljöminister ÅSA ROMSON (MP) replik:
          </note>
          <note>
            Herr talman! Det är tydligt att Moderaterna, med Anna Kinberg
            Batra vid rodret, nu söker sig höger ut. I den kanske sista alliansbudgeten
            här i riksdagen föreslog de sitt gamla recept, och ytterligare
            skattesänkningar, nedskärningar och utförsäkringar ska lösa allehanda
            samhällsproblem.
          </note>
          <note>
            Men vi känner den politiken alltför väl. Åtta år med moderatlett
            styre i Sverige visade att detta recept inte löser arbetslösheten
            och inte löser problemen med de dåliga resultaten i skolan och
            med den alltmer pressade sjukvården.
          </note>
          <note>
            Mot det ställer samarbetsregeringen i stället satsningar på att
            ungdomar som i dag har svårt att få jobb ska få hjälp till en
            gymnasieexamen och ska få hjälp för att kunna praktisera och lära
            sig viktiga jobb i välfärden. Mot det ställer samarbetsregeringen
            också investeringar i till exempel järnvägen och i bättre kollektivtrafik.
            Men det får nobben i alliansmotionen. Det är som om Anders Borgs
            gamla syn att man har överinvesterat i Sveriges järnvägar eller
            att snabbtågen är genuint olönsamma fortfarande ligger kvar när
            Moderaterna svarar på regeringens vårändringsbudget, detta trots
            att man nu ändå försöker göra sig till talesperson för ökade järnvägsinvesteringar.
          </note>
          <note>
            Jag förstår inte detta. När pendlare varje dag ser bristerna
            i tågtrafiken, och när bristerna kostar samhället och företagen
            5 miljarder per år, säger Moderaterna med alliansmotionen nej
            till 620 nya miljoner till järnvägsunderhåll.
          </note>
          <note>
            I alliansmotionen säger man nej till väldigt mycket. Jag vet
            inte om jag ska våga tolka Moderaterna som att de har lämnat Alliansen
            och Anders Borgs förlegade syn på investeringar i svensk järnväg,
            när de nu i sin egen budgetmotion indikerar att de är intresserade
            av ökade järnvägskostnader.
          </note>
          <note>
            Men regeringen vill göra någonting nu inför hösttidtabellen.
            Nu behöver vi investera i järnvägen. Varför låter Moderaterna
            pendlarna vänta?
          </note>
          <note type="speaker">
            Anf. 36 ANNA KINBERG BATRA (M) replik:
          </note>
          <note>
            Herr talman! Åsa Romson undrar om hon ska våga tolka våra förslag.
            Jag är inte säker på det. Det blir nämligen lite konstigt då.
          </note>
          <note>
            Syftet med att fortsätta förstärka infrastrukturen är naturligtvis
            att fortsätta knyta ihop Sverige och att fortsätta förbättra pendlingsmöjligheter
            i våra arbetsmarknadsregioner med mera.
          </note>
          <note>
            Nu när vårvädret kommer kanske man inte minns känslan av att
            stå och frysa på en perrong när det är som allra kallast. Men
            tänk er den känslan – och tänk er att den känslan ska mötas av
            att vi ska jobba mindre, att vi ska ta avstånd från tillväxt eller
            att vi, som i ett förslag till Miljöpartiets kongress, ska sluta
            med lönearbete som norm. Förslagen från Miljöpartiet går ju emot
            tillväxt på punkt efter punkt.
          </note>
          <note>
            Jag måste fråga Åsa Romson: Hur kan vi investera i framtiden
            och i skolan genom att jobba mindre?
          </note>
          <note>
            (Applåder)
          </note>
          <note type="speaker">
            Anf. 37 Klimat- och miljöminister ÅSA ROMSON (MP) replik:
          </note>
          <note>
            Herr talman! En sämre tågtrafik ger inte bara förseningar för
            dem som jobbar eller ska till skolan, utan det ökar också klimatutsläppen.
            Osäkerheten gör att vi får fler lastbilstransporter och fler som
            flyger.
          </note>
          <note>
            Under de åtta år Moderaterna satt i regeringsställning och skötte
            Sverige misskötte man inte bara den svenska järnvägen, utan man
            misskötte även klimatpolitiken. Jag såg det svart på vitt på mitt
            bord när vi tillträdde i höstas. Naturvårdsverkets genomgång av
            klimatarbetet visar ett underskott på 4 miljoner ton koldioxidutsläpp
            i arbete t fram till 2020 , på grund av alliansregeringen.
          </note>
          <note>
            Det var resultatet av att Anders Borg kastade Klimatberedningens
            hela betänkande i papperskorgen och av att man sa nej till järnvägsinvesteringar
            och miljöskatter. Det ledde inte till en aktiv klimatpolitik som
            man sedan kan stå i talarstolen och vara stolt över. Jag undrar
            om Moderaterna nu lämnar Anders Borgs linje och i stället för
            att säga nej till klimatpolitiken säger ja.
          </note>
          <note>
            (Applåder)
          </note>
          <note type="speaker">
            Anf. 38 ANNA KINBERG BATRA (M) replik:
          </note>
          <note>
            Herr talman! Det är korrekt att Anders Borg har lämnat partipolitiken.
            Det parti jag leder har ju föreslagit att vi ska fortsätta satsa
            på järnväg och att vi ska fortsätta satsa även på vägtransporter.
            Antar man förslaget att möjliggöra för de tunga lastbilarna skulle
            det möjliggöra minskade utsläpp eftersom det blir färre lastbilar,
            men det ser den så kallade samarbetsregeringen ut att vilja bromsa.
          </note>
          <note>
            Sverige behöver såväl flyg som järnväg och vägtransporter. Vi
            behöver godstransporter, för det är därifrån tillväxt kommer.
            Det är när ekonomin växer vi har råd att fortsätta vara ett av
            de länder i världen som satsar mest på förnybart – och det land
            i EU som satsar mest på förnybart. Jag vill återigen fråga Åsa
            Romson, särskilt inför Miljöpartiets kongress om några dagar:
            Hur blir Sverige starkare och hur kan vi investera bättre för
            framtiden genom att jobba mindre och ifrågasätta tillväxt på det
            sätt Miljöpartiet gör?
          </note>
          <note>
            (Applåder)
          </note>
          <note type="speaker">
            Anf. 39 JONAS SJÖSTEDT (V) replik:
          </note>
          <note>
            Herr talman och Anna Kinberg Batra! Jag är övertygad om att jämlika
            samhällen är bättre samhällen. Det är bättre för alla som lever
            i sådana samhällen.
          </note>
          <note>
            Vi kan se hur ekonomisk ojämlikhet skadar samhällen. Ojämlikhet
            leder till segregation och att människor med olika bakgrund inte
            möts, och vi kan se ett direkt samband mellan folkhälsa och ojämlikhet.
            Det gäller både under livet och hur tidigt man dör, vilket skiljer
            sig mellan olika stadsdelar i olika städer. Vi kan se att tilltron
            ökar mellan främlingar i samhällen som är mer jämlika – man kan
            se varandra i ögonen på ett annat sätt. Man kan se samband mellan
            högre utbildningsresultat och mer jämlikhet, liksom mellan mindre
            kriminalitet och mer jämlikhet. Jämlikhet är helt enkelt en väldigt
            bra idé.
          </note>
          <note>
            Samtidigt ökar klasskillnaderna i hela västvärlden, och det som
            är mest remarkabelt är att det är en liten grupp superrika – den
            rikaste procenten – som drar ifrån. I världen har de 85 rikaste
            personerna, varav de flesta är män, en större förmögenhet än halva
            mänskligheten – 3,5 miljarder personer, varav de flesta är kvinnor.
            Det är en bisarr fördelning av världens rikedom.
          </note>
          <note>
            Sverige var ett av världens mer jämlika länder. Den positionen
            har vi tappat. När OECD presenterade statistik för något år sedan
            kunde vi se att ojämlikheten ökade snabbast just hos oss och just
            under er regeringstid, Anna Kinberg Batra. Jag tycker att det
            skadar vårt samhälle, och jag tycker att man kan se det varje
            dag. För mig är det ett mål att Sverige ska bli ett mer jämlikt
            land. Är det ett mål för dig, Anna Kinberg Batra?
          </note>
          <note type="speaker">
            Anf. 40 ANNA KINBERG BATRA (M) replik:
          </note>
          <note>
            Herr talman! När OECD tittar på inkomstfördelning och tar hänsyn
            till värdet av till exempel avgiftsfri utbildning och sjukvård
            för alla är vi ett av de länder som har jämnast fördelning. Det
            tycker jag är viktigt. När The World Economic Forum tittar på
            socialt utvecklade länder ligger Sverige i den absoluta toppen,
            just eftersom vi både har ekonomisk tillväxt och har bestämt oss
            för att vi inte vill ha för stora skillnader och att vi ska ha
            råd och möjlighet att ta hand om varandra när det behövs.
          </note>
          <note>
            Jag måste dock fråga även Jonas Sjöstedt ungefär det jag frågade
            Åsa Romson. Hur har vi råd och möjlighet med detta om vi ska jobba
            mindre? Vänsterpartiet gick ju till val på att vi ska jobba ännu
            mindre än vad Miljöpartiet vill, och vi måste fråga oss var resurserna
            ska komma ifrån om Jonas Sjöstedt skulle få ännu större genomslag
            för sitt stenhårda motstånd mot jobb och tillväxt.
          </note>
          <note>
            (Applåder)
          </note>
          <note type="speaker">
            Anf. 41 JONAS SJÖSTEDT (V) replik:
          </note>
          <note>
            Herr talman! Det är snarare så att man i utvecklade ekonomier
            med hög produktivitet kan minska arbetstiden. I dåligt utvecklade
            ekonomier arbetar man väldigt långa dagar.
          </note>
          <note>
            Du smet från själva värderingsfrågan, Anna Kinberg Batra. Du
            kom med ett allmänt resonemang om hur samhällen ser ut, men jag
            frågade dig vad du tycker. Vill du att Sverige ska bli ett mer
            jämlikt land? Vill du att vi ska dela mer lika på allt det goda
            som finns i vårt samhälle? Det var faktiskt det frågan gällde.
          </note>
          <note>
            Det var nämligen – handen på hjärtat – tvärtom när ni styrde.
            Då var det de rikaste, som bankerna och höginkomsttagarna, som
            fick inkomstskattesänkningarna. Det var de mest sårbara, som de
            arbetslösa och de långtidssjukskrivna, som fick en betydligt lägre
            levnadsstandard. Tror du på dina egna ord om jämlikhet, vilket
            du någonstans antydde? Det är ju faktiskt så att ni gjorde tvärtom.
          </note>
          <note>
            Jag kan säga rent ut att jag vill ha ett mer jämlikt Sverige.
            Vill du det?
          </note>
          <note type="speaker">
            Anf. 42 ANNA KINBERG BATRA (M) replik:
          </note>
          <note>
            Herr talman! Det som gör Sverige så starkt jämfört med väldigt
            många andra länder i världen är att vi har en stark ekonomi, att
            vi växer – särskilt i tider då alla andra inte har gjort det –
            och att vi förmår ta hand om varandra och se till att alla har
            rättigheter och möjligheter i Sverige, oavsett vem man är eller
            var man kommer ifrån. Det är ju därför vi har fått till exempel
            över 300 000 fler jobb. Det är när vi har låtit människor växa,
            komma till sin rätt och välja själva som vi har fått ungefär 200
            nya vårdcentraler.
          </note>
          <note>
            Det spelar roll hur och om ekonomin växer och om människor har
            utrymme i sin vardag – samt om alla har det eller inte. Den politiken
            behöver vi mer av, men den kvävs av Vänsterpartiets politik.
          </note>
          <note>
            (Applåder)
          </note>
          <note type="speaker">
            Anf. 43 JIMMIE ÅKESSON (SD):
          </note>
          <note>
            Herr talman! När Stefan Löfven samlade sina partikamrater till
            kongress för ett par veckor sedan bestämde man sig för att man
            ska kvotera ännu hårdare i föräldraförsäkringen. Föräldradagarna
            ska delas helt lika mellan mamman och pappan, vilket jag har varit
            inne på i ett replikskifte tidigare i dag. Socialdemokraterna,
            det dominerande regeringspartiet, vill alltså göra det ännu svårare
            för barnfamiljer i det här landet att utifrån sina egna, unika
            förutsättningar pussla ihop sin vardag. Redan från och med nästa
            år får vi en tredje pappamånad, men det verkar bara vara den här
            regeringens första steg.
          </note>
          <note>
            Herr talman! Jag har aldrig förstått varför det skulle vara politikens
            uppgift att försvåra för vanliga människor. Vi behöver ju tvärtom
            underlätta för inte minst barnfamiljer i det här landet. Frågar
            man Sveriges barnfamiljer är det uppenbart att den absoluta merparten
            vill ha möjlighet att själva bestämma hur föräldradagarna ska
            fördelas, och jag vill påminna dem om att det fortfarande finns
            åtminstone ett parti i den här församlingen som för det stora
            flertalets talan i frågan. Vi kommer att göra vårt yttersta för
            att motverka fortsatt kvotering av föräldraförsäkringen.
          </note>
          <note>
            (Applåder)
          </note>
          <note>
            Nu lämnar vi strax den här mandatperiodens första riksmöte bakom
            oss, och även om jag själv av olika skäl tyvärr har missat större
            delen av det kan vi konstatera att svensk politik ser väldigt
            annorlunda ut jämfört med för ett år sedan.
          </note>
          <note>
            När jag senast befann mig i den här talarstolen, i oktober någon
            gång, sa jag att vi har en historiskt svag minoritetsregering.
          </note>
          <note>
            Även om de nu lyckas få igenom förslaget om en tredje pappamånad,
            som för övrigt är ett vallöfte som nästan ingen tycker om, kan
            man nog utan överdrift påstå att den här regeringens svaga ställning
            har visat sig gång på gång under de månader som har gått sedan
            valet.
          </note>
          <note>
            Den här regeringen är så svag. Man kunde inte få igenom sin budget
            i riksdagen, utan man tvingades utlova ett nyval. Det var ett
            löfte som man sedan tog tillbaka bara några dagar innan man skulle
            utlysa nyval formellt , och sedan ingick man en maktkartell med
            de borgerliga fyra partierna.
          </note>
          <note>
            Det betyder inte bara att vi har en väldigt svag regering, utan
            också att vi har en väldigt svag borgerlig opposition i Sveriges
            riksdag. De har lagt sig platt för Socialdemokraterna och därmed
            också för ytterlighetsvänstern i Miljöpartiet och Vänsterpartiet.
          </note>
          <note>
            Det saknas socialistisk majoritet i Sveriges riksdag i dag. Ändå
            kommer socialisterna att under resten av den här mandatperioden
            kunna regera ganska ostört, tack vare Moderaterna, Kristdemokraterna,
            Folkpartiet och Centerpartiet. De har lagt sig platt; de har lämnat
            walkover i den här frågan.
          </note>
          <note>
            Det är inte alldeles lätt att förklara det här när man till exempel
            träffar kollegor eller andra politiskt intresserade från andra
            länder. Jag har mött många som har skakat på huvudet åt vad vi
            håller på med här i Sverige egentligen och fått frågan: Har inte
            ni ett flerpartisystem? Jo, det har vi, men oavsett hur man röstar
            är det Miljöpartiet som får makten.
          </note>
          <note>
            (Applåder)
          </note>
          <note>
            Herr talman! Att vi har den här situationen beror på att övriga
            partier vägrar att ta sitt ansvar. Det beror på att man ser behovet
            och möjligheten att fortsätta en extrem invandringspolitik överordnad
            allt annat, inkluderat den egna politiken – trots att invandringen
            fortsätter att öka samtidigt som problemen blir alltmer påtagliga
            för allt fler, trots att undersökningar nu visar att omkring 60
            procent av svenska vä ljare vill minska invandringen och trots
            att till exempel Finanspolitiska rådet i sin rapport för 2015
            har dömt ut Stefan Löfvens jobbmål om lägst arbetslöshet i EU
            2020 som högst osannolikt om invandringen fortsätter på dessa
            höga nivåer. Och liknande analyser har vi hört från andra håll,
            till exempel arbetsmarknadsministern.
          </note>
          <note>
            Om just detta fick Stefan Löfven en fråga i förra veckans frågestund
            här i kammaren: Vilket väljer Stefan Löfven, sitt eget jobbmål
            eller en fortsatt extrem invandringspolitik? Som tyvärr är vanligt
            i den här sortens frågestunder uteblev svaret. Men om man ändå
            ska försöka sig på att tolka det som Stefan Löfven gav som svar
            har han inte förtroende för vare sig Finanspolitiska rådet, sin
            egen arbetsmarknadsminister eller Konjunkturinstitutet med flera.
            Han tror helt enkelt inte på deras analys, utan han har gjort
            en egen hemsnickrad analys som går ut på att ”vi behöver faktiskt
            människor hit till landet som kan försörja oss”.
          </note>
          <note>
            Herr talman! Det där är ett påstående som jag har hört sedan
            mitt allra första sammanträde med kommunfullmäktige i Sölvesborg
            för 17 år sedan. Och utanför det här husets tjocka stenväggar
            finns en riktig verklighet. I den riktiga verkligheten finns det
            ingenting som tyder på att det som Stefan Löfven påstår är sant.
            Tvärtom har det blivit värre. Tvärtom är det så att en stor del
            av dem som kommer ”hit till landet” också måste försörjas av det
            allmänna – en alldeles för stor del. På vilket sätt underlättar
            det försörjningsbördan för det allmänna och för dem som arbetar
            om man får ännu fler att försörja? Det är fullständigt ologiskt
            att resonera på det sättet.
          </note>
          <note>
            Om vi, herr talman, skulle drabbas av ett plötsligt, gigantiskt
            och ge ­ nerellt behov av arbetskraft i det här landet, då hanterar
            vi det genom en långsiktig utbildningspolitik som är relaterad
            till den svenska arbetsmark ­ naden. Vi hanterar det genom en
            effektiv och aktiv omställningspolitik som är relaterad till den
            svenska arbetsmarknaden. Om det ändå inte löser problemet får
            vi förstås ge oss ut på den internationella arbetsmarknaden och
            söka efter den kompetens som vi eventuellt behöver. Så har vi
            gjort förr, och det har vi gjort med gott resultat. Men vi löser
            inte en sådan situa ­ tion genom en urskillningslös bidragsinvandring
            av asylsökande från and ­ ra delar av världen. Det är den enkla
            sanningen, herr talman.
          </note>
          <note>
            Just nu är vi inte i en situation med något slags generell arbetskraftsbrist,
            utan just nu är det den höga arbetslösheten och den bristande
            matchningen på arbetsmarknaden som är problemet. Det är klart
            att man, som regeringen gör, kan sätta upp mer eller mindre realistiska
            mål och spela för gallerierna, men det viktiga är såklart att
            man föreslår politik som får effekt – en politik för riktiga jobb,
            för tillväxt och för välstånd.
          </note>
          <note>
            Sverige är en industrination. Även om vi under de senaste åren
            har haft en statminister som har åkt runt i världen och sagt att
            den svenska industrin är basically gone så är det inte så. Svensk
            industri sysselsätter direkt eller indirekt uppemot 1 miljon människor
            i vårt land i dag. Sverige är en industrination.
          </note>
          <note>
            Till skillnad från den förra regeringen, vars politik främst
            syftade till att skapa fler lågkvalificerade låglönejobb, verkar
            ändå Stefan Löfven ha förstått det här. Han pratar mycket om industripolitik,
            näringspolitik och så vidare. Det är bra. Men det räcker inte
            att prata, utan man måste också i praktisk politik visa att man
            menar allvar. Då duger det inte att fördyra och försvåra produktion
            av kärnkraftsel, för vi behöver den. Då duger det inte att fördyra
            för transportsektorn. Då duger det inte att negligera landets
            infrastruktur. Det duger inte att föra en närmast tillväxtfientlig
            politik med kraftiga skattehöjningar.
          </note>
          <note>
            Det som behövs är ett verkligt fokus på industrins villkor och
            en verklighetsförankrad energipolitik, satsningar för att garantera
            industrins långsiktiga kompetensförsörjning, utbildnings- och
            omställningsinsatser för bättre matchning, satsningar på arbetsmiljö
            med mera, med mera.
          </note>
          <note>
            Herr talman! Sverige är ett rikt land. Vi har fantastiska rikedomar,
            och det var dessa rikedomar som en gång byggde det välstånd som
            vi i dag bygger välfärden på. Det var dessa rikedomar som vi omsatte
            i jobb, tillväxt och välstånd som blev välfärd. Jag är alldeles
            övertygad om att det också i framtiden måste vara detta som bygger
            vårt välstånd i Sverige, att industrin måste vara navet för det
            svenska välståndet.
          </note>
          <note>
            Därför, herr talman, satsar vi på att bygga vidare på industrilandet
            Sverige också för framtiden.
          </note>
          <note>
            (Applåder)
          </note>
          <note>
            I detta anförande instämde Tony Wiklander (SD).
          </note>
          <note type="speaker">
            Anf. 44 Statsminister STEFAN LÖFVEN (S) replik:
          </note>
          <note>
            Herr talman! Jag förstår vilket kaos Jimmie Åkesson ville ställa
            till när han skickade sms:et ” give’em hell ” i höstas. Han använde
            riksdagen som sin egen privata och Sverigedemokraternas lekstuga.
          </note>
          <note>
            Nu står han här och pratar om infrastruktur och var med och röstade
            ned en satsning på 1,2 miljarder på järnvägsunderhållet.
          </note>
          <note>
            Herr talman! I vårbudgeten tillförs Forum för levande historia
            5 miljoner kronor för att utöka informationsarbetet med utgångspunkt
            i Förintelsen. Det här är viktigt, för nazismen dog tyvärr inte
            när andra världskriget tog slut.
          </note>
          <note>
            Så sent som 1988 grundades ett parti av personer från det nazistiska
            Nordiska rikspartiet, från det fascistiska Nysvenska rörelsen
            och det rasistiska Bevara Sverige svenskt. Det parti vars ledare
            Anders Klarström talade om den sionistiska ockupationsregeringen,
            det parti som demonstrerade tillsammans med de maskerade, uniformerade
            och hakkorsprydda i Vitt ariskt motstånd, det parti där en lokal
            styrelseledamot frivilligt hade varit med i Waffen-SS och där
            Tina Hallgren-Bengtsson 1996 talade i naziuniform framför en stor
            röd hakkorsflagga heter fortfarande Sverigedemokraterna. I detta
            parti, där samme Klarström var ledare, gick Jimmie Åkesson med
            1995, året innan Hallgren-Bengtsson i sin naziuniform brän ­ de
            Förintelseböcker på bål. Nu vill det här partiet stoppa regeringens
            satsning på Forum för levande historia.
          </note>
          <note>
            Jag har två frågor med anledning av detta: Varför, Jimmie Åkesson,
            gick du med i ett parti med en sådan uppenbar samhörighet med
            nazismen? Varför vill du stoppa att svenska skolbarn lär sig mer
            om Förintelsens offer?
          </note>
          <note>
            (Applåder)
          </note>
          <note type="speaker">
            Anf. 45 JIMMIE ÅKESSON (SD) replik:
          </note>
          <note>
            Herr talman! Det märks att Stefan Löfven är ganska ny i politiken.
            Det där har vi tjatat om tidigare, och sedan har vi andra som
            har hållit på med detta ett tag lämnat det bakom oss. De allra
            flesta har nämligen förstått att det som du talar om, Stefan Löfven,
            inte är så intressant längre.
          </note>
          <note>
            (Applåder)
          </note>
          <note>
            Jag förstår att det finns synpunkter på mitt partis historia.
            Jag har också synpunkter på den. Jag har även synpunkter på Stefan
            Löfvens partis histo ­ ria. Till skillnad från Stefan Löfven har
            jag aldrig haft ansvar för tvångs ­ steriliseringar, rasbiologisk
            forskning eller vad man nu har ägnat sig åt in ­ om Socialdemokraterna
            genom historien. Jag har aldrig haft något ansvar för det, men
            det har Stefan Löfvens parti haft. Det är en väsentlig skillnad.
          </note>
          <note>
            Herr talman! Det är oerhört viktigt at t barn, ungdomar och även
            vuxna – för jag tror att det finns ett sådant behov – får kunskaper
            i historia, såväl vår omedelbara närhets historia som global historia
            och inte minst vårt eget lands historia.
          </note>
          <note>
            Att känna till vad som hände i Nazityskland under ett antal år
            är viktigt. Sverige har under många år satsat på detta. Inte minst
            gjordes det under Göran Perssons tid.
          </note>
          <note>
            Jag har aldrig haft några synpunkter på det, tvärtom. Jag tycker
            att det är bra. Som kommunpolitiker har jag själv drivit på för
            att skolelever ska få möjlighet att åka till exempelvis koncentrationsläger
            för att bilda sig en egen uppfattning. Vi har också föreslagit
            att man kanske vartannat år kan åka österut till Stefan Löfvens
            gamla kompisar på vänsterkanten och se vad de har gjort genom
            historien, för där har det också hänt mycket.
          </note>
          <note>
            Men när man anslår pengar för att motarbeta sådant som man inte
            kan definiera tydligare är det en helt annan sak. Dessa pengar
            har inget med Förintelsen att göra. Det handlar om något helt
            annat, och det vet Stefan Löfven.
          </note>
          <note>
            (Applåder)
          </note>
          <note type="speaker">
            Anf. 46 Statsminister STEFAN LÖFVEN (S) replik:
          </note>
          <note>
            Herr talman! Det brukar låta så här när dessa frågor tas upp.
            Då kommer tvångssteriliseringen upp igen.
          </note>
          <note>
            Men låt oss hålla oss till fakta. Vi talar om det parti som du
            gick in i, Jimmie Åkesson. Vad var det mest känt för? Jo, hakkors,
            heilande, konspirationsteorier om judar och gamla råbarkade nazister.
            Det var partiet känt för vid den tidpunkt när du gick in i det.
            En person som hade suttit i partistyrelsen greps till och med
            bärande på en handgranat när Gudrun Schyman skulle demonstrera
            och tala på första maj.
          </note>
          <note>
            Svara på frågorna! Vad var det som lockade dig till detta parti,
            Jimmie Åkesson? Varför vill du fortfarande säga nej till satsningen
            på information så att skolbarn får lära sig mer om Förintelsens
            offer och nazismens brott?
          </note>
          <note>
            (Applåder)
          </note>
          <note type="speaker">
            Anf. 47 JIMMIE ÅKESSON (SD) replik:
          </note>
          <note>
            Herr talman! Jag säger inte nej till de pengar som Stefan Löfven
            talar om. Jag har inget emot att skolbarn får denna information.
            Det sa jag alldeles nyss.
          </note>
          <note>
            Vi kan hålla på så här. Du kan raljera över att jag talar om
            steriliseringar, rasbiologi och makarna Myrdals Kris i befolkningsfrågan
            , Stefan Löfven . Men det är fakta och sådant som har fått betydelse
            för människor på riktigt.
          </note>
          <note>
            Det finns problem i mitt partis historia; jag medger det. Jag
            har aldrig någonsin förnekat det, tvärtom, och från min första
            dag har jag försökt förändra partiet.
          </note>
          <note>
            Om Stefan Löfven inte kan se att det parti som jag gick med i
            har förändrats under mina 20 år måste Stefan Löfven vara blind
            eller fullständigt ovillig att se fakta och verklighet.
          </note>
          <note>
            (Applåder)
          </note>
          <note type="speaker">
            Anf. 48 Klimat- och miljöminister ÅSA ROMSON (MP) replik:
          </note>
          <note>
            Herr talman! Att ge trygghet åt människor som flyr undan krig
            är att visa medmänsklighet och värna om mänskliga rättigheter
            i vår oroliga värld.
          </note>
          <note>
            Ingen förnekar att det krävs ansträngningar för att bereda plats
            åt ytterligare barn i skolan, för att bygga fler bostäder och
            för att säkerställa att var och en som kommer med utbildnings-
            och yrkeserfarenhet får en noggrann granskning och matchning mot
            den svenska arbetsmarknaden och översättning av sina kunskaper.
          </note>
          <note>
            Sverige har under lång tid haft en modell där människor välkomnas.
            Människor som flyr ska få skydd, också enligt internationella
            konventio ­ ner.
          </note>
          <note>
            Jag minns tydligt flyktingvågen från kriget på Balkan i början
            av 1990-talet. Jag minns att det gjordes stora ansträngningar
            när det kom inte mind ­ re än 80 000 människor på kort tid. I
            dag, mer än 20 år senare, kan vi se att dessa flyktingar jobbar
            och driver företag som alla andra. De är med och bygger Sverige.
          </note>
          <note>
            Samarbetsregeringen ökar nu stort satsningarna på att Sverige
            ska klara de ansträngningar som det ökade flyktingmottagandet
            med anledning av de krig som förs i världen medför. Skolor behöver
            bereda plats för fler barn, fler bostäder behöver byggas och fler
            kommuner måste lotsa flyktingar och få dem att snabbt komma in
            på den svenska arbetsmarknaden.
          </note>
          <note>
            Sverigedemokraterna och Jimmie Åkesson menar att dessa insatser
            är dåliga. De vill i stället skicka hem flyktingar till krig.
            Var ligger den samhälleliga vinsten, Jimmie Åkesson, i att en
            sjuksköterska från Syrien inte får svenskundervisning så att hon
            kan börja jobba i svensk sjukvård utan i stället får kalla handen
            och skickas tillbaka till kriget i Syrien?
          </note>
          <note type="speaker">
            Anf. 49 JIMMIE ÅKESSON (SD) replik:
          </note>
          <note>
            Herr talman! De flesta av oss vet att Åsa Romson inte är något
            vidare på att planera ekonomi. Det har hon själv tillstått i något
            sammanhang.
          </note>
          <note>
            Som vice statsminister måste Åsa Romson ändå förstå att allt
            det hon räknar upp kostar en väldig massa pengar. Att bygga bostäder
            till hundratusentals människor, att tiotusentals barn ska gå i
            förskola och skola, att dessa människor ska få pengar att leva
            på och att de ska ha handläggare och socialsekreterare som sköter
            deras ärenden kostar många miljarder.
          </note>
          <note>
            Även om man inte är intresserad av ekonomi och inte så bra på
            att planera måste man förstå att dessa pengar ska tas någonstans
            ifrån.
          </note>
          <note>
            Eftersom politik handlar om att prioritera, det vill säga att
            välja mellan olika verksamheter, har vi sagt att vi prioriterar
            välfärden framför fortsatt stor invandring. Det finns stora medmänskliga
            vinster att göra i att förbätt ­ ra välfärden och laga de hål
            som finns i välfärden i dag.
          </note>
          <note>
            Jag hör sällan Åsa Romson och Miljöpartiet tala om välfärden.
            Vi har äldre på våra äldreboenden och i hemtjänsten som svälter
            och har nattfasta upp till 15–16 timmar. Vi har massor av människo
            r som arbetar ofrivillig deltid, v i har stora problem med psykisk
            ohälsa in om välfärdens vård och omsorg, v i har stora problem
            med psykisk ohälsa bland barn och unga och så vidare. Det finns
            många hål i den svenska välfärden som vi behöver laga.
          </note>
          <note>
            Vice statsministern kan säga att vi måste bygga bostäder till
            hundratusentals invandrare och bereda plats i förskola och skola
            till tiotusentals barn från andra delar av världen. Fine! Du kan
            kalla det medmänsklighet om du vill, Åsa Romson.
          </note>
          <note>
            Jag prioriterar välfärden och hjälper flyktingar på plats i närområdet
            där de verkligen behöver hjälp.
          </note>
          <note>
            (Applåder)
          </note>
          <note type="speaker">
            Anf. 50 Klimat- och miljöminister ÅSA ROMSON (MP) replik:
          </note>
          <note>
            Herr talman! Det är välkänt att Sverigedemokraterna löser alla
            samhällsproblem med minskad invandring. Men det är en orealistisk
            politik som döms ut av de flesta som läser ekonomiska motioner.
          </note>
          <note>
            Jag är stolt över att Miljöpartiet lägger fram budgetmotioner
            i riksdagen som går ihop, till skillnad från Sverigedemokraterna
            som inte kan räk ­ na plus och minus. Det är era siffror som inte
            går ihop, Jimmie Åkesson,
          </note>
          <note>
            Miljöpartiet har verkat för att Sverige ska ha en humanistisk
            migra ­ tionspolitik som bygger på principen om allas lika värde.
            Vi ser att Sverige är ett land som klarar de ansträngningar det
            innebär. Vi ser de vinster som kommer i ett land som kan växa
            – ett Sverige med fler människor där fler bär välfärdens kostnader
            och välfärdens arbete i framtiden.
          </note>
          <note>
            Vi ser att Sverige kan göra dessa ansträngningar, för vi tror
            på Sverige och vet att Sverige har gjort det förut. Titta på exemplet
            med flyktingvågen från Balkan! Det är väl värt att studera för
            den som slår ned på svensk integrationspolitik.
          </note>
          <note>
            Jimmie Åkesson! Du svarade inte på vad det är för samhällelig
            vinst i att skicka tillbaka sjuksköterskan från Syrien.
          </note>
          <note type="speaker">
            Anf. 51 JIMMIE ÅKESSON (SD) replik:
          </note>
          <note>
            Herr talman! Jag känner inte till någon sjuksköterska från Syrien
            som jag vill skicka tillbaka till kriget. Vi vill inte skicka
            tillbaka någon till kriget. Det är inte det som det handlar om.
            Vi vill hjälpa flyktingar på riktigt – betydligt fler flyktingar
            än vad Åsa Romson och hennes parti någonsin kommer att hjälpa
            eftersom vi prioriterar rätt. Eftersom vi prioriterar rätt får
            vi dessutom pengar över så att vi kan stärka välfärden, som Åsa
            Romson inte tycks bry sig om.
          </note>
          <note>
            Jag ska inte ställa någon fråga nu till Åsa Romson, men i stället
            för att stå här och lova att vi ska bygga bostäder till hundratusentals
            invandrare och upplåta plats på dagis och skolor till tiotusentals
            barn från andra länder och så vidare hade det varit klädsamt om
            man hade förklarat var de pengarna ska tas ifrån.
          </note>
          <note>
            När man står här och säger att budgeten går ihop är det bara
            struntprat. Det gör den inte alls. Den är underfinansierad – oerhört
            underfinansierad – med tiotals miljarder, vill jag påstå, därför
            att man inte förstår att detta kostar pengar.
          </note>
          <note>
            (Applåder)
          </note>
          <note type="speaker">
            Anf. 52 ANNIE LÖÖF (C) replik:
          </note>
          <note>
            Herr talman! Politik handlar inte bara om vad man säger utan
            också om vad man gör på alla politiska nivåer.
          </note>
          <note>
            Sedan Sverigedemokraterna gjorde entré i Europaparlamentet har
            man tillsammans med nationalistiska vänner avstått från att stödja
            resolutioner som kritiserar Ryssland, sagt nej till associationsavtal
            med ett antal länder från det forna Sovjetblocket, röstat emot
            att slopa tullar för Moldavien och röstat nej till en resolution
            om situationen i Ukraina, nej till ett associa ­ tionsavtal med
            Ukraina, nej till tullsänkningar för att mildra effekten av det
            ryska importstoppet, nej till tekniskt och vetenskapligt samarbete
            med Ukraina och nej till att fördöma Rysslands nedstängning av
            människorätts ­ organisationen Memorial. Allt detta är i enlighet
            med Vladimir Putins vilja och intention att härska och söndra
            för att splittra EU:s medlemsländer.
          </note>
          <note>
            Faktum är att det i dag pågår en debatt i Europaparlamentet om
            Ryssland. Där diskuteras utvidgade sanktioner mot Vladimir Putins
            Ryssland – en debatt som handlar om att vi ska visa att EU står
            enat mot Kremls aggressiva politik gentemot sina grannländer.
          </note>
          <note>
            På europeisk nivå ger Sverigedemokraterna Vladimir Putin sitt
            understöd, medan de här i Sverige talar om behovet av att rusta
            det svenska försvaret för att mota hotet från Ryssland. Det är
            uppenbart att politiken inte hänger ihop, och det är säkerheten
            i Europa som får betala priset.
          </note>
          <note>
            Här i riksdagen har jag vid upprepade tillfällen ställt dessa
            frågor till Sverigedemokraterna och försökt få en förklaring.
            Den har dock uteblivit. Jag vill därför ge Jimmie Åkesson möjlighet
            att svara på frågan, för jag tycker att svenska folket ska få
            ett svar: På vilket sätt kan den ryska aggressionen hindras av
            att Jimmie Åkessons sverigedemokrater ställer sig på Vladimir
            Putins sida i Bryssel?
          </note>
          <note>
            (Applåder)
          </note>
          <note type="speaker">
            Anf. 53 JIMMIE ÅKESSON (SD ) replik:
          </note>
          <note>
            Herr talman! Senast i går stod en av våra Europaparlamentariker
            i parlamentet och sa att Putin och Ryssland måste lämna Ukraina.
            Det är ett exempel på vad vi har gjort i Europaparlamentet.
          </note>
          <note>
            Om Annie Lööf och andra som vill lyfta upp denna debatt hade
            försökt vara lite mer balanserade hade vi kunnat ha en intressant
            diskussion om detta. Men alla förstår ju att det parti som under
            allra längst tid har varnat för de hot som alla i dag betraktar
            som självklara är Sverigedemokraterna.
          </note>
          <note>
            Vi har varnat för de nedskärningar som Annie Lööf och den regering
            som hon företrädde och även tidigare regeringar har gjort under
            de senaste 20 åren. Man har använt det svenska försvaret som en
            mjölkkossa för att finansiera andra verksamheter därför att det
            ändå inte finns något hot. Då har vi stått där, till skillnad
            från dig, Annie Lööf, och sagt: Det gör det visst, vänta bara!
            Nu står jag här och blir anklagad för att vara putinist. Det är
            ju fullständigt absurt.
          </note>
          <note>
            I sak, att det finns associationsavtal som ska slutas, handlar
            det inte bara om att mota Ryssland. I avtalen finns det också
            inbakat ännu mer överstatlighet och framtida eventuella medlemskap,
            det vill säga utvidgning av unionen och dess befogenheter.
          </note>
          <note>
            Vi är motståndare till de sakerna därför att vi är emot en överstatlig
            union i Europa. Då är det inte så konstigt att man inte kan tänka
            sig att stödja det i sak. Det betyder inte att vi vill att Putin
            ska få fritt spelrum, tvärtom.
          </note>
          <note>
            Jag tar gärna en seriös debatt om hotet från öst, men inte på
            den här nivån. Jag tycker att det är en väldigt låg nivå på debatten.
          </note>
          <note>
            (Applåder)
          </note>
          <note type="speaker">
            Anf. 54 ANNIE LÖÖF (C) replik:
          </note>
          <note>
            Herr talman! Här står Jimmie Åkesson i Sveriges riksdag och duckar
            i Rysslandsfrågan. Jag hoppades på ett seriöst svar på en seriös
            fråga.
          </note>
          <note>
            Jag har räknat upp ett antal tydliga ställningstaganden som Sverigedemokraterna
            gjort i Europaparlamentet och där man helt enkelt har avstått
            eller röstat nej med sina nationalistiska Rysslandsvänner.
          </note>
          <note>
            Jag får det inte att gå ihop. För det första: Om Sverigedemokraterna
            nu inte står på Rysslands sida, varför agerar man då motsatt när
            man trycker på knappen i Bryssel? För det andra: Ska jag tolka
            Jimmie Åkessons besked så att han ser ett större hot i att EU
            blir större och får fler medlemsstater än i aggressionen från
            Ryssland? Jag tror inte att människorna i Krim eller Ukraina håller
            med honom. Jag gör det definitivt inte.
          </note>
          <note>
            Vi kan konstatera att Sverigedemokraterna i Bryssel – det är
            samma parti som här i Sverige – röstar Putinvänligt och Rysslandsvänligt.
            Men här hemma säger man en annan sak.
          </note>
          <note>
            Inledningsvis svarade Jimmie Åkesson och sa att en sverigedemokrat
            stod och sa ett och annat i Bryssel i går. Men politik handlar
            inte om vad man säger utan om vad man gör, Jimmie Åkesson.
          </note>
          <note>
            (Applåder)
          </note>
          <note type="speaker">
            Anf. 55 JIMMIE ÅKESSON (SD ) replik:
          </note>
          <note>
            Herr talman! Eftersom politik handlar om vad man gör kan jag
            berätta att vi både i utrikesutskottet och i EU-nämnden här i
            Sveriges riksdag har varit med och stöttat till exempel sanktioner
            mot Ryssland och liknande.
          </note>
          <note>
            Det kan inte råda någon tvekan om var vi står i denna fråga.
            För min del, herr talman, vill jag återupprepa det jag sa tidigare.
            Vi har under lång tid varnat för det vi ser just nu i Ryssland,
            när andra partier inte såg det.
          </note>
          <note>
            Nu är det plötsligt populärt att prata om hotet från öst, och
            då gör man det. Det är väldigt typiskt, men det är väldigt oärligt
            och falskt.
          </note>
          <note type="speaker">
            Anf. 56 JONAS SJÖSTEDT (V) replik:
          </note>
          <note>
            Herr talman! Sverigedemokraterna är ett parti som säger en sak
            men sedan gör en annan, Jimmie Åkesson.
          </note>
          <note>
            I valrörelsen for du land och rike runt och talade om höjd a-kassa,
            sänkt skatt för pensionärer och att vi behöver fler som arbetar
            i äldreomsorgen. När du sedan för en gångs skull fick chans att
            påverka svensk politik på riktigt röstade du bort de sakerna.
            Det är på grund av hur du röstade som pensionärerna i dag har
            högre skatt, och det är på grund av dig som det är färre som arbetar
            i äldreomsorgen.
          </note>
          <note>
            När du gjort detta – när du varit med och försämrat den svenska
            välfärden – pekar du på din syndabock: de som flyr undan krig
            och förtryck. Det är en feg politik.
          </note>
          <note>
            Nu är du på väg att göra det igen, Jimmie Åkesson. En annan sak
            du sa i valrörelsen var att du tyckte att det var ett problem
            med vinsterna i välfärden. Du lyfte till exempel fram skolan och
            att det är ett problem att så mycket pengar som var tänkta att
            gå till eleverna i stället plockas ut som privata vinster. Jag
            har samlat lite citat från den tiden.
          </note>
          <note>
            När du sedan här i riksdagen får chansen att utreda och ta fram
            en modell för att se om man faktiskt kan göra något åt detta,
            Jimmie Åkesson, slår du dig ihop med dina kompisar på den borgerliga
            sidan och säger att du inte ens vill ta reda på hur man gör för
            att göra något åt vinsterna i välfärden. Antagligen skojade du
            bara när du åkte land och rike runt och pratade om problemen.
          </note>
          <note>
            Någon betalar priset för er politik – eleverna i grundskolan.
            Det är 8 procent färre lärare per elev i vinstdrivna skolor och
            18 procent färre lärare i gymnasieskolan. Detta märks i svenska
            gymnasieskolor.
          </note>
          <note>
            Eleverna får betala priset när du tycker att det är viktigare
            att gynna de riskkapitalbolag som är inne för att göra snabba
            klipp på våra skolor och äldreboenden, Jimmie Åkesson, än att
            se till att vi har en välfärd med tillräckligt många undersköterskor,
            lärare och läkare.
          </note>
          <note type="speaker">
            Anf. 57 JIMMIE ÅKESSON (SD ) replik:
          </note>
          <note>
            Herr talman! Jonas Sjöstedt brukar anklaga andra för att slå
            på de sjuka och så vidare. Jag vill påpeka att jag inte röstade
            vid det tillfället, utan då var jag sjuk. Slå inte på de sjuka!
          </note>
          <note>
            Jag är naturligtvis inte befriad från ansvar för det, utan jag
            tar ansvar för vad mitt parti gör. Jag tycker att det var ett
            väldigt bra beslut.
          </note>
          <note>
            Saken handlar egentligen inte om vilken knapp man trycker på
            här i riksdagen. Det är inte så politik tillverkas. Politik tillverkas
            genom att vi har en massa partier här med en massa åsikter och
            ideologiska utgångspunkter. Sedan samlas man och diskuterar.
          </note>
          <note>
            Ibland har något parti egen majoritet, men så är inte fallet
            här. Ibland har ett block egen majoritet. Så är inte fallet här,
            utan här har vi en situation där inget av blocken har egen majoritet.
            Då måste man förhandla.
          </note>
          <note>
            Sju av åtta partier har dock bestämt att de inte tänker prata
            med ett parti som har fått 13 procent av rösterna – inte under
            några omständigheter, inte ens om det betyder att de inte kan
            få igenom sin egen politik. Så är situatio ­ nen här i dag.
          </note>
          <note>
            Om Jonas Sjöstedt hade kommit till mig och frågat om vi kunde
            fixa något om a-kassan, då vi har ungefär samma uppfattning där
            och vi båda vill stärka den, eller göra något åt pensionärsskatten
            tillsammans för att vi tycker ungefär likadant där, och så vidare
            – då hade vi kunnat göra det.
          </note>
          <note>
            I stället sitter du där i din sandlåda med hink och spade och
            pekar finger. Ärligt talat, Jonas Sjöstedt: Det är inte en seriös
            politik. Det är inte att ta ansvar för Sverige.
          </note>
          <note>
            (Applåder)
          </note>
          <note type="speaker">
            Anf. 58 JONAS SJÖSTEDT (V) replik:
          </note>
          <note>
            Herr talman! När jag talar om att få en välfärd att lita på,
            tillräckligt många lärare, skolor som inte går i konkurs, äldreboenden
            som inte är underbemannade, då pratar Jimmie Åkesson maktspel.
            Du pratar som en kall maktspelare som lägger dina kort på bordet
            för att försöka få lite inflytande – som du kallar det – och du
            kan svika vilket vallöfte som helst. Du kan säga vad du vill på
            torgen. Du ljög för folk och sa att du tyckte att det var ett
            problem med vinstintresse för skolan. Det var samma sak om a-kassan
            och pensionärsskatten.
          </note>
          <note>
            Det är ett tydligt besked till väljarna: Tro inte på vad Jimmie
            Åkesson säger. Han är beredd att överge vilket vallöfte som helst.
            Han är beredd att låta riskkapitalisterna driva den svenska välfärden
            och sälja ut våra skolor, HVB-hem och äldreboenden. För honom
            är maktspelet viktigare än allt.
          </note>
          <note>
            Det är ett dåligt besked, Jimmie Åkesson. Vi är här för våra
            väljares skull, för elevernas skull, för pensionärernas skull,
            för välfärdens skull, inte för att bedriva primitiva maktspel.
          </note>
          <note>
            (Applåder)
          </note>
          <note type="speaker">
            Anf. 59 JIMMIE ÅKESSON (SD) replik:
          </note>
          <note>
            Herr talman! Låt oss då tala om politik i stället. Det är de
            övriga partierna som ägnar sig åt maktspel genom att de säger
            att vi inte får vara med, och sedan struntar de i att genomföra
            sin egen politik. Det är maktspelet.
          </note>
          <note>
            Jag ber n ästan på mina bara knän: Snälla Jonas Sjöstedt, prata
            med mig om det som vi är överens om, så kanske vi kan komma vidare
            någonstans!
          </note>
          <note>
            Jag ska ändå säga något i sak om vinster i välfärden. Mycket
            riktigt är jag starkt kritisk till framför allt övervinster i
            välfärden. Den diskussionen har du och jag haft massor av gånger.
            Det finns ett sådant problem.
          </note>
          <note>
            Problemet med den utredning som Jonas Sjöstedt har tvingat fram
            och tvingat Socialdemokraterna att gå med på är att i princip
            all privat välfärdsverksamhet försvinner. Jo, så är det! Det är
            inte ett bättre alternativ. Det är sämre eftersom det skulle drabba
            hundratusentals brukare och hundratusentals människor som är anställda
            i dessa företag. Det är jag inte beredd att göra. Därför valde
            vi att göra på det andra sättet.
          </note>
          <note>
            (Applåder)
          </note>
          <note type="speaker">
            Anf. 60 JAN BJÖRKLUND (FP) replik:
          </note>
          <note>
            Herr talman! Det är en sak som jag tycker är svårbegriplig i
            Sverigedemokraternas politik. Ni har ett stort fokus på migration.
            Det är huvudfrågan för er. Men när det gäller integration föreslår
            ni att nästan hela den svenska integrationspolitiken ska avvecklas.
          </note>
          <note>
            Ni vill inte kasta ut dem som redan är här. Även med er migrationspolitik
            kommer några människor att flytta fram och tillbaka över gränserna.
            Det kommer alltid att behövas en integrationspolitik. Alla länder
            i västvärlden har en integrationspolitik oavsett om de har mycket
            eller lite invandring. Men ni vill helt avveckla integrationspolitiken,
            till exempel extra resurser för att barn ska lära sig svenska
            i skolan eller att man snabbt ska komma in i jobb. Det är svårbegripligt.
          </note>
          <note>
            Nu är det en specifik åtgärd som jag ställer en fråga om i dag.
            Ni vill kraftigt öka det så kallade vårdnadsbidraget. Det infördes
            av vår regering på en blygsam nivå. Kommunerna fick frivilligt
            göra det. Men när jag ser facit i hand har det inte blivit så
            bra. Jag var tveksam redan när vårdnadsbidraget infördes – som
            alla vet – men facit visar att den grupp som är kraftigt överrepresenterad
            i att använda vårdnadsbidraget är lågutbildade invandrarkvinnor.
            Vi betalar lågutbildade invandrarkvinnor för att hålla sig borta
            från arbetsmarknaden, och det försämrar integrationen i Sverige.
          </note>
          <note>
            Ni drar undan integrationspolitiken helt och hållet, men på den
            punkten vill ni satsa resurser på att i själva verket försvåra
            integrationen. Det är denna grupp som har det svårast. För att
            få ut vårdnadsbidraget måste de dessutom ha barnen hemma från
            förskolan. Det är just dessa barn som borde vara i förskolan och
            lära sig svenska tillsammans med sina förskollärare. Det har dubbel
            effekt.
          </note>
          <note>
            Ni vill avskaffa integrationspolitiken i stort, men varför föreslår
            ni en åtgärd, Jimmie Åkesson, som kraftigt skulle förstärka utanförskapet
            för lågutbildade invandrarkvinnor?
          </note>
          <note type="speaker">
            Anf. 61 JIMMIE ÅKESSON (SD) replik:
          </note>
          <note>
            Herr talman! Låt mig börja med integrationspolitiken. Vad är
            integra ­ tionspolitik? Jan Björklund säger att vi är emot all
            integrationspolitik. Ja, vi är emot det mesta av den integrationspolitik
            som den regering du före ­ trädde i ett antal år drev. Den var
            värdelös, gav ingen effekt och förvärrade problemen. Vi har röstat
            emot era förslag, som ändå har genomförts och inte har gett den
            effekt ni har sagt att den ska ge. Det är klart att vi är emot
            den.
          </note>
          <note>
            Jag åkte runt i hela valrörelsen och sa att om invandringspolitiken
            sköts behöver man inte en massa integrationspolitik. Det hade
            vi inte förr. När vi skötte invandringspolitiken hade vi ingen
            integrationspolitik.
          </note>
          <note>
            Jan Björklund säger att integrationspolitik alltid har funnits
            och alltid kommer att finnas. Nej, integrationspolitik i Sverige
            har inte funnits ens i 20 år. Det är något modernt. Det är en
            produkt av en misslyckad invandringspolitik. Vi har varit tvungna
            att föra en integrationspolitik. Om vi hade skött invandringspolitiken
            från början hade det inte behövts en integrationspolitik. Det
            behövde vi inte när vi skötte invandringspolitiken.
          </note>
          <note>
            Jag vill sköta invandringspolitiken. Jag tror inte på era särlösningar
            med låtsasjobb för människor som kommer från andra länder och
            diskriminering av infödda svenskar till förmån för subventionerade
            jobb. Det har inte fungerat. Lägg ned! Se på hur verkligheten
            s er ut i stället! Sverige har enorma problem i dag. Försök göra
            någ ot åt dem och ta ansvar för dem!
          </note>
          <note>
            Sedan var det frågan om vårdnadsbidraget. Nu vet jag att Jan
            Björklund av någon märklig anledning är motståndare till det mesta
            som handlar om föräldrars valfrihet i barnomsorgen. Han vill kvotera
            i föräldraförsäkringen, och han är motståndare till vårdnadsbidrag
            och annat.
          </note>
          <note>
            Vårdnadsbidraget är inte optimalt utformat. Det är på många sätt
            Jan Björklunds fel därför att han har varit emot det. Jag ser
            gärna en modell där man går längre, där det är möjligt att anställa
            sig själv som dagmamma till sitt eget barn och så vidare. Det
            tror jag skulle vara bra. Jan Björklund har sett till att vårdnadsbidraget
            inte har blivit så bra som det skulle kunna bli.
          </note>
          <note>
            (Applåder)
          </note>
          <note type="speaker">
            Anf. 62 JAN BJÖRKLUND (FP) replik:
          </note>
          <note>
            Herr talman! Det var synd att Jimmie Åkesson påbörjade svaret
            på frågan när det var bara 5 sekunder kvar av talartiden. Svaret
            kom aldrig.
          </note>
          <note>
            Varför lägger ni fram förslag som kraftigt skulle bidra till
            att öka utanförskapet bland lågutbildade invandrarkvinnor? Det
            är effekten.
          </note>
          <note>
            Lågutbildade invandrarkvinnor är den grupp som är minst inne
            i jobb Sverige. Det är den gruppen som står längst från arbetsmarknaden.
            Effekten är att de inte får vara med i en social gemenskap, och
            de lär sig inte svenska språket. Barnen hålls hemma och är inte
            i förskolan där de borde gå för att lära sig svenska ihop med
            sina förskollärare. Det är effekten av vårdnadsbidraget. När det
            har gått tillräckligt många år i Sverige är det svårt att komma
            igen på arbetsmarknaden. Det skapar ett permanent utanförskap.
          </note>
          <note>
            Det är verkligen inte vårdnadsbidraget som är huvudorsaken, men
            det bidrar – och det är överutnyttjat i den kretsen. Vi betalar
            denna grupp för att stanna hemma i stället för att söka sig ut
            på arbetsmarknaden.
          </note>
          <note>
            Försök nu svara på frågan: Varför vill Jimmie Åkesson förstärka
            utanförskapet för lågutbildade invandrarkvinnor?
          </note>
          <note type="speaker">
            Anf. 63 JIMMIE ÅKESSON (SD) replik:
          </note>
          <note>
            Herr talman! Frågan är väl snarare: Varför vill Jan Björklund
            försämra för familjer i det här landet?
          </note>
          <note>
            Bara för att det finns kulturer i världen som, tyvärr många gånger,
            har börjat etablera sig i Sverige, vilket fått till följd att
            utländska kvinnor inte arbetar i den utsträckning som svenska
            kvinnor gör, ska vi låta den typen av strukturer och kulturer
            styra hur vi utformar barnomsorgspolitiken i vårt land? Ska alla
            de svenska föräldrar som tycker att vårdnadsbidraget är bra, och
            framför allt de som skulle kunna tycka att det är bra, tvingas
            att avstå från det därför att ni har fört en oansvarig invandringspolitik?
            Ska vi kapitulera inför de strukturer och kulturer som gör att
            många invandrarkvinnor i dag inte får arbeta utan i stället sitter
            hemma med sina barn? Ska vi verkligen göra så? Det tycker inte
            jag.
          </note>
          <note>
            Jag tycker att vi ska ha valfrihet i barnomsorgen. Det inkluderar
            att vi har möjlighet att stanna hemma längre med våra barn. Det
            inkluderar valfrihet, privata alternativ, dagmammor, dagis och
            så vidare – där vårdnadsbidraget är en självklarhet.
          </note>
          <note>
            (Applåder)
          </note>
          <note type="speaker">
            Anf. 64 JAKOB FORSSMED (KD) replik:
          </note>
          <note>
            Herr talman! Nu har vi hört Jimmie Åkesson nämna bostadsbristen
            åtminstone tre gånger. Kristdemokraterna och Alliansen har lagt
            fram över hundra förslag för ett ökat byggande. Inte sedan 60-talet
            har det byggts lika mycket som nu, faktiskt ungefär lika många
            hyresrätter som bostadsrätter. Men det räcker inte. Vi behöver
            göra betydligt mer eftersom behoven är stora.
          </note>
          <note>
            Det är oroande att regeringen har dykt upp med sin rivningsrobot
            som hotar byggtakten och lagt beaktningsvärda förslag åt sidan
            och i stället föreslagit gammaldags subventioner som byggföretagen
            har dömt ut.
          </note>
          <note>
            Men Sverigedemokraterna hjälper ju till. De river lite här och
            där i byggreformer för att förhindra att byggandet tar ännu mer
            fart.
          </note>
          <note>
            Mot regeringens politik för byggande lade Alliansen i våras fram
            skar ­ pa förslag för att byggandet ska kunna öka. Vi föreslog
            att kommunerna ska ges större makt att bedöma när det ska krävas
            en detaljplan. Förslaget välkomnades av bostadsbyggarna eftersom
            det skulle ge fler bostäder. Sverigedemokraterna röstade nej.
          </note>
          <note>
            Vi ville minska detaljregleringarna som leder till ökade kostnader
            i bostadsbranschen och föreslog att planbestämmelsernas livslängd
            skulle förkortas – detta för ökad flexibilitet och ökat byggande.
            Sverigedemokrater ­ na röstade nej.
          </note>
          <note>
            Vi föreslog att detaljplaner som inte är av principiell vikt
            ska kunna handläggas snabbare för att göra det lättare att bygga
            bostäder och för att öka byggandet. Alla är överens om att detta
            är ett grundproblem, men Sverigedemokraterna röstade nej.
          </note>
          <note>
            Det är tre konkreta, färdigutredda förslag , redo att bli konkret
            politik. Sverigedemokraterna röstade nej till dessa.
          </note>
          <note>
            Du står här och pratar om bostadsbrist. Men när det kommer till
            konkreta förslag har du inga, och du röstar nej till de skarpa
            förslag som ligger. Det är inte så man tar ansvar för Sverige,
            Jimmie Åkesson.
          </note>
          <note>
            (Applåder)
          </note>
          <note type="speaker">
            Anf. 65 JIMMIE ÅKESSON (SD) replik:
          </note>
          <note>
            Herr talman! Det är jättelätt att göra på det där viset. Jag
            skulle också kunna läsa från ett papper om hur Jakob Forssmed
            och andra partier har röstat här i kammaren. Man har säkert röstat
            emot någonting som låter väldigt bra och fint. Det gör vi varje
            dag, tror jag.
          </note>
          <note>
            Ofta när det läggs fram förslag lägger man ju inte fram bara
            ett litet förslag, till exempel om hur detaljplaner ska hanteras.
            Förslagen brukar innehålla mer, och vi kanske inte alltid håller
            med om allt. Återigen vill ni inte diskutera och förhandla era
            förslag med oss innan ni lägger fram dem. Då blir det väldigt
            svårt att bara rakt av köpa er politik. Det måste du också förstå.
            Vill ni ha igenom er politik för planprocessen i kommunerna, ja,
            men prata med oss då. Det är kanske jättebra, men vi kan inte
            stödja någonting rakt av utan att ha förhandlat så att vi är överens
            om innehållet. Det är ju så politik fungerar.
          </note>
          <note>
            Ni kan inte förvänta er att ni ska få vårt stöd i varenda fråga.
            Så funge ­ rar det inte. Men vill ni ha igenom er politik, då
            är ni hjärtligt välkomna att ringa, e-posta eller till och med
            skicka brev med den gamla, traditio ­ nella posten till mig så
            lovar jag att jag ska besvara den kontakten. Sedan kan vi förhandla
            om politiken.
          </note>
          <note>
            (Applåder)
          </note>
          <note type="speaker">
            Anf. 66 JAKOB FORSSMED (KD) replik:
          </note>
          <note>
            Herr talman! Tre gånger har Jimmie Åkesson tagit upp bostadsbristen.
            Jag har presenterat tre konkreta förslag, färdigutredda redan
            i dag om vad som skulle kunna öka byggandet. Det har Sverigedemokraterna
            röstat emot. Jimmie Åkesson svarar med att inte komma med ett
            enda konkret förslag för att öka byggandet.
          </note>
          <note>
            Du skyller bostadsbristen på människor som flyr hals över huvud
            från Irak, Syrien och andra krigshärdar. Det stod du ju här och
            gjorde nyss: D et är invandrarnas fel att vi har bostadsbrist.
            Men när det finns förslag för att komma till rätta med detta,
            då röstar ni emot dem.
          </note>
          <note>
            Det duger inte, Jimmie Åkesson. Redovisa nu dina konkreta förslag!
            På er hemsida finns det ett förslag som utdömts som fluff om hur
            vi ska få fler bostäder. Ta gärna den sista minuten av det här
            replikskiftet och redovisa era konkreta förslag för att få fler
            bostäder i Sverige!
          </note>
          <note type="speaker">
            Anf. 67 JIMMIE ÅKESSON (SD) replik:
          </note>
          <note>
            Herr talman! Vi hade den här partiledardebatten i Agenda för
            någon månad sedan. Då diskuterade den borgerliga alliansen just
            dessa konkreta åtgärder för hur vi ska öka byggandet. Visst, bullerregler
            och planprocesser i all ära, men jag tog upp det faktum att vi
            har ökat befolkningen med en halv miljon människor under er regeringsperiod,
            och vi kommer att öka den med lika många under de kommande fyra
            till fem åren . Men det har ingen relevans. Då kan ni ju stå där
            med era bullerregler och planprocesser. De kommer inte att hjälpa
            när befolkningen ökar så mycket.
          </note>
          <note>
            Dina tre förslag som du tar upp här i dag är kanske bra, vad
            vet jag. Men de kommer inte att hjälpa. Ökar man befolkningen
            så mycket som vi gör i det här landet med en miljon människor
            på 10–15 år, då måste det byggas rejält mycket – och inte lite
            grann – om alla dessa människor ska få någonstans att bo. Det
            verkar ni inte ha förstått, för ni fortsätter ju på den vägen.
          </note>
          <note>
            (Applåder)
          </note>
          <note type="speaker">
            Anf. 68 Klimat- och miljöminister ÅSA ROMSON (MP):
          </note>
          <note>
            Herr talman! Vi var många i helgen som gladde oss åt firandet
            av natio ­ naldagen. Det är något särskilt att ägna nationen en
            tanke i den oroliga tid som vi lever i. Vem är egentligen Sverige
            i den globala familjen?
          </note>
          <note>
            Det sägs ofta att vi är ett litet land, men sanningen är väl
            att vi internationellt är långt mycket starkare än vad landets
            yta eller vår befolkning står för. Det är vi för vi är ett land
            med stark självkänsla. Vi är ett öppet land som samtalar och handlar
            med andra. Vi står upp för människors värdighet. Vi visar medmänsklighet.
            Vi slår vakt om naturen, oavsett landgränser. Vi vet att världen
            behöver samarbete och klokskap, nu kanske mer än någonsin i dessa
            tider av krig och terror som riskerar att föra den globala utvecklingen
            bakåt.
          </note>
          <note>
            Samarbetet inom FN är därför oerhört viktigt att utveckla. Sverige
            är berett att ta på sig en ledarroll genom att sitta i säkerhetsrådet.
            På så sätt kan Sverige under de kommande åren vara med och påverka
            den breda säkerhetsdagordningen i världen och det globala ansvaret
            för utmaningarna på planeten. Bara genom samarbete kan vi bygga
            fred och frihet.
          </note>
          <note>
            Herr talman! I december i år samlas ledare från hela världen
            till klimattoppmöte i Paris. Dit kommer ledare från Bangladesh,
            världens mest folktäta land , där saltvattnet från havet redan
            tränger in i dricksvattenbrunnarna. Dit kommer ledare från Somalia
            , där ökenspridningen stoppar produktionen av mat. Dit kommer
            ledare från Vanatu som redan har köpt en flyktväg undan havet
            när deras öar kommer att översvämmas.
          </note>
          <note>
            Klimatförändringarna är vår tids stora utmaning. De drar undan
            mattan för all annan utveckling.
          </note>
          <note>
            Sverige ligger långt fram i klimatarbetet tack vare unikt goda
            förutsättningar: skog och fjärrvärme, engagerade och kunniga medborgare
            samt ansvar hos företagare och kommuner. Men när Naturvårdsverket
            i höstas gjorde en genomgång av klimatarbetet visade det sig att
            det krävs mer. Det krävs en aktiv politik för att ta ansvar och
            pressa ned klimatutsläppen från Sverige med 40 procent till 2020.
            Bokslutet från den tidigare alliansregeringen är att 4 miljoner
            ton koldioxidutsläpp saknas. Vi har ett underskott på 4 miljoner
            ton koldioxidutsläpp.
          </note>
          <note>
            Därför föreslår nu samarbetsregeringen en kraftigt ökad takt
            på klimat ­ arbetet. Sverige ska hänga med i utvecklingen genom
            en kraftig satsning på tåg och på utbyggnad av kollektivtrafik,
            genom lokal utbyggnad av laddinfrastruktur, av biogas och energieffektivisering
            samt mer förnybar energi. Samtidigt räknas miljöskatterna upp
            för att bättre styra mot miljö ­ vänliga beslut. Det är så vi
            når resultat i klimatpolitiken.
          </note>
          <note>
            Regeringens linje är väldigt tydlig. Ansvarstagande på hemmaplan
            är det som visar ledarskap globalt. Sverige ska driva en ledande
            klimatpolitik tillsammans med världsledande jobb- och välfärdspolitik.
          </note>
          <note>
            Herr talman! Ännu ett läsår i skolorna är slut. På samlingen
            i klassrummet när man ska säga hejdå inför sommarlovet är det
            en ganska känslosam stämning. Skolan, herr talman, är den viktigaste
            platsen för våra barn och ungdomar. Därför borde det också vara
            vår viktigaste uppgift att säkerställa en bättre skola som ger
            alla elever tid och stöd i den undervisning som de behöver för
            att kunna växa.
          </note>
          <note>
            Den siffra som visar allvaret i den svenska skolan är 13,1 procent.
            Det är den andel av eleverna som 2014 lämnade grundskolan utan
            behörighet till gymnasiet. Risken är väldigt stor för att dessa
            elever kommer att stå utanför arbetsmarknaden under lång tid därför
            att de saknar gymnasieutbildning. De har betydligt svårare att
            hitta jobb och egen försörjning.
          </note>
          <note>
            Regeringens arbete för att stärka skolan handlar därför om att
            genomföra de reformer som forskning och expertutredningar så tydligt
            har pekat på. Det handlar om tre saker.
          </note>
          <note>
            För det första handlar det om att ge stöd till elever tidigt
            och säkerställa att de får lära sig att läsa, räkna och skriva
            redan på lågstadiet. För det andra handlar det om att göra läraryrket
            mer attraktivt med bättre arbetsmiljö och högre lön. För det tredje
            handlar det om att ta itu med den ojämlikhet som har spridit sig
            i det svenska skolsystemet och som gör att vi bidrar till sämre
            resultat för alla.
          </note>
          <note>
            Herr talman! Skolan är för viktig för att bli en politisk skådeplats
            för enskilda intressen eller partiers nycker. Därför är den nationella
            samling för skolan som nu utvecklas av många aktörer och parter
            tillsammans helt avgörande.
          </note>
          <note>
            Utbildning och arbete får människor att växa och ger samhället
            både trygghet och växtkraft. En grundutbildning att stå på och
            livslång tillgång till kompetensutveckling ger både individ och
            företag kraft att blomstra. En av utmaningarna för det svenska
            näringslivet är bristande produktivitetsutveckling. Modernisering
            och effektivisering har gått för långsamt jämfört med andra länder.
            Det är anställdas kompetens som är nyckeln.
          </note>
          <note>
            Arbetslivet ser i dag inte likadant ut som det gjorde för 40-talisterna,
            mina föräldrars generation. Många av dem började som unga på en
            arbetsplats och jobbade där fram till guldklockan. Så ser det
            inte ut i dag. Vi jobbar på olika jobb och går mellan olika arbetsplatser.
            Fler behöver då sporras att hela tiden utvecklas och bygga på
            sin kompetens, direkt i yrket eller genom utbildning. Att redan
            tidigt bestämma att vissa inte på ett lätt sätt ska kunna ta sig
            vidare i utbildningssystemet och skaffa sig ytterligare kompetens
            är att gå bakåt. Det är inte bara att förringa männi skors möjlighet
            till utveckling, utan det innebär också ett stort risktagande
            för den produktivitet som Sverige så väl behöver.
          </note>
          <note>
            Regeringen tror på kompetensutveckling för alla. Därför förstärker
            regeringen högskolor och universitet, så att fler kan investera
            i sin egen och Sveriges framtid. Därför inför regeringen i samarbete
            med kommunerna utbildningskontrakt, varigenom personer utifrån
            individuella förutsättningar ges möjlighet att få grundläggande
            utbildning, även i samband med praktik. Därför utvecklar också
            regeringen förstärkningar för kompetensutveckling, innovation
            och näringslivsutveckling i samtal med företag och forskning inom
            Innovationsrådet.
          </note>
          <note>
            (Applåder)
          </note>
          <note>
            Herr talman! Befolkningen i Sverige växer så det knakar. Men
            som flera påtalat har bostadsbyggandet inte hängt med. Det går
            alldeles för långsamt. Brist på bostäder är i många svenska städer
            ett huvudproblem för företag som rekryterar. Detta slår mot hela
            samhällsekonomin. 300 000 unga står i dag utan egen bostad. En
            person som inte lyckas hitta en bostad kan tvingas säga nej till
            en utbildning som denne sökt, kommit in på och önskar gå, tvingas
            säga nej till ett arbete eller tvingas bo kvar hemma hos föräldrarna,
            trots att personen är redo för att gå ut i vuxenlivet.
          </note>
          <note>
            För att f å igång byggandet krävs flera olika reformer. En del
            av det som fullföljs nu påbörjades redan under alliansregeringen.
            Det handlar om enhetligare bullerkrav, regelförenkling och ökad
            konkurrens i byggsektorn. Samarbetsregeringen vill dessutom samverka
            med kommunerna för att förbättra tillgången och tillgängligheten
            till byggbar mark genom stadsmiljöavtal och ökade infrastruktursatsningar.
          </note>
          <note>
            Men ett är tydligt: det saknas särskilt hyresrätter. Billiga
            smålägenheter är det som unga och andra som har det särskilt svårt
            på bostadsmarknaden i dag saknar allra mest. Därför presenterade
            regeringen i samband med vårpropositionen ett särskilt investeringsstöd
            för att öka byggtakten för små energieffektiva hyresrätter. För
            mindre byggbolag är finansieringsfrågan en svårighet. Det är finansieringen
            som är avgörande för att man ska komma igång med att bygga. Fler
            mindre byggbolag betyder ökad konkurrens, och det kan sänka byggkostnaderna.
          </note>
          <note>
            Bostadsbristen, herr talman, är exceptionellt hög i Sverige.
            Det krävs därför rejäla satsningar. Regeringen är beredd att kraftsamla
            för fler bostäder och klimatsmart renovering av miljonprogrammen.
            Det gör vi för att vi vill investera i en bättre framtid för barn
            och unga, precis som med investeringarna i jobb, skola och miljö.
          </note>
          <note>
            Herr talman! Sverige är fantastiskt. Men vi har också stora utmaningar
            i vårt land. Liksom väljarna på valdagen tror jag inte att det
            är fler utförsäkringar, skattesänkningar och nedskärningar som
            stärker Sverige. Det var med gemensamma investeringar som Sverige
            för 50 år sedan bestämde sig och kunde bygga ett välfärdssamhälle.
            Jag är övertygad om att det är med gemensamma investeringar och
            framtidstro som vi kan bygga ett modernt och hållbart Sverige
            i framtiden.
          </note>
          <note>
            (Applåder)
          </note>
          <note type="speaker">
            Anf. 69 ANNA KINBERG BATRA (M) replik:
          </note>
          <note>
            Herr talman! Jag tackar vice statsministern för att hon säger
            att fler bostäder behöver byggas. Jag vill ställa fyra frågor
            med anledning av det uttalandet.
          </note>
          <note>
            För det första undrar jag varför Miljöpartiet motarbetar flexiblare
            bullerregler. Miljöpartiet var emot alliansregeringens förändringar
            av bullerreglerna, och de förslag om ändrade bullernivåer som
            läggs fram i regeringsställning är mindre ambitiösa än Alliansens.
          </note>
          <note>
            För det andra undrar jag varför ni motarbetar ett mer ändamålsenligt
            strandskydd. I opposition motsatte sig Miljöpartiet alla former
            av ökade möjligheter att bygga strandnära. Nu har vi problem med
            Miljöpartiets inställning även i regeringsställning.
          </note>
          <note>
            För det tredje undrar jag varför ni är emot snabbare planprocesser.
            I stället för att ansluta sig till en linje med snabbare och enklare
            processer i kommunernas bygglovsgivning valde Miljöpartiet med
            flera partier att försvåra den kommunala planeringen. Dåvarande
            oppositionspartier ville stoppa alliansregeringens förslag för
            ökat bostadsbyggande och presenterade då inget alternativ.
          </note>
          <note>
            För det fjärde undrar jag varför Miljöpartiet säger nej till
            förenklad uthyrning av privatbostäder. Dåvarande oppositionspartier
            enades om att stoppa Alliansens förslag om nya regler som skulle
            underlätta uthyrning av delar av privatbostäder. Det är hög efterfrågan
            till exempel på att hyra studentrum i storstäderna. De förslagen
            röstade Miljöpartiet emot.
          </note>
          <note>
            Det är fyra frågor om hur det skulle bli fler bostäder med Miljöpartiets
            politik.
          </note>
          <note type="speaker">
            Anf. 70 Klimat- och miljöminister ÅSA ROMSON (MP) replik:
          </note>
          <note>
            Herr talman! Debatten om bostadspolitiken är synnerligen viktig.
            Jag tackar därför för frågorna.
          </note>
          <note>
            Regeringens bostadspolitik är än mer aktiv än den tidigare alliansregeringens.
            Den är det därför att vi ser att bostadsbristen i Sverige är exceptionellt
            hög. Då kan man inte bara göra samma saker som man tänkt förut,
            utan då måste man göra mer.
          </note>
          <note>
            Vi ser att det är just små hyresrätter som inte byggs. Ska man
            få igång byggandet av sådana måste man titta på vad marknaden
            behöver. I dagsläget är det ett riktat specificerat investeringsstöd
            som kan få igång byggandet av små hyresrätter. De hyresrätter
            som Moderaterna i flera svenska kommuner var med och privatiserade
            under lång tid har nu försvunnit. De har blivit bostadsrätter
            som finns utanför möjligheternas ram för många unga och andra
            som vill hitta ett första boende.
          </note>
          <note>
            Jag ska nu svara på Anna Kinberg Batras frågor.
          </note>
          <note>
            När det gäller bullerreglerna har vi lagt förslag till den här
            kammaren och beslutat inom regeringen om en förordning som gör
            att bullerreglerna blir mer enhetliga, precis som jag sa. Beträffande
            nivåerna är allianspartierna mindre känsliga för de nya rön i
            forskningen som är tydliga med vilka hälsoproblem bullret innebär.
            För vår del har vi tagit hänsyn till detta, samtidigt som vi ser
            behovet av att förenkla för byggandet av små lägenheter.
          </note>
          <note>
            Beträffande strandskyddet gällde samma regler under alliansregering
            ­ en som under den nuvarande regeringen. Det finns en uppföljning
            av detta. Det ska vara lika över landet. Meningen är att man ska
            ha landsbygdsutvecklingsområden i många delar där man behöver
            få en större spridning, medan däremot strandskyddet ska värnas
            hårt i tätortsnära områden där friluftslivet och den biologiska
            mångfalden så kräver. Det var samma regler under alliansregeringen
            som under den här regeringen.
          </note>
          <note>
            Vi vill ha en snabbare instansordning och ska därför titta på
            sådana förslag.
          </note>
          <note>
            Vi tycker inte att andrahandsuthyrningsmodellen varit helt lyckad.
            Den har lett till oerhört höga hyror i Stockholm.
          </note>
          <note type="speaker">
            Anf. 71 ANNA KINBERG BATRA (M) replik:
          </note>
          <note>
            Herr talman! Jag noterar att Åsa Romson försöker förklara varför
            hon bromsar byggandet, vilket är ett faktum efter hennes otydliga
            svar på dessa fyra frågor.
          </note>
          <note>
            Men låt oss titta på hur Miljöpartiet agerar! Åsa Romson talar
            om att agera aktivt, och det gör Miljöpartiet sannerligen på lokal
            nivå. Enligt Fastighetstidningen går Miljöpartiet emot fler byggplaner
            än vad alla andra gör. Vi har gjort en sammanställning av några
            exempel.
          </note>
          <note>
            I Skövde röstade Miljöpartiet nej till byggande av över 200 hyresrätter
            i Aspö. I Lund röstade Miljöpartiet nej till området Norränga
            med nästan 1 000 bostäder. I Jönköping röstade Miljöpartiet för
            avslag på antagande av detaljplan för omkring 100 bostäder. Så
            här skulle man kunna fortsätta, men jag har bara en minut på mig.
          </note>
          <note>
            Jag vill till sist försöka fråga Åsa Romson en gång till hur
            Miljöpartiet bidrar till att det svenska bostadsbyggandet ska
            kunna öka. Det är faktiskt det som behövs, Åsa Romson.
          </note>
          <note type="speaker">
            Anf. 72 Klimat- och miljöminister ÅSA ROMSON (MP) replik:
          </note>
          <note>
            Herr talman! Det känns som déjà vu från en tidigare debatt med
            moderata företrädare. De plockar upp olika kommunexempel där miljöpartister,
            troligtvis i opposition, har återförvisat olika detaljplaner för
            att de tycker att man ska göra ett bättre jobb.
          </note>
          <note>
            Vi behöver bygga för framtiden och energieffektivt så att inte
            kostnaderna för energin slår på de framtida hyresrätterna i ohemul
            ordning. Vi behöver säkerställa att vi får bostadsområden som
            också inkluderar förskolor, skolor, idrottsplatser och så vidare.
            Det finns många sådana lokala diskussioner.
          </note>
          <note>
            Det finns ett intressant exempel från Stockholm där Miljöpartiet
            nu är med och styr. Där försöker man få fram stora byggplaner
            på några av de största tillgängliga områdena som man har i staden.
            Moderaterna och andra partier motarbetar det starkt därför att
            de för all framtid vill reservera denna plats för en citynära
            flygplats.
          </note>
          <note>
            Herr talman! När det gäller bostadspolitiken är inte Moderaterna
            mer värda än Miljöpartiet. Man gör i kommunerna många olika avväganden.
            Regeringens politik är tydlig. Det är en aktivare bostadspolitik
            nu än tidigare.
          </note>
          <note type="speaker">
            Anf. 73 JIMMIE ÅKESSON (SD) replik:
          </note>
          <note>
            Herr talman och vice statsministern! Jag ska hålla mig ganska
            kort. Vi kunde för några dagar sedan läsa en debattartikel i Dagens
            Industri där den miljöpartistiska ordföranden i riksdagens trafikutskott
            skrev att man vill förbjuda bensin, diesel och så vidare. Hon
            skrev så här: ”Det är dags för drivmedelspolitiken att höja blicken
            och seriöst ta ansvar för att skapa ett transportsystem som är
            fossilfritt inom 15–20 år. Det språnget kan inte tas genom att
            steg för steg höja koldioxidskatten utan det kräver att fossila
            drivmedel förbjuds.”
          </note>
          <note>
            Herr talman! Jag är inte särskilt förvånad över att den typen
            av stolligheter kommer från en miljöpartist. Men det är inte vilken
            miljöpartist som helst, utan det är ordföranden i Sveriges riksdags
            trafikutskott. Då är det också rimligt att anta att det är en
            del i partiets trafikpolitik och möjligen också en del i regeringens
            trafikpolitik, vad vet jag.
          </note>
          <note>
            Det skulle få ganska stora konsekvenser om vi skulle göra på
            det sättet. Det skulle få konsekvenser för vanliga människor som
            till exempel behöver sin bil som fortfarande går på bensin för
            att de ska kunna ta sig till jobben, arbeta och betala skatt så
            att vi får välfärd. De behöver hämta barnen på dagis när de varit
            på jobbet. När det ska till jobbet behöver de lämna barnen på
            dagis. Maten som Åsa Romson och andra storstadsbor äter transporteras
            inte sällan på lastbil som går på bensin, diesel eller vad det
            nu kan vara för någonting, vad vet jag.
          </note>
          <note>
            Det kommer att få oerhörda konsekvenser. Därför frågan jag helt
            enkelt Åsa Romson: Är detta Miljöpartiets politik? Menar ni allvar
            med detta?
          </note>
          <note type="speaker">
            Anf. 74 Klimat- och miljöminister ÅSA ROMSON (MP) replik:
          </note>
          <note>
            Herr talman! Ett kort svar skulle vara att säga: Nej, det är
            inte Miljöpartiets politik att vi vid ett visst årtal , om fem
            år , ska förbjuda bensin och diesel. Det stod inte heller i debattartikeln.
            Däremot är vi engagerade i att debattera hur vi kan få en bättre
            klimatpolitik och också hur vi kan få en transportpolitik som
            ser bortom oljans ram.
          </note>
          <note>
            Sverige är ett stort land. Vi har ett behov av mycket transporter.
            Vi måste få till omställningen så att de transporterna kan ske
            utan fossila utsläpp. Jag vet att det är en utopi sett utifrån
            Sverigedemokraternas syn där man inte tycker att klimatproblemen
            existerar. De lägger fram yrkanden i utskotten som tyder på att
            de är mer allierade med klimatskeptikerna än den vetenskapliga
            grund som hela det globala samhället i dag bygger på.
          </note>
          <note>
            Jag vet inte om Jimmie Åkesson läste resultatet från G7-mötet
            i Tyskland häromdagen. Där var man väldigt tydlig med att det
            är de fossila källorna som måste fasas ut. Man sa det från högsta
            ledningsort. Det handlar om att gå till ett möte i Paris där man
            matar ut vägen att de fossila bränslena måste bort från våra ekonomier.
          </note>
          <note>
            Vi måste komma in en annan ekonomi, Jimmie Åkesson, en ekonomi
            och ett transportarbete som bygger på att vi åker med förnybara
            bränslen. Du sa att du inte riktigt vet om det är bensin eller
            diesel som man har i lastbilarna. Jag kan tala om att i framtiden
            kommer man att ha bränslen som är gjorda på den svenska skogen.
            Det är gas eller flytande bränslen som är gjorda på restprodukter
            från jordbruket.
          </note>
          <note>
            Det är den ekonomin och den omställningen som vi behöver. Den
            vill Miljöpartiet föra fram, och den vill vi se till att säkra
            så att alla de transporter som behövs i Sverige också ryms inom
            hållbarhetens ram. Våra kommande barn och barnbarn ska inte vara
            de som ska betala notan för den livsstil vi har i dag.
          </note>
          <note>
            (Applåder)
          </note>
          <note type="speaker">
            Anf. 75 JIMMIE ÅKESSON (SD) replik:
          </note>
          <note>
            Herr talman! Det var i och för sig väl att Åsa Romson svarade
            nej på den konkreta frågan. Men det är inte vilken miljöpartist
            som helst framför det, utan det är den som Miljöpartiet har placerat
            som ordförande i Sveriges riksdags trafikutskott. Man kan fråga
            sig om det är rimligt att den personen har den positionen, men
            det får ni väl göra upp i Miljöpartiet.
          </note>
          <note>
            Det råder inte någon som helst tvekan om att vi behöver fasa
            ut fossila bränslen. Det ställer jag upp på varje dag i veckan.
            Det finns många skäl till det. Det är klart att det är ohållbart
            långsiktigt. Vi ska inte vara beroende av skurkstater i andra
            delar av världen och så vidare. Vi ser också ett behov av att
            minska utsläppen.
          </note>
          <note>
            Men detta är någonting annat. Detta betyder att man går så väsentligt
            mycket längre. Man säger att alldeles oavsett vad som händer,
            alldeles oav sett hur långt utvecklingen går och alldeles oavsett
            vilka möjligheter människor i detta land har ska vi förbjuda fossila
            bränslen. Det får konsekvenser.
          </note>
          <note>
            Jag är glad att Åsa Romson säger att det inte är partiets politik.
            Men det bekymrar mig att höga företrädare för Miljöpartiet driver
            den linjen.
          </note>
          <note>
            (Applåder)
          </note>
          <note type="speaker">
            Anf. 76 Klimat- och miljöminister ÅSA ROMSON (MP) replik:
          </note>
          <note>
            Herr talman! Jag förstår att Jimmie Åkesson har problem med en
            livlig klimatdebatt i Miljöpartiet. Det måste te sig något främmande
            från de debatter som han tillåter sitt eget parti att ha i de
            frågorna.
          </note>
          <note>
            Herr talman! Klimatpolitiken kommer att vara en ödesfråga där
            vi behöver se att det svenska transportsystemet är från en förlegad
            tid. Vi ser det nu i satsningarna på järnvägsinfrastrukturen.
            Dem kan vi tyvärr inte enas om i den här kammaren. Sverigedemokraterna
            och Jimmie Åkesson med flera partier säger nej till nya miljoner
            på tåginvesteringar som regeringen vill genomföra.
          </note>
          <note>
            Ni säger nej till kollektivtrafiksatsningar i svenska städer
            där vi skulle kunna få ett smartare transportarbete. På landet
            är bilen mer viktig. I staden kan vi reducera utsläppen ännu mer
            och också åka mer smart. Man kanske kan jobba på vägen till jobbet
            med de kollektiva transportmedlen. Det kan man i dag inte i bilen,
            men kanske i framtiden.
          </note>
          <note>
            Jag är glad att Jimmie Åkesson konfirmerade att också han ser
            att vi på lång sikt inte ska ha fossila bränslen. Det är uppenbarligen
            också vetenskapens uppfattning.
          </note>
          <note>
            (Applåder)
          </note>
          <note type="speaker">
            Anf. 77 ANNIE LÖÖF (C) replik:
          </note>
          <note>
            Herr talman! Om någon skulle få för sig att samla alla pressklipp
            där Gustav Fridolin, Åsa Romson och andra ledande företrädare
            för Miljöpartiet har talat sig varma för förnybar energi från
            sol och vind skulle den personen kunna fylla flera pärmar.
          </note>
          <note>
            Många som lade sin röst på Miljöpartiet tog säkert intryck av
            och trodde på vad språkrören sa innan valet om vikten av att främja
            förnybar energi och att det var dags för en grönare politik. Ett
            parti med miljö i själva namnet kan ju inte tycka någonting annat.
            Tyvärr visade det sig bara vara tomma ord.
          </note>
          <note>
            Efter valet bytte Miljöpartiet snabbt fot. Regeringen lade fram
            en proposition i riksdagens kammare där man föreslog beskattning
            av småskalig och förnybar el från sol och vind. I sin replik kommer
            Åsa Romson säkert att skylla på att skatten var ett krav i en
            förhandling med Norge. Hon kommer att säga att EU kräver detta.
          </note>
          <note>
            Faktum är att regeringen inte bara valde att ställa sig bakom
            skattehöjningarna på förnybart som Norge krävde. Den valde även
            att gå längre och inkludera fler anläggningar än vad avtalet med
            Norge säger. EU har heller inte haft några synpunkter på den svenska
            skattebefrielsen på förnybar el i denna del.
          </note>
          <note>
            Sol-och-vårare är ett uttryck som betyder att någon luras. Ofta
            handlar det om pengar och kärleksrelationer. Tyvärr känns uttrycket
            nuförtiden minst lika aktuellt i politiken. Min fråga till Åsa
            Romson är därför: Varför berättade inte Åsa Romson före valet
            att Miljöpartiet vill straffbeskatta småskalig, förnybar energi
            från sol och vind?
          </note>
          <note>
            (Applåder)
          </note>
          <note type="speaker">
            Anf. 78 Klimat- och miljöminister ÅSA ROMSON (MP) replik:
          </note>
          <note>
            Herr talman! Vi vill inte straffbeskatta förnybar energi. Vi
            vill ha ekonomiska styrmedel i detta land som leder till miljövänliga
            beslut. Det ska löna sig att välja att leva miljövänligt. Därför
            behöver vi i grunden ekonomiska styrmedel som styr mot rätt saker.
          </note>
          <note>
            Om detta är Annie Lööf och jag, Centerpartiet och Miljöpartiet
            ganska överens. Problemet är vad man får igenom och vad man kan
            driva i regeringsställning. Där visade det sig att Centern i regeringsställning
            fick fram ytterst marginella miljöskatteökningar och väldigt stora
            skattesänkningar i övrigt. Vi ser nu att vi tar ett steg när det
            gäller miljöskatterna för att få dem mer styrande mot mer miljödrivna
            beslut.
          </note>
          <note>
            När det gäller just skatten på sol ligger det i dag inte någon
            proposition på riksdagens bord. Detta är något som är återtaget
            och ganska diskuterat internt. Vi får väl se hur den kommer tillbaka
            och i vilken del. Vår inten ­ tion är definitivt att vi inte ska
            straffbeskatta de villaägare och bostadsrätts ­ föreningar som
            sätter upp solpaneler på taket. Det kan jag vara helt tydlig med.
          </note>
          <note>
            Jag kan konstatera att beskattning av förnybar energi, vilket
            går emot det som vi i Sverige brukar tala om ska vara ett rättvisande
            system, har smugit sig in i ett antal budgetpropositioner redan
            under allianstiden på grund av EU-reglerna. Redan 2012 aviserade
            alliansregeringen höjd skatt på biodrivmedel, låginblandad FAME
            och etanol. Man angav just att det handlade om EU-regler. I den
            budget man 2013–2014 hade för 2015 inkluderades detta.
          </note>
          <note>
            Det här med EU-reglerna, biodrivmedlen och skatten är alltså
            en lång historia. Jag är den första att beklaga att man under
            allianstiden lät Finansdepartementet göra den tolkning som man
            nu har gjort.
          </note>
          <note type="speaker">
            Anf. 79 ANNIE LÖÖF (C) replik:
          </note>
          <note>
            Herr talman! Det stämmer det som Åsa Romson sa: EU har krävt
            det på låginblandade biodrivmedel, och det har vi också genomfört.
            Men faktum är att Åsa Romson har infört skatt även på höginblandade
            biodrivmedel i den vårproposition som regeringen nu har lagt fram.
          </note>
          <note>
            Utöver det har man lagt förslag på riksdagens bord, både Socialdemokraterna
            och Miljöpartiet, att man ska införa skatt på förnybar el – sol
            och vind. Där kan inte Åsa Romson smita ifrån ansvaret.
          </note>
          <note>
            Centerpartiet har också suttit i regering, faktiskt i åtta år
            senast. Miljöpartiet har suttit i åtta månader. När vi förhandlade
            med Norge ställde de samma krav på oss, alltså att man skulle
            införa skatt på sol och vind. Vi stod emot.
          </note>
          <note>
            Det tog åtta månader, sedan föll Miljöpartiet platt för alla
            former av krav. Nu inför man skatt på höginblandade biodrivmedel,
            vilket står i er budgetmotion. Ni inför skatt på förnybar energi
            som sol och vind. Det har energiminister Ibrahim Baylan sagt i
            samband med att man drog tillbaka förslaget.
          </note>
          <note>
            Min fråga är: Varför kan man inte lita på Miljöpartiet när de
            pratar om förnybar energi?
          </note>
          <note>
            (Applåder)
          </note>
          <note type="speaker">
            Anf. 80 Klimat- och miljöminister ÅSA ROMSON (MP) replik:
          </note>
          <note>
            Herr talman! Vi har, och har sedan länge haft, en osäkerhet när
            det gäller skatterna på förnybart i Sverige. Tyvärr bidrar den
            nuvarande hanteringen här i riksdagen också till den osäkerheten.
          </note>
          <note>
            Jag måste dock säga, herr talman, att jag är glad att jag får
            signaler om att Centerpartiet ändå stöder att vi kan öka elcertifikaten
            till det förnybara, för det är det viktigaste stödet till en utbyggnad
            av förnybar energi i Sverige just nu. Det är det som bland annat
            avtalet med Norge handlar om och som vi ändå färdigförhandlade
            just för att få möjlighet att öka det stöd som har varit viktigast
            för det svenska förnybara energisystemet.
          </note>
          <note>
            Jag är också glad att Centerpartiet väljer att ta upp och , efter
            att ha lämnat ifrån sig regeringsmakten , också vara tydliga med
            att den miljöskattedebatten är viktig att ta. Vi behöver ju ett
            ekonomiskt system, herr talman, som leder oss rätt i valet mellan
            miljövänliga och mindre miljövänliga produkter.
          </note>
          <note>
            Då är ekonomiskt styrmedel oerhört effektiva. Man kan inte bara
            ha morötter. Man måste ha ett balanserat system som ser till att
            människor kan göra rätt val.
          </note>
          <note>
            (Applåder)
          </note>
          <note type="speaker">
            Anf. 81 JONAS SJÖSTEDT (V) replik:
          </note>
          <note>
            Herr talman! Vice statsminister Åsa Romson! Det finns en betydande
            likhet mellan Miljöpartiet och Michael Jacksons berömda moonwalk.
            Det är en dans som bygger på att man ser ut att röra sig framåt,
            men i själva verket rör man sig bakåt.
          </note>
          <note>
            (Applåder)
          </note>
          <note>
            Jag tänker på strategin när det gäller Nato och alliansfriheten.
            Regeringen och Miljöpartiet talar om alliansfriheten, men i praktiken
            är man på väg att steg för steg röra sig in i Nato. I omvärlden
            uppfattas detta som att Sverige är på väg att bli Natomedlem.
          </note>
          <note>
            Vi ser hur man håller gigantiska militärövningar med Nato i Sverige,
            först i övre Norrland, nu i södra Sverige, inklusive amerikanska
            B52:or. Sverige, regeringen och Miljöpartiet är på väg att sluta
            ett värdlandsavtal med Nato. Det är en praktisk förberedelse för
            att vi ska kunna ta emot Natotrupp i Sverige som ska kunna använda
            Sverige som en språngbräda i militära konflikter.
          </note>
          <note>
            Jag menar att den här politiken – det storskaliga övandet, värdlandsavtalet
            – med rätta uppfattas som att vi är på väg att ge upp den militära
            alliansfriheten.
          </note>
          <note>
            Alliansfriheten har tjänat oss väl, och den kan tjäna oss väl
            i framtiden. Den kan bidra till en självständig position i utrikespolitiken,
            till mindre spänning i vårt närområde och till att vi står emot
            kärnvapenupprustning runt om i världen.
          </note>
          <note>
            Jag vill därför be Åsa Romson att förklara vilka fördelarna är
            med de enorma militärövningarna med Nato och USA:s B52:or. Varför
            vill ni ha ett värdlandsavtal där vi förbereder oss för att ta
            emot Natos stridsgrupper i Sverige?
          </note>
          <note type="speaker">
            Anf. 82 Klimat- och miljöminister ÅSA ROMSON (MP) replik:
          </note>
          <note>
            Herr talman! När det gäller Sveriges säkerhetspolitik har Miljöpartiet
            också värnat om att vi ska ha breda uppgörelser. Vi tror att det
            är särskilt viktigt när det gäller säkerhetspolitiken.
          </note>
          <note>
            Det är helt riktigt att både Miljöpartiet och regeringen står
            bakom att alliansfriheten är viktig för Sverige. Den har tjänat
            oss väl. Att vara alliansfri är viktigt även i framtiden, men
            det betyder inte att man inte kan samarbeta. Det har också tidigare
            försvarspolitik i försvarsberedningarna tydligt slagit fast.
          </note>
          <note>
            Att samverka med andra, inte minst i vårt närområde, med Finland,
            OSSE, FN, EU och också i de internationella övningarna med andra
            styrkor har varit viktigt. Det är viktigt för att bygga säkerhet
            att man också kan samarbeta.
          </note>
          <note>
            Jag vet att Vänsterpartiet tog en annan ställning än Miljöpartiet
            i den försvarsberedning för drygt ett år sedan som just föreslog
            ett steg med värdlandsavtal inom ramen för det samarbete med Nato,
            dock inte medlemskap, som vi har. Vi har också den försvarsuppgörelse
            som sex partier ingått här som tydligt pekar på att man kan göra
            fler övningar också med Nato i närområdet.
          </note>
          <note>
            Jag tror, herr talman, att har man ett försvar så ska de också
            få öva. Jag tror inte på att regeringen ska detaljstyra hur olika
            delar av den övningen designas när det gäller vilken typ av plan
            man kommer med. Jag tror att det är verksamheten själv som ska
            se vad man behöver öva och på vilket sätt.
          </note>
          <note>
            Men det är riktigt att Miljöpartiet redan i försvarsuppgörelsen
            och tidigare i Försvarsberedningen var för ett värdlandsavtal
            inom Nato. Vi ser det inte som ett medlemskap, och vi är för att
            man nu utreder och tittar på samarbeten. Det gör man med FN, OSSE,
            Finland och med EU.
          </note>
          <note type="speaker">
            Anf. 83 JONAS SJÖSTEDT (V) replik:
          </note>
          <note>
            Herr talman! Självklart ska Sverige vara berett att ställa upp
            under FN-flagg på fredsbevarande operationer. Det kräver också
            att vi ibland övar ihop med andra länder. Det tycker även Vänsterpartiet.
          </note>
          <note>
            Men det är en sak. Det storskaliga, regelbundna övandet, där
            vi upplåter stora delar av Sverige som en övningsmark för Nato,
            är faktiskt någonting annat. Värdlandsavtalet bygger på att Nato
            ska kunna använda Sverige som bas. Det är någonting annat än alliansfriheten,
            och jag tycker inte att ni förmår förklara varför detta skulle
            bidra till Sveriges militära alliansfrihet.
          </note>
          <note>
            Det är ju regeringen som ger tillstånd för militära övningar
            av den här typen. Ett av de vapensystem som används är de amerikanska
            B52:orna som i dagarna övar över Skåne. B52:orna är en del av
            det strategiska bombflyget. De kan bära kärnvapen, vilket inte
            är tillåtet i Sverige. Har ni hört er för med amerikanerna och
            fått en försäkran om att dessa plan inte har några kärnvapen?
          </note>
          <note type="speaker">
            Anf. 84 Klimat- och miljöminister ÅSA ROMSON (MP) replik:
          </note>
          <note>
            Herr talman! Som jag sa: Med säkerhetspolitiken är det viktigt
            att man är ganska brett överens för att kunna visa en enighet.
            Jag är glad att vi har den försvarsuppgörelse som vi har, även
            om den hamnade på summor i form av vilka satsningar man kan göra
            som inte Miljöpartiet hade föreslagit från början.
          </note>
          <note>
            I den oroliga tid och värld som vi nu har är det rimligt att
            Sverige sluter upp och försöker hitta en försvars- och säkerhetspolitisk
            linje som många ställer upp bakom. Det är också anledningen till
            hur Miljöpartiet har valt att agera inom ramen för Försvarsberedningen.
          </note>
          <note>
            När man sitter i regering handlar det också om att se till att
            verksamheterna som regeringen styr över fungerar. Då kan man inte
            gå in och i varje detalj säga exakt hur de ska designas. Har vi
            ett försvar, Jonas Sjöstedt, måste de också få öva. Har vi samarbeten
            med andra parter, ja, då måste dessa samarbeten kunna öva.
          </note>
          <note>
            Jag är glad att Jonas Sjöstedt ställer upp på att vi under FN-mandat
            också ska gå in i fredsbevarande insatser, för det måste vi göra,
            trots att vi egentligen tycker att våld inte ska behövas.
          </note>
          <note type="speaker">
            Anf. 85 JAN BJÖRKLUND (FP) replik:
          </note>
          <note>
            Herr talman! Grattis, Åsa Romson! Du vann. Du vann fajten med
            Stefan Löfven om kärnkraften. Det har inte ens gått ett år med
            er regering, och fyra kärnkraftsreaktorer kan vara på väg att
            avvecklas i Sverige.
          </note>
          <note>
            Det är ju det du, Åsa Romson, har velat. Det är det du har önskat.
            Du vann den matchen mot Stefan Löfven. Han vägrade hålla upp rött
            eller grönt kort i valrörelsen. Han visste inte vilket ben han
            skulle stå på eller vilket kort han skulle hålla upp.
          </note>
          <note>
            Du vann, Åsa Romson. Nu läggs de kanske ned. Två läggs definitivt
            ned och kanske ytterligare två. Det är beklagligt för Sverige.
            Det är beklagligt för svensk industri. Det är beklagligt för jobben.
            Det är beklagligt för klimatet. Men du vann där. Stort grattis
            , Åsa Romson och Miljöpartiet!
          </note>
          <note>
            Problemet är bara att det också har en ganska stor baksida. Vi
            kan titta på Tyskland och Energiewende, som man kallar det där
            när man ska avveckla kärnkraften. Där ökar användningen av kolkraft.
            Förra året var 43 procent av elförsörjningen i Tyskland baserad
            på stenkol och brunkol – 43 procent. Och utsläppen ökar. De har
            ökat de senaste fem åren. Det beror på att man kraftigt bygger
            ut vindkraften. Det är det som man talar om. Problemet är att
            man behöver backup när det inte blåser. Det blir kolkraft.
          </note>
          <note>
            Vi måste också ha backup om vi stänger ned den svenska kärnkraften
            och bygger ut vindkraften tillräckligt mycket – det är det ni
            vill med de ytterligare subventionerna som ni nu ska lägga på
            vindkraft och med straffskatten på kärnkraft. Baylan vill nu bevara
            oljekraftverken i Stenungssund och Karlshamn bara för detta. Problemet
            är att det behövs annan backup när det inte blåser. Om vi inte
            har egen kraftproduktion får vi importera kolkraft från Tyskland,
            gas från Ryssland eller kanske finsk kärnkraft.
          </note>
          <note>
            De väderberoende energikällorna är mycket bra när vädret är rätt,
            men problemet med dem är att de inte levererar el när vädret är
            fel. Då måste man få el från andra håll. Det är där hela skon
            klämmer, Åsa Romson.
          </note>
          <note>
            Stort grattis till dig, Åsa Romson! Men er energipolitik hotar
            både jobb och klimat.
          </note>
          <note type="speaker">
            Anf. 86 Klimat- och miljöminister ÅSA ROMSON (MP) replik:
          </note>
          <note>
            Herr talman! Jag och Jan Björklund har olika syn på tyska Energie
            ­ wende, som i huvudsak har handlat om hur man får fram mer förnybar
            energi. Tyskarna har sett det som allt fler, jag skulle vilja
            säga majoriteten, i Sverige ser, nämligen att framtiden ligger
            i förnybart. Det är investeringarna i förnybart som växer. De
            växer globalt. De växer regionalt i EU. Det är också de som växer
            i Sverige. Det är de som levererar.
          </note>
          <note>
            Jag vet inte om Jan Björklund missade den dag häromveckan då
            vi faktiskt fick mer el i Sverige från vindkraft än från kärnkraft,
            och helt utan några regeringsbeslut om att lägga ned kärnkraftsreaktorer.
            Några sådana regeringsbeslut har vi nämligen inte tagit. Regeringen
            har fattat beslut om att kärnkraften ska bära mer av sina samhällsekonomiska
            kostnader. De ska betala för sin avfallsverksamhet. Det gjorde
            de inte under din tid vid makten, Jan Björklund. Vi har fortfarande
            problem med finansiering av Kärnavfallsfonden . Men vi har i alla
            fall höjt avgiften så att prognosen ser bättre ut.
          </note>
          <note>
            Du kallar det för straffskatt , eftersom det blir en ökad kostnad
            för kärnkraftsbolagen. Men det är väl inte konstigt. Om kostnaden
            för avfallet blir högre, ska det inte vara kärnkraftsbolagens
            kostnad då i stället för skattebetalarnas?
          </note>
          <note>
            Du tyckte att man skulle subventionera kärnkraften bakvägen.
            Jag är glad över att Centerpartiet och andra slog bakut i den
            borgerliga energiuppgörelsen och sa: Nej, kärnkraft ska inte subventioneras.
          </note>
          <note>
            Det är den principen som lägger ned kärnkraft i Sverige i dag
            och som gör det lika sannolikt att tro på spöken som på ny kärnkraft.
          </note>
          <note>
            (Applåder)
          </note>
          <note type="speaker">
            Anf. 87 JAN BJÖRKLUND (FP) replik:
          </note>
          <note>
            Herr talman! Jag såg att Löfven tvekade om han skulle applådera
            eller inte. Jag förstår det. Den här politiken hotar industrin
            i Sverige. Den hotar jobben. Jag såg på tv häromkvällen att Löfvens
            efterträdare kräver subventioner av kärnkraft.
          </note>
          <note>
            Jag tycker inte att man ska subventionera. Men man kanske kan
            tänka sig att ta bort effektskatten. Den är en ren straffskatt.
            Åsa Romson säger att den är till för att betala för avfallet.
            Det är den inte alls. Det finns en särskild avfallsfondsavgift
            för det. Effektskatten är en ren straffskatt på kärnkraft. Enligt
            Magnus Hall på Vattenfall leder den till att de nu lägger ned
            de två reaktorerna i Ringhals. Det är inte bara ökningen utan
            effektskatten i sig som leder till det.
          </note>
          <note>
            Åsa Romson säger dessutom att regeringen inte har fattat några
            beslut. Herregud, Åsa Romson! Var har du varit de senaste 30 åren?
            Vi har enorma subventioner av vindkraft i Sverige och straffskatt
            på kärnkraft. Det ger effekt till slut. Nu läggs kärnkraften ned.
            Det är det som du har velat.
          </note>
          <note>
            Jag har inget emot vindkraftverk. Problemet är bara att vi måste
            få elen från andra håll när de står still. Nu förbereder regeringen
            för att behålla gamla oljekraftverk som reserv för detta. Vad
            är det för klimatpolitik, Åsa Romson?
          </note>
          <note type="speaker">
            Anf. 88 Klimat- och miljöminister ÅSA ROMSON (MP) replik:
          </note>
          <note>
            Herr talman! En viktig del av klimatpolitiken handlar om att
            ställa om så att vi får mer förnybart och mer energieffektivisering.
            Där har kärnkraften i Sverige stått i vägen. Andra länder som
            har haft mindre kärnkraft har gått före och sett till att bygga
            ut förnybart och har satsat på energieffektivisering. Det är nyckeln
            i klimatpolitiken.
          </note>
          <note>
            Det är intressant att Jan Björklund nu får äta upp att icke-subventionerad
            kärnkraft leder till att bolagsägare säger att det inte är lön
            samt längre och att de kommer att lägga ned inom ett antal år.
            Det är så marknaden fungerar. Det är roligt att stå och föreläsa
            för en liberal om hur marknaden fungerar. Den funger ar på det
            sättet, Jan Björklund: När det inte är lönsamt lägger man ned.
            Andra kraftslag har nämligen bättre potential.
          </note>
          <note>
            Förnybart har en enorm potential i Sverige. Vi, med all vår vattenkraft,
            har en enorm potential att bygga ett till hundra procent förnybart
            energisystem. Det är det siktet vi vill ställa in svensk energipolitik
            på, bland annat för att komma ifrån de avfallshögar som kärnkraftverken
            nu producerar.
          </note>
          <note>
            Du talar om effektskatten som straffskatt. Men avfallsavgiften
            var betydligt högre i det beslut som vi tog.
          </note>
          <note>
            (Applåder)
          </note>
          <note type="speaker">
            Anf. 89 JAKOB FORSSMED (KD) replik:
          </note>
          <note>
            Herr talman! Det har funnits sympatiska drag i Miljöpartiet,
            historiskt sett. Jag kan också hålla med om en del av det som
            Åsa Romson sa i sitt anförande om skolan. Miljöpartiet har också
            värnat om civilsamhället och valfriheten i välfärden, historiskt
            sett. Men vad har hänt i praktisk politik?
          </note>
          <note>
            Du sa i ditt inlägg, Åsa Romson, att skolan är för viktig för
            att utsättas för olika partiers nycker. Samtidigt säger en före
            detta ledande miljöpartist att Miljöpartiet nu leder hetsjakten
            på friskolorna. Det är en sorts nyck.
          </note>
          <note>
            Åsa Romson själv har i denna kammare kallat allas rätt att välja
            vårdcentral för tvångs-LOV. Valfrihet kallas tvång. George Orwell
            skulle förmodligen ha varit rödgrön av avund gällande sådant nyspråk.
            Att ta bort allas möjlighet att välja vård har varit viktigt för
            oss, sa Åsa Romson den gången.
          </note>
          <note>
            Det som kanske är svårast att greppa med Miljöpartiet i dag är
            varför ni, i samarbete med Socialdemokraterna, vill lägga en straffskatt
            på givmildhet med argumentet att skattereduktion för gåvor ökar
            den ideella sektorns beroende av enskilda personer – som om inte
            hela kraften i den ideella sektorn är dess beroende av enskilda!
          </note>
          <note>
            Är det viktigt att höja skatten på gåvor till hjälporganisationer
            också, Åsa Romson? Är det viktigt att straffa i stället för att
            uppmuntra givande? Är det viktigt för er att släcka en signal
            om en livskraftig ideell sektor som de här organisationerna har
            uppfattat? Om det inte är viktigt för er, vad fick ni i stället
            – en ny ersättningsmodell i filmpolitiken kanske eller fri entré
            på några statliga muséer i Stockholm?
          </note>
          <note>
            Är det viktigt för er? Om det inte är viktigt för er, vad fick
            ni i stället?
          </note>
          <note>
            (Applåder)
          </note>
          <note type="speaker">
            Anf. 90 Klimat- och miljöminister ÅSA ROMSON (MP) replik:
          </note>
          <note>
            Herr talman! Man kan debattera mycket med Kristdemokraterna.
            Tvångs-LOV handlar om vad staten ska tvinga landstingen att göra.
            Det handlar inte om hur vårdtagare ska kunna välja. Det handlar
            bara om att de ska kunna välja mellan landstinget och någon annan.
            Att de ska kunna välja olika vårdformer är något som vi är intresserade
            av att säkerställa och som vi jobbar med att möjliggöra i varje
            landsting. Men att staten ska tala om vilka modeller landstingen
            ska använda kallar vi för tvång. Det är inget Orwellskt ord. Det
            är helt enkelt ett statligt tvång. Det brukar Kristdemokraterna
            ibland säga att de inte vill ha, men de inför det ändå i ganska
            mycket av sin politik.
          </note>
          <note>
            Jag har aldrig förstått varför Kristdemokraterna inte drog i
            bromsen när många andra gjorde det eftersom skattepengarna inte
            gick till eleverna och verksamheten i friskolorna. Det gjorde
            till exempel Anders Borg som började vara tydlig med att vinster
            från friskolebolagen gick till sådant som inte var bra för skolsektorn
            och inte värnade om det som är viktigast i svensk utbildningspolitik,
            det vill säga eleverna. Kristdemokraterna sa att det är farligt
            att dra i bromsen. Det ska vi inte göra. Allt som friskolorna
            gör, oavsett hur de är organiserade och oavsett hur de använder
            pengarna, är jättebra.
          </note>
          <note>
            Nej, vi tycker inte det. Vi tycker att skolan är för viktig för
            eleverna för att det ska finnas en frisedel att som privat huvudägare
            göra hur man vill. Där behöver vi ytterligare regler. Den diskussionen
            har vi haft under ganska lång tid i Sverige.
          </note>
          <note>
            Jag skulle gärna vilja att du svarar på en sak när det gäller
            landstingspolitiken, Jakob Forssmed. Du började ju i den änden.
            Varför drar man in pengar inom abortpolitiken i Stockholm, där
            ni sitter med och styr? Varför gör ni så att det självklara, feministiska
            val som har funnits och varit tydligt i Sverige under lång tid
            plötsligt ska vara lite osäkert och kännas lite svårt i det största
            landstinget i Sverige, Stockholm? Det är att skicka fel signaler
            när vi faktiskt har kommit in i 2015.
          </note>
          <note type="speaker">
            Anf. 91 JAKOB FORSSMED (KD) replik:
          </note>
          <note>
            Herr talman! I Stockholms läns landsting har man haft en extra
            ersättning för att fler ska välja en säkrare metod för aborter.
            Nu har man fått den effekt som man har velat ha. Då tar man bort
            just den särskilda ersättningen. Detta vet Åsa Romson förmodligen.
            Men hon tar ändå tillfället i akt att dra till med detta och hoppas
            att det ska sprida lite osäkerhet om var Kristdemokraterna står
            i den frågan. Det tycker jag är dåligt.
          </note>
          <note>
            Sedan säger hon att om staten ser till att alla får möjligheten
            att välja vårdcentral är det ett tvång. Det var väldigt mångordigt,
            men det var det du sa, Åsa Romson. Det är ju faktiskt helt obegripligt.
          </note>
          <note>
            Jag förstår att du ägnade väldigt lite av din repliktid åt att
            svara på om det är viktigt för er att lägga skatt, att höja skatten,
            på givmildhet – detta när organisation efter organisation vittnar
            om att antalet månadsgivare har blivit fler och att snittgåvorna
            har ökat. Huvudskälet anses vara denna skattereduktion. Har ni
            blivit så sammankopplade med makten att ”det är viktigare att
            Skatteverket inte belastas med verksamhetsfrämmande uppgifter”
            än att det ideella får skära ned på sin verksamhet bland nödlidande?
            Är det Miljöpartiet i dag?
          </note>
          <note type="speaker">
            Anf. 92 Klimat- och miljöminister ÅSA ROMSON (MP) replik:
          </note>
          <note>
            Herr talman! Miljöpartiet och Kristdemokraterna har, särskilt
            i olika delar på lokalplanet, varit ganska eniga om vikten av
            att satsa mer på ideell sektor. Föreningslivet och de stora starka
            stiftelserna inom flera områden är viktiga aktörer för att skapa
            engagemang men också viktiga verksamheter i vårt samhälle. Det
            står vi upp för, och det var en anledning till att vi var angelägna
            om att lösa den tvist som hade uppkommit med tanke på hur Skattemyndigheterna
            och domstolarna har hanterat momsen när det gäller till exempel
            secondhandkläder.
          </note>
          <note>
            När det gäller gåvobeskattningen är det ingen nyhet vad Miljöpartiet
            tyckte om Alliansens förslag att minska skatten – det var ju en
            skattesänkning man gjorde, eller en avdragsrätt – bara för vissa
            organisationer. Vi tyckte att konstruktionen var fel från början.
            Det är bara att titta på hur vi har röstat om det i riksdagen
            tidigare. En bättre konstruktion och mer generella styrmedel från
            staten för att gynna ideell sektor är vi för. Det tycker vi vore
            bra, och det jobbar vi vidare med i regeringen. Vi hoppas kunna
            samverka med Kristdemokraterna.
          </note>
          <note>
            (Applåder)
          </note>
          <note type="speaker">
            Anf. 93 ANNIE LÖÖF (C):
          </note>
          <note>
            Herr talman! En av de största skiljelinjerna i svensk politik
            i dag går mellan Centerpartiet och Socialdemokraterna. Det gäller
            särskilt synen på hur jobben skapas – om det är de små företagen
            eller om det är staten som gör detta. Det går också en skiljelinje
            mellan hur en trovärdig ekonomisk politik ska formas och hur det
            inte ska göras.
          </note>
          <note>
            Centerpartiet vet vad som krävs för att jobben ska bli fler,
            för att det förnybara ska växa fram, för att hela landet ska utvecklas
            och för att valfriheten ska bestå. Vi kommer därför aldrig att
            höja skatten på jobb och företagande. Det skulle äventyra framväxten
            av nya jobb, öka klyftorna i samhället och hota finansieringen
            av välfärden. Att inte höja skatten på jobb och företagande var
            ett vallöfte, och till skillnad från regeringen håller vi vad
            vi lovar.
          </note>
          <note>
            Fyra av fem jobb skapas i de små företagen. Ändå är regeringens
            svar på hur jobben ska växa fram en industrikansler i Rosenbad,
            en svällande arbetsmarknadspolitik och statliga praktikplatser.
          </note>
          <note>
            Det är därför dags att sätta ned foten. Fler riktiga jobb behövs.
            En liberal jobbpolitik handlar om den grundläggande synen på fri
            företagsamhet, på handel, på öppna marknader, på mindre krångel,
            på att arbetsmarknaden måste bli mindre stelbent och på att det
            inte finns fina eller fula jobb.
          </note>
          <note>
            Därför ska RUT vara kvar. Därför ska ROT bestå. Därför måste
            lägre arbetsgivaravgifter vara ledstjärnan, särskilt för unga,
            eftersom det sänker trösklarna på arbetsmarknaden för dem som
            har svårt att komma in. Lärlingsjobben måste bli fler. Nyanlända
            och långtidsarbetslösa måste liksom unga få ta del av de så kallade
            YA-jobben.
          </note>
          <note>
            Företag utan kollektivavtal måste få vara med i matchen. Möjligheten
            för den nybakade studenten, den som har varit arbetslös i åratal
            eller den som nyss kom till Sverige att få jobb är viktigare än
            stelbenta principer om kollektivavtal för alla. Som statsministern
            själv vet är det ju långt ifrån alla små företag som har den typen
            av avtal – 180 000 företag, närmare bestämt. Men de jobb de utför
            och det värde de skapar är ändå bra för Sverige, liksom för den
            person som vill ha sitt hus eller för delen sitt garage ombyggt.
          </note>
          <note>
            Herr talman! Medan många av Sveriges ledande politiker sitter
            fast i gamla hjulspår och drömmer om svunna tiders jobb pågår
            aktiviteten för fullt i startupföretagen på mötesplatsen SUP46
            i Stockholm. Denna utveckling är fantastisk. Energin som finns
            i deras lokal är unik. De är redan i full färd med att lägga världen
            för sina fötter och funderar inte på när industrikanslern ska
            tillsättas eller om de får ingå i något nationellt innovationsråd.
            De funderar inte heller på om de tillåts få tillgång till regeringens
            innovationskatapulter. De gör.
          </note>
          <note>
            Vad de behöver är åtgärder som gör att de kan locka till sig
            nyckelkompe te ns: att det finns tillräckligt med bostäder, att
            arbetsrätten blir modernare, att kapitaltillgången ökar och att
            skatten på bland annat personaloptioner sänks. De behöver en modern
            näringspolitik i takt med tiden, i takt med omvärlden. De behöver
            en centerpartistisk politik.
          </note>
          <note>
            Herr talman! Det var mycket som Miljöpartiet berättade om under
            valrörelsen – till exempel att Vattenfalls kolgruvor i Tyskland
            skulle stängas, att EU:s ambitioner på klimatområdet skulle skärpas
            och att politiken skul ­ le bli grönare. Man glömde dock att berätta
            att skatten på förnybart skulle höjas och att den solrevolution
            som nu pågår runt om i landet skulle hejdas av högre skatt och
            att man skulle kapa ROT-avdrag et .
          </note>
          <note>
            För Miljöpartiet blev makten viktigare än miljön. Sifferbingon
            i EU-nämnden talar sitt tydliga språk, kolbiten glömdes kvar på
            trappan utanför Rosenbad och grön politik byttes mot mörkröda
            skattehöjningar.
          </note>
          <note>
            För Centerpartiet är miljö plus tillväxt lika med sant. Vi vill
            se höjd skatt på det som skitar ned och sänkt skatt på arbete.
            Det är en grön skatteväxling som ger dubbla vinster. Miljön förbättras,
            och vi skapar fler jobb.
          </note>
          <note>
            Vi vill höja ambitionerna i elcertifikatssystemen för att få
            mer förnybar energi. Höginblandade biodrivmedel måste fortsatt
            vara skattebefriade, laddstolpar för elbilar måste finnas i hela
            landet och biogasstödet måste utökas. Men vi kommer aldrig att
            ställa upp på att införa en ny straffskatt på sol och vind. Det
            är nämligen inte värdigt ett parti med miljöambitioner.
          </note>
          <note>
            Herr talman! Det är även hög tid för en giftfri vardag. I var
            fjärde leksak hittar myndigheterna gifter som är över gränsvärdena.
            Detta trots att lagstiftningen har skärpts. Detta trots att vi
            vet att barn påverkas av hormonstörande ämnen i högre utsträckning
            än vuxna. Miljöer där barn vistas måste vara giftfria. Det gäller
            även maten de äter, kläderna på deras kroppar och leksakerna de
            får på sin födelsedag.
          </note>
          <note>
            Miljöpolitik är mycket. Det är såklart förhandlingar om minskade
            utsläpp. Det är globala avtal. Det är tekniska system. Men det
            handlar också om gifterna i vår vardag.
          </note>
          <note>
            Små barn går inte i demonstrationståg. De har ingen konsumentmakt
            att tala om. De anordnar inte manifestationer – det är rätt svårt
            när man inte lärt sig skriva eller tala rent. Därför måste andra
            föra kampen i deras ställe. En effektiv kemikalieskatt måste till,
            och EU:s kemikalielagstiftning måste skärpas. Allt annat är oacceptabelt.
          </note>
          <note>
            Herr talman! På landsbygden sprudlar det av företagsamhet. Landsbygden
            behöver inte räddas – här finns stora möjligheter. Men förutsättningarna
            måste jämnas ut. Det måste gå att bo och driva företag oavsett
            geografi. Bredbandet och telefonen måste funka. Vi måste satsa
            mer på att servicen finns tillgänglig. Vi måste satsa på attraktiva
            boendemiljöer, på att kunna bygga mer strandnära genom ett förändrat
            och flexibelt strandskydd. Det är inte omöjliga eller orimliga
            önskemål. Vad som behövs är politisk vilja.
          </note>
          <note>
            Men när Socialdemokraterna nu sitter vid makten märks regeringens
            prioriteringar tydligare. Sänkningen av ROT-avdraget hamnar i
            fickorna på byggherrarna i storstäderna. Bensinskatt, aviserad
            kilometerskatt och högre arbetsgivaravgifter är alla välriktade
            slag mot just de företag på landsbygden som är dess ryggrad.
          </note>
          <note>
            Det slår inte minst mot svenska mjölkbönder, vars situation redan
            nu är pressad. Bönder som levererar biologisk mångfald, högt djurskydd
            och stor miljönytta kämpar varje dag för sin överlevnad och gör
            allt de kan för att slippa tvingas sälja gården och ta farväl
            av sina djur.
          </note>
          <note>
            Herr talman! Svenska bönder behöver inte konkurreras ut av Rosenbad.
            De behöver konkurrenskraftiga villkor. Därför säger Centerpartiet
            nej till regeringens skattehöjningar. Vi vill i stället sänka
            kostnaderna, fortsätta regelförenkla, utöka ursprungsmärkningen
            till mejeriprodukter, stärka kapitaltillgången på landsbygden
            och fortsätta se till att den gemensamma jordbrukspolitiken gynnar
            den aktiva bonden med djur.
          </note>
          <note>
            Herr talman! Det är hög tid att säkra den digitala allemansrätten.
            Centerpartiets satsning på bredband runt om i landet förverkligas
            nu. 3,25 miljarder ska ut till byalag och fiberföreningar i hela
            landet. Pengarna ska användas för att effektivt bygga ut den digitala
            infrastrukturen. På så sätt kan vi ta till vara hela landets potential
            och skapa likvärdiga och rättvisa villkor oavsett var i landet
            man bor eller driver företag. Med en pålitlig uppkoppling och
            robust infrastruktur, med höghastighetståg genom hela landet och
            genom att fler bostäder byggs kan vi skapa tillväxt från norr
            till söder.
          </note>
          <note>
            Herr talman! Världen förändras, men vissa saker består, som de
            samhällsutmaningar vi står inför i Sverige. Jag har därför avslutningsvis
            tre frågor som jag skulle vilja ställa till statsminister Stefan
            Löfven:
          </note>
          <note>
            Centerpartiet kommer att ta strid för fler riktiga jobb, för
            en miljöpolitik värd namnet och för att hela landet ska leva.
            Det är rätt väg för Sverige.
          </note>
          <note>
            (Applåder)
          </note>
          <note type="speaker">
            Anf. 94 Statsminister STEFAN LÖFVEN (S) replik:
          </note>
          <note>
            Herr talman! Det är intressant att höra Annie Lööf prata om löften
            och vallöften. Ni gick väl till val på två löften 2006, har jag
            för mig, och satt sedan i regeringen i åtta år och skulle sänka
            arbetslösheten och förbättra skolresultaten. Vad hände? Det blev
            precis tvärtom. Ni höjde arbetslösheten och sänkte skolresultaten
            – inget speciellt imponerande.
          </note>
          <note>
            Vad gäller landsbygden har vi nu en regering som tar tag i detta
            på riktigt. Vi behöver en riktig landsbygdsstr ategi, och därför
            har vi satt i gång det parlamentariska arbetet med detta. Vi behöver
            en strategi för hur vi tar vara på skogen. Det kommer att ge arbetstillfällen
            runt om i landet, för skogen står i hela landet. Vi ska också
            utveckla vår livsmedelstillverkning, för vi ska ha mer ekologisk
            produktion av livsmedel, och på det sättet ska vi också ha fler
            jobb runt om i landet.
          </note>
          <note>
            Men det är något med Centerns förflyttning rejält högerut som
            har gjort att man har blivit väldigt mottaglig för experiment
            som ofta härrör från de nyliberala tankesmedjorna runt Stureplan.
            Den borgerliga regeringen drev igenom mycket när det gäller avregleringar
            och privatiseringar. Jobbcoa cher och fas 3 resulterade i att
            arbetssökande bland annat fick ägna sig åt djurhealing och lyssna
            på predikan av schamaner. Mångmiljardreformen med etableringslotsar
            slutade i en krasch. Den spårade ur så mycket att Säkerhetspolisen
            blev inkopplad. Kvar blev en sörja av bedrägerier, utpressning,
            olaga hot, mutor och till och med människosmuggling.
          </note>
          <note>
            Har detta avskräckt Centerpartiet? Nej, nu ska man göra om detta
            med etableringslotsar. Man döper om det till jobbfixarpeng, men
            man ska göra samma sak som man gjorde med etableringslotsar. Bryr
            ni er över huvud taget om hur ni använder skattebetalarnas pengar?
            Bryr ni er om de människor som blir utsatta för era experiment?
          </note>
          <note type="speaker">
            Anf. 95 ANNIE LÖÖF (C) replik:
          </note>
          <note>
            Herr talman! Ni hörde just en statsminister som ibland säger
            att han vill samarbeta. Han säger att det vore bra att hitta samsyn
            och samarbete över blockgränsen med bland andra Centerpartiet
            och Folkpartiet. Det är så här han låter. Det är så här han låter
            i interna , stängda rum. Det är väl bra att statsministern visar
            sin arrogans och sin tydlighet om vad han egentligen tycker.
          </note>
          <note>
            Han kallar Centerpartiet för ett rejält högerparti. När vi pratar
            om bredband i hela landet, att värna svenska mjölkbönder och att
            skapa jobb till unga, nyanlända och långtidsarbetslösa kallar
            han det för nyliberal politik. Att statsministern inte skäms!
          </note>
          <note>
            (Applåder)
          </note>
          <note>
            Jag är glad över att vi har kunnat vara konstruktiva under det
            här året av kaos och kunnat sluta viktiga överenskommelser om
            både skolan och försvaret. Nu sitter vi i samtal om energin. Jag
            hoppas att vi når fram där också. Men med den ton som statsministern
            har till dem som han vill samarbeta med kommer det att bli en
            rejäl uppförsbacke.
          </note>
          <note>
            Statsministern säger också att alliansregeringen inte klarade
            av att nå sina vallöften. Vi lovade fler jobb. Över 300 000 människor
            fick jobb under vår tid. Vi lovade fler företag. Över 200 000
            nya företag växte fram under Alliansens tid. Vi lovade att vi
            skulle satsa mer på välfärden. Aldrig någonsin tidigare har det
            satsats så mycket statliga pengar på välfärdssystemen. Vi har
            i dag fler vårdcentraler och fler apotek. Lärartätheten är högre
            i den svenska skolan i dag än den var 2006. Vi uppfyller vallöfte
            efter vallöfte. Det är något a nnat än vänsterregeringen som nu
            sviker vallöfte efter vallöfte.
          </note>
          <note>
            För Centerpartiets del kommer vi att fortsätta hedra samarbete
            och överenskommelser, som vi har gjort inom alliansregeringen
            och inom allianssamarbetet, och vi kommer att fortsätta vara en
            aktiv och offensiv opposition, göra upp i vissa viktiga frågor
            men sedan granska Socialdemokraternas obefintliga jobbpolitik.
          </note>
          <note>
            (Applåder)
          </note>
          <note type="speaker">
            Anf. 96 Statsminister STEFAN LÖFVEN (S) replik:
          </note>
          <note>
            Herr talman! Det var ju tråkigt att Annie Lööf, som själv alltid
            är så ödmjuk och aldrig går till angrepp, tog så illa vid sig.
            Men sanningen är att med de etableringslotsar som infördes under
            er regeringsperiod blev det precis som jag beskrev, och sanningen
            ska fram. Vi söker gärna ett sam ­ arbete om att reformera Arbetsförmedlingen,
            för den behöver reformeras. Arbetsförmedlingen behöver koncentrera
            sig mycket mer på att vara nära de arbetssökande och på att vara
            nära företagen, så att man klarar match ­ ningen. Då behöver vi
            mindre detaljregler och mindre av experiment.
          </note>
          <note>
            När etableringslotsarna lanserades var motiveringen från de borgerliga
            densamma som Annie Lööf nu använder när hon vill införa en jobbfixarpeng.
            Nu liksom då riskerar verkligheten att bli något helt annat. Som
            vanligt med nyliberala reformer är det skattebetalarna och de
            arbetslösa som får betala priset.
          </note>
          <note>
            Om du inte tror på mig, Annie Lööf, titta då på rapporter från
            Riksrevisionens granskningar. Låt inte svenska folket behöva uppleva
            jobbfifflarpengen!
          </note>
          <note type="speaker">
            Anf. 97 ANNIE LÖÖF (C) replik:
          </note>
          <note>
            Herr talman! Om Socialdemokraterna nu vill reformera Arbetsförmedlingen
            går det ju att följa det tillkännagivande som en majoritet i riksdagen
            för några månader sedan röstade igenom. Det kommer inom kort ytterligare
            ett tillkännagivande från en majoritet i riksdagen just om att
            reformera Arbetsförmedlingen, men Socialdemokraterna vägrar att
            lyssna.
          </note>
          <note>
            Att reformera arbetsförmedlingen är något som socialdemokrater
            gjort i bland annat Tyskland. Där har det varit mycket framgångsrikt.
            Där får den arbetssökande makten att bestämma vilken förmedlare
            han eller hon väljer. Så är det också i Holland, till exempel.
            I Australien har det fungerat väldigt framgångsrikt. Detta ska
            givetvis kringgärdas av tillsyn, skarp kontroll och ypperliga
            kvalitetskriterier. Så funkar det i de olika länderna.
          </note>
          <note>
            Jag tycker att det är anmärkningsvärt att Socialdemokraterna
            och Stefan Löfven inte ser den framgångsrika politik som deras
            socialdemokratiska kompisar i andra länder har genomfört utan
            väljer att etikettera detta som nyliberalism. Det stämmer ju inte.
            Det är fel väg att gå att låta Arbetsförmedlingen stå orörd.
          </note>
          <note>
            (Applåder)
          </note>
          <note type="speaker">
            Anf. 98 Klimat- och miljöminister ÅSA ROMSON (MP) replik:
          </note>
          <note>
            Herr talman! Tack, Annie Lööf, för ett inspirerande inledningsanförande!
            Det lyser alltid om dig när du talar om nyföretagande, småföretagande
            och landsbygdspolitik. Det tycker jag är roligt. Därför vill jag
            diskutera lit e om jobbpolitiken.
          </note>
          <note>
            Precis som många i den här kammaren är vi överens om att vi behöver
            göra mer för att långtidsarbetslösa ska komma i arbete. Vi behöver
            stärka mångas kompetens. Vi behöver också ge dem vägar in där
            de får praktisera och lära sig jobbet på jobbet. Vi pratar om
            lärlingsjobb eller praktikjobb.
          </note>
          <note>
            Det finns ett sätt att säkerställa att fler arbetsgivare möjliggör
            detta, och det har man samverkat om lokalt på många håll. Jag
            vet att även Centerpartiet har varit med, och jag har också hört
            uttalanden från Annie Lööf som varit positiva till att man inom
            ramen för stora offentliga upphandlingar också specificerar att
            man vill att den arbetsgivare som genomför kontrakten möjliggör
            för långtidsarbetslösa att får lärlingstjänster eller praktikplatser
            inom ramen för projekten.
          </note>
          <note>
            Jag skulle därför vilja höra om Annie Lööf fortfarande tycker
            att det är bra projekt som kan vara just den här typen av insteg
            för många, kanske unga, som behöver skaffa sig mer praktik. Det
            handlar helt enkelt om att säkerställa att vi får fler arbetsgivare
            som ser möjligheterna i att bjuda in arbetslösa i sin verksamhet
            när de till exempel ska bygga ut infrastruktur eller, kanske ännu
            mer, bygga bostäder och genomföra servicekontrakt när det är skattepengar
            och man efterfrågar detta inom ramen för offentlig upphandling.
          </note>
          <note type="speaker">
            Anf. 99 ANNIE LÖÖF (C) replik:
          </note>
          <note>
            Herr talman! Jag är glad att Åsa Romson lyfter jobbpolitiken,
            men vi står väldigt långt ifrån varandra. På Miljöpartiets förra
            kongress fattade man beslut om att man ville se en ekonomi utan
            tillväxt. Det är ganska långt från Centerpartiets syn: att det
            är jobb och företag som krävs för att man ska få råd med en bra
            välfärd, till exempel.
          </note>
          <note>
            Till den kongress som börjar i helgen har man motioner på temat:
            Sluta med lönearbete som norm! Vi står alltså väldigt långt ifrån
            varandra vad gäller synen på jobb.
          </note>
          <note>
            Men jag ska svara på Åsa Romsons fråga om offentlig upphandling.
            Det stämmer att Centerpartiet för ett antal år sedan hade ett
            sådant krav och en sådan politik på Centerpartiets stämma. Men
            efter att jag blev partiledare och efter ett antal stämmor efter
            detta har vi tagit bort det. Det har vi helt enkelt gjort för
            att vi tycker att det är ineffektivt.
          </note>
          <note>
            Titta på det experiment man har gjort i Socialdemokraternas Göteborg!
            Det har lett till mellan 50 och 80 jobb, i en stad med ungefär
            500 000 invånare. Jag tror inte på statliga upphandlingar eller
            kommunala upphandlingar där man ställer sådana krav.
          </note>
          <note>
            Däremot är jag väldigt mån om att långtidsarbetslösa snabbt ska
            komma i arbete. Det handlar om att byta ut ineffektiv fas 3 till
            matchnings ­ anställningar och om att bredda de lärlingsjobb som
            i dag finns så att de omfattar unga men också nyanlända och vuxna
            människor som har varit arbetslösa under en längre tid. Det tror
            jag är betydligt viktigare. Där går man då in med handledarstöd
            och sänker kostnaden för att anställa.
          </note>
          <note>
            Att ställa ytterligare krav i offentliga upphandlingar på vilka
            personer företag ska anställa för att de ska få vara med i offentliga
            upphandlingar är ineffektivt. Det stänger ute aktörer som vill
            vara med och bidra till den svenska välfärden. Därför tycker Centerpartiet
            inte att det är en bra politik.
          </note>
          <note>
            (Applåder)
          </note>
          <note type="speaker">
            Anf. 100 Klimat- och miljöminister ÅSA ROMSON (MP) replik:
          </note>
          <note>
            Herr talman! Jag förstår att man i opposition naturligtvis vill
            värna väldigt mycket sina egna förslag, definiera dem och säga:
            Det är bara den här reformen som fungerar.
          </note>
          <note>
            Men vi kan titta bredare på debatten och framför allt på samhällsproblemet.
            Unga personer och många personer i Sverige står långt från arbetsmarknaden
            och behöver hjälpas in. Då kanske vi behöver mötas över gränsen,
            och vi kanske inte ska benämna de här jobben så olika utan i stället
            försöka hitta modeller som i sin funktion hjälper de här personerna
            in.
          </note>
          <note>
            Jag har varit på besök i Husby. På det allmännyttiga företaget
            där var man, när man skulle renovera, öppen för att ta in lokal
            personal. Det tillförde en extra kvalitet till den verksamhet
            man utförde för skattebetalarnas pengar. Man fick nämligen också
            en integration eller en social dimension i det projekt man gjorde.
          </note>
          <note>
            Jag tror att det är för tidigt att döma efter ett försök i Göteborg.
            Jag tror att de 50 eller 80 personer som fick jobb tycker att
            det var värt det, även om Annie Lööf kanske tycker att det var
            för lite. Låt oss försöka mer!
          </note>
          <note type="speaker">
            Anf. 101 ANNIE LÖÖF (C) replik:
          </note>
          <note>
            Herr talman! Jag är den första att skriva under på att sociala
            företag, socialt entreprenörskap och att man ser till att lyfta
            in människor på arbetsmarknaden som har varit utanför väldigt
            länge är otroligt viktigt.
          </note>
          <note>
            I förra veckan besökte jag multientreprenören Michel Issa. Han
            jobbar väldigt mycket just med sociala företag och med att lyfta
            in människor med funktionsnedsättningar och människor som har
            varit långtidsarbetslösa i arbete. Så arbetar en hel del företag.
            Det är snarare den offentliga sektorn, staten, som är rätt dålig
            på att lyfta in långtidsarbetslösa och funk ­ tionsnedsatta. Där
            borde man från regeringens sida i stället rikta in krutet.
          </note>
          <note>
            Vad företag behöver är att vi ser till att underlätta för dem
            att anställa dessa personer genom att bredda de så kallade YA-jobben,
            lärlingsjobben, till att omfatta inte bara unga utan också långtidsarbetslösa
            och nyanlända. Det vore mycket bättre än att nu från statens sida
            införa strikta krav i en lagstiftning om offentlig upphandling,
            som Stefan Löfven har föreslagit.
          </note>
          <note>
            Det är inte staten som fixar jobben utan småföretagen.
          </note>
          <note>
            (Applåder)
          </note>
          <note type="speaker">
            Anf. 102 JONAS SJÖSTEDT (V) replik:
          </note>
          <note>
            Herr talman! Nyss hade du, Annie Lööf, ett replikskifte med statsminister
            Löfven. Jag tyckte att han ställde väldigt viktiga och relevanta
            frågor. Därför tänkte jag ge dig en chans till att fördjupa dig
            i ämnet.
          </note>
          <note>
            Först ska jag för klarhets skull säga att de flesta privata aktörer
            i välfärden både är seriösa och följer lagar och regler. Men vinstmöjligheterna
            lockar också till sig en helt annan typ av företagande, de välfärdskriminella.
            Det är inte konstigt att det när man får nästan obegränsad tillgång
            till skattepengar leder till fiffel på olika sätt.
          </note>
          <note>
            För några månader sedan slutade Arbetsförmedlingen med privata
            etableringslotsar – det var en av borgerlighetens stora reformer.
            Man gjorde det för att det helt enkelt inte fungerade och också
            för att det skapade kriminalitet. Det ledde till organiserad brottslighet,
            hot, människosmuggling och utpressning.
          </note>
          <note>
            Det är inget bra betyg för en reform. Det är en sorts piratisering
            av välfärden, inte en privatisering. I Örebro lurade ett assistansföretag
            till sig miljoner kronor på personlig assistans som helt enkelt
            inte fanns. Vd:n dömdes till två års fäng else. I Södertälje gav
            sig den grova organiserade brottsligheten in i hemtjänsten – man
            vet att det finns mycket pengar att tjäna där. Den enorma härvan
            har lett till Sveriges kanske dyraste rättegång i en tingsrätt
            någonsin. Det ledde också till att Södertälje kommun avskaffade
            hela LOV-systemet.
          </note>
          <note>
            Det här är inte enskilda exempel. Det är en rad av missbruk av
            era privatiseringsreformer och grov kriminalitet. Då är ändå en
            berättigad fråga: Har ni ingen självkritik? Vad var det som ni
            gjorde fel, Annie Lööf?
          </note>
          <note type="speaker">
            Anf. 103 ANNIE LÖÖF (C) replik:
          </note>
          <note>
            Herr talman! Vi behöver valfrihet. Vi behöver möjligheten för
            föräldrar, elever och äldre att välja sitt äldreboende, sin skola
            eller sin förskola. Vad vi inte behöver är en svartmålning från
            Vänsterpartiet av de olika alternativ som finns.
          </note>
          <note>
            Det är anmärkningsvärt tydligt att Jonas Sjöstedt är knäpptyst
            när det är missförhållanden inom den offentliga verksamheten.
            Inte ett uns av kritik har Jonas Sjöstedt riktat mot Umeå kommun
            och det kommunala äldreboendet, där den 90-åriga damen fick sitta
            länge i sin egen avföring. Det är inte ett krav på att man ska
            lägga ned de kommunala äldreboendena. Det finns flera kommunala
            instanser som har gjort oerhörda övertramp vad gäller kvaliteten.
            Jonas Sjöstedt är alldeles tyst.
          </note>
          <note>
            Jag står inte bakom missförhållanden vare sig i privat eller
            i offentlig verksamhet. Jag står inte bakom brottslighet vare
            sig i privat eller i offentlig verksamhet.
          </note>
          <note>
            Jag ska vara ödmjuk. Vi behöver göra systemet mycket bättre.
            Vi behöver ställa strikta kvalitetskrav som gäller lika för både
            privata utförare och offentliga utförare. Det ska vara samma peng
            för både privata utförare och offentliga utförare. Det ska vara
            en ytterst skarp tillsyn av de bägge. Det var också därför som
            alliansregeringen tillsatte en ägarprövningsutredning med allt
            det i.
          </note>
          <note>
            Vi vill ha ordning och reda i välfärden, men vi vill inte kringskära
            möjligheten för kvinnor att välja arbetsgivare och att starta
            företag och för alla människor att välja sin vårdcentral, sin
            förskola eller sitt äldreboende. Men Jonas Sjöstedt vill stänga
            affären, som han brukar säga. Han vill kasta bort nyckeln och
            begränsa människors valfrihet i välfärden bara för att han fokuserar
            på det som är dåligt.
          </note>
          <note>
            Jag väljer att fokusera på det som är bra och ser till att det
            som i dag inte funkar, både i privat regi och i offentlig regi,
            ska bli mycket bättre.
          </note>
          <note>
            (Applåder)
          </note>
          <note type="speaker">
            Anf. 104 JONAS SJÖSTEDT (V) replik:
          </note>
          <note>
            Herr talman! Jag tackar dig, Annie Lööf, för svaret. Men du reagerar
            på precis samma sätt som när du nyss debatterade med statsministern.
            Du höjer tonen och går inte in i det som är problemet.
          </note>
          <note>
            Den här debatten handlar inte om valmöjligheter. Den handlar
            inte om kvalitet. Jag diskuterar gärna det med dig – jag har gjort
            det många gånger förut. Den här debatten handlar om hur flera
            av era avgörande reformer systematisk t gynnade brottslighet i
            Sverige. Jag skulle ha kunnat nämna nystartsjobben. Jag skulle
            ha kunnat nämna coacherna. Jag skulle ha kunnat nämna en del skattefusk
            som har funnits inom ROT och RUT. Då borde man kunna fundera på:
            Kan det vara ett systemfel när man öppnar upp för privata intressen
            och gör det lätt att komma åt skattepengar? Också de oseriösa
            kommer.
          </note>
          <note>
            Här saknar jag ett uns av självkritik. Det finns inte. Det som
            jag tar upp är inte någonting som jag hittar på. Det är domar
            i rätten. Det är polisen som uttalar sig. Detta är ett systematiskt
            problem som ni har skapat. I stället för att vara självkritiska
            säger ni: Ja, men vi gör det en gång till, och nu tar vi hela
            Arbetsförmedlingen.
          </note>
          <note type="speaker">
            Anf. 105 ANNIE LÖÖF (C) replik:
          </note>
          <note>
            Herr talman! Problemet är att om man t ar man bort alternativen
            försvinner valfriheten. Det är klart att man bara behöver ha en
            jeansmodell, ett bilmärke, en vårdcentral och en förskola. Då
            har man bara det att välja på. Men då blir det ingen valfrihet.
            Det blir ingen valmöjlighet, för det är ett ställe att gå till.
            Det är det som skiljer liberal politik från vänsterpartistisk
            politik.
          </note>
          <note>
            Jag tycker att det är viktigt att skärpa kvalitetskriterierna
            – det sa jag. Jag tycker att det är viktigt att skärpa tillsynen.
            Jag blir också oerhört frustrerad och förbannad när jag ser oseriösa
            aktörer – inom det offentliga men också inom det privata – som
            missbrukar den fina möjlighet man har att se till att välfärden
            ska finnas för alla. Det är oseriösa aktörer som har blivit symbol
            för alla privata aktörer inom välfärden, och det tycker jag är
            synd.
          </note>
          <note>
            Jag vill lyfta de kvinnor och män som varje dag gör mycket för
            att stärka och förbättra välfärden i vårt land. De jobbar inom
            offentlig omsorg men också inom privat.
          </note>
          <note>
            (Applåder)
          </note>
          <note type="speaker">
            Anf. 106 JONAS SJÖSTEDT (V):
          </note>
          <note>
            Herr talman! Kollegor, partiordförande, riksdagsledamöter i denna
            långa partiledar debatt!
          </note>
          <note>
            Vi närmar oss nu slutet på ett ovanligt dramatiskt riksdagsår.
            Man får nog gå ganska långt tillbaka i Sveriges politiska historia
            för att hitta något liknande.
          </note>
          <note>
            Vi såg en tydlig valseger för de rödgröna partierna. Vi såg en
            lika tydlig valförlust för de borgerliga partierna. Vi såg socialdemokrater
            och miljöpartister bilda regering gemensamt, en nedröstad statsbudget,
            stor dramatik med hot om nyval, en decemberöverenskommelse men
            också en rad förluster i kammaren för sittande regering.
          </note>
          <note>
            När Socialdemokraterna och Miljöpartiet bestämde sig för att
            regera ensamma och utestänga Vänsterpartiet ur regeringen gjorde
            man det med argumentet att man ville samarbeta högerut. Ska man
            utvärdera det första året kan man väl säga att det har gått sisådär
            med samarbetet högerut. Det har inte blivit särskilt mycket.
          </note>
          <note>
            Det vi ser är en höger i Sverige som inte vill samarbeta med
            regeringen, för de vill se den här regeringen misslyckas. De vill
            se regeringens förslag falla. De vill tvinga på regeringen en
            politik som de inte själva vill ha. De vill inte att beslut ska
            kunna tas. De vill trasa sönder det politiska arbetet i Sverige
            med alla de utmaningar som finns, för att sedan hoppas kunna komma
            tillbaka 2018. Jag tycker att det är en dålig strategi.
          </note>
          <note>
            I det arbetet intar Sverigedemokraterna gärna rollen som borgerligt
            stödparti.
          </note>
          <note>
            Vi i Vänsterpartiet är ett oppositionsparti, men vi har en helt
            annan roll än den borgerliga oppositionen och Sverigedemokraterna.
            När högern vill se den här regeringen misslyckas, när de vill
            se regeringens arbete trasas sönder, då vill vi se att den här
            regeringen bedriver vänsterpolitik tillsammans med oss, att vi
            får något gjort.
          </note>
          <note>
            Vi är ett oppositionsparti, men vi är ett oppositionsparti som
            samarbetar. Vi är en opposition med inflytande, och vi använder
            gärna det slitna ordet ”ansvar”. Vi tar gärna ansvar och kompromissar
            när vi har möjlighet.
          </note>
          <note>
            Det märks skillnad när den här regeringen samarbetar vänsterut.
            Vi har en fin uppgörelse om att ha en välfärd att lita på, med
            många aktörer men med lite vinstjakt, en välfärd där behoven går
            först och marknadstänkandet tas bort. Vi har gjort en budget tillsammans
            som vi nu äntligen kommer att rösta igenom och genomföra. Jag
            håller med om att det bara är ett första steg. Vi vill göra mycket
            mer. Men det finns något unikt i den här budgeten.
          </note>
          <note>
            Nu ökar vi inte längre klasskillnaderna i Sverige. Vi ökar inte
            inkomstklyftan mellan män och kvinnor. Vi har börjat gå åt andra
            hållet. Det ger trygghet och förbättringar åt dem som for mest
            illa under Alliansens år: sjuka, långtidsarbetslösa, de som behöver
            en a-kassa. Vi börjar renovera revorna i den svenska välfärden.
            Det görs viktiga satsningar på kommunikationer och klimat.
          </note>
          <note>
            För varje regering är det centralt att välja sina strider. Så
            fungerar politiken. Men risken är att om man undviker alltför
            många strider, om man väljer att inte ta dem, då har man förlorat
            på förhand. Det är jag bekymrad över när det gäller regeringen
            Löfven. Man måste ta strid för grundläggande frågor.
          </note>
          <note>
            De rödgröna väljarna röstade för förändring. De röstade i förhoppning
            om ett bättre, mer jämlikt, rättvist samhälle, med en utrikespolitik
            och en klimatpolitik som kunde göra oss stolta. Även om man saknar
            majoritet är det möjligt att vinna en folkopinion, skapa en rörelse,
            vinna en debatt och faktiskt förändra det politiska samtalet –
            och till slut vinna även omröstningarna i kammaren. Det hoppas
            jag att den här regeringen kommer att göra. Jag hoppas att man
            kommer att ta strid för de rödgröna värderingarna.
          </note>
          <note>
            Det finns flera saker som vi i Vänstern skulle vilja samarbeta
            om. Vi vill göra de otrygga jobben till fasta, trygga anställningar.
            Vi ser precis hur vi skulle göra. Vi skulle ta bort den allmänna
            visstiden så att de visstider som behövs ska motiveras. Vi skulle
            göra något åt eländet med missbruket av bemanningsföretag. Vi
            skulle införa rätten att arbeta heltid. Det är ungdomar, kvinnor,
            de som är nya på arbetsmarknaden som vinner på tryggheten. Och
            även om man inte skulle få igenom ett förslag i kammaren om att
            ta bort allmän visstid kan vi åtminstone genomföra det i de kommuner
            och landsting där vi gemensamt styr. Vi kan gå före. Vi kan ge
            hopp.
          </note>
          <note>
            Vi vill ha en verklig förändring när det gäller inkomstklyftan
            mellan män och kvinnor. Vi vet även där vad vi ska göra. Det är
            inte bara lönekartläggning, rätt till heltid och barnomsorg på
            obekväm arbetstid. Vi vet att föräldraförsäkringen är nyckeln.
          </note>
          <note>
            Nu har vi gjort upp om att införa en tredje månad, och det är
            bra. Men en tredelning under mandatperioden tycker jag är ett
            ganska modest och rimligt mål. Det handlar om att stå upp för
            värderingar och säga att vi kommer att bedriva en politik som
            tar bort den orättfärdiga inkomstklyftan. Jag tror att det kommer
            att finnas majoritet för en tredelning. Jag tror att det går att
            vinna den debatten. Jag tror att det går att driva på, om man
            vågar.
          </note>
          <note>
            Vi har klimatfrågan. Regeringen har goda ambitioner i klimatfrågan
            – jag betvivlar inte det ett ögonblick. Jag har stor sympati för
            mycket av det Miljöpartiet säger i klimatarbetet. Men det ligger
            en sten på vägen, och den stenen är en kolbit – det är där ni
            gör ert val. Ni kan inte sälja ut de här kolgruvorna till ett
            företag som sedan eldar upp allt kol! Det handlar om 25 gånger
            det Sverige som nation släpper ut på ett år. Det är en trovärdighetsfråga.
          </note>
          <note>
            Vi gör gärna upp om att se till att man i stället har en politik
            för de statliga företagen som innebär att fossilkraften avvecklas
            ansvarsfullt. Annars kommer klimatet mest först vid högtidstalen
            – inte i politiken – men de rödgröna väljarna förväntar sig mer.
          </note>
          <note>
            I grunden handlar det också om det stora löftet att bryta med
            åren av massarbetslöshet, att Sverige åter ska vara ett land där
            alla som vill och kan får ett arbete. Vi vet hur arbetslösheten
            skadar ett samhälle, hur det skapar klassklyftor och otrygghet
            och hur det river sönder det som håller ihop ett samhälle.
          </note>
          <note>
            Det sägs ibland från den borgerliga kanten att politiken inte
            kan skapa jobb – jobb skapas inte av politiker. Gäller det deras
            egen politik håller jag med dem. Det var så under de åtta borgerliga
            åren. Skattesänkningarna skapade inga jobb. Men i grunden är det
            helt fel.
          </note>
          <note>
            Politiken kan skapa arbete. Politiken kan till och med skapa
            full sysselsättning, om den törs och vågar göra det. Men då måste
            man våga lägga om den ekonomiska politiken. Här har regeringen
            möjligheten via statsbudgeten. Om man ökar efterfrågan hos dem
            som har minst ger det mest positiv stimulans på ekonomins utveckling.
            Om man gör kloka, långsiktiga offentliga investeringar ger det
            massor med privata jobb och även offentliga jobb. Men ser vi tillbaka
            på många av de mest framgångsrika industriföretagen i Sveriges
            historia ser vi att de faktiskt har levt i symbios med det som
            det offentliga har utvecklat i kloka, långsiktiga investeringar.
          </note>
          <note>
            Vi måste öka Sveriges globala konkurrenskraft. Men jag är ledsen:
            Man gör inte det genom RUT-avdrag för bartendrar. Man gör det
            genom att ha fungerande järnväg, ha bra forskning, ha kommunikationer
            som fungerar och genom att bygga bort bostadsbristen. Det är något
            annat. Det är att ta konkurrenskraften och en modern ekonomi på
            allvar.
          </note>
          <note>
            En stor del av Sveriges nya jobb ligger i klimatomställningen,
            både i Sverige och i de nya exportnäringar som kommer att växa
            fram. Vi måste föra en ekonomisk politik där vi inte sitter fast
            som i kramp i de problemställningar och lösningar som präglades
            av 90-talskrisen – den är historia nu. Vårt stora problem i dag
            är för låga investeringar och för hög arbetslöshet. Inflationen
            är obefintlig. Budgetunderskottet är väl under kontroll och ska
            så förbli i det här landet. Men vi måste se vilka de egentliga
            utmaningarna är.
          </note>
          <note>
            Här är den stora kuggfrågan för den här regeringen. Vågar man
            bryta med den i grunden borgerliga synen på den ekonomiska politiken
            och sätta sysselsättningen främst? Det vore en välgärning.
          </note>
          <note>
            Jag tror att det är det som de rödgröna väljarna faktiskt förväntar
            sig. Man måste våga för att vinna. Man måste välja sina strider
            för att kunna vinna sina strider. Det är dags att regeringen vågar
            mer! Ni kan göra det – men bara med oss.
          </note>
          <note>
            (Applåder)
          </note>
          <note type="speaker">
            Anf. 107 ANNIE LÖÖF (C) replik:
          </note>
          <note>
            Herr talman! Gång på gång har Jonas Sjöstedt tagit på sig sin
            skinande rustning för att framstå som de äldres främsta försvarare.
            Gång på gång har han beskrivit regeringens politik på området
            som satsningar och stora framgångar för Vänsterpartiet.
          </note>
          <note>
            Men när man skrapar lite grann på den där skinande ytan, och
            när man tittar närmare på de så kallade satsningar som Sjöstedt
            säger sig ha fått regeringen att gå med, då lämnar det en hel
            del övrigt att önska.
          </note>
          <note>
            Miljardsatsningen till äldreomsorgen visade sig vara bara omfördelningar.
            Möjligheten till kompetensutveckling för medarbetare försvann.
            Satsningen på äldres mat, som Centerpartiet fick igenom i budgetförhandlingarna
            förra året, försvann. Likvärdig demensvård i hela landet försvann
            också.
          </note>
          <note>
            De satsningar som Jonas Sjöstedt talar om framstår alltmer som
            falsk marknadsföring. Vänsterpartiets guldkantade förslag till
            alla äldre blev helt enkelt till sand.
          </note>
          <note>
            Detsamma gäller även löftet om att höja bostadsbidraget för äldre.
            Samtidigt som bostadsbidraget nu höjs med 90 kronor för den äldre
            gör regeringen, med Vänsterpartiets goda minne, hemtjänsten dyrare
            genom att höja maxtaxan. Enligt de rödgrönas budgetförslag från
            i höstas uppskattar man att det ökar kostnaderna med över 200
            kronor i månaden för den äldre. Det är ett förslag som riksdagen
            avslog men som Vänsterpartiet stod bakom, och som jag förmodar
            att de fortf arande stå r bakom.
          </note>
          <note>
            Jag vill därför fråga Jonas Sjöstedt hur han får detta till plus
            i de äldres plånböcker.
          </note>
          <note type="speaker">
            Anf. 108 JONAS SJÖSTEDT (V) replik:
          </note>
          <note>
            Herr talman! Jag ska gärna berätta det. Vi föreslog i vår budget
            2 miljarder kronor mer till äldreomsorgen. Den samlade alliansbudgeten
            i fråga om detta är i storleksordningen 950 miljoner. 2 miljarder
            är mer än 950 miljoner. Av de 950 miljonerna var den största posten
            kontroll och enkäter. Vi menar att äldreomsorgen behöver fler
            som arbetar, inte fler enkäter. Vi tror att det är ett effektivare
            sätt att bedriva äldreomsorg.
          </note>
          <note>
            Sedan tog Annie Lööf upp förslaget om att justera maxtaxan i
            hemtj änsten. Du har rätt, Annie Lööf. D et är ett dåligt förslag.
            Vi förhandlade allt vi kunde för att få bort det. Driv det hårt!
            Det kommer vi också att göra. Då kanske vi får bort det inför
            höstbudgeten. Det vill jag. Jag tycker att det är ett dåligt förslag.
          </note>
          <note>
            När det gäller skatten för p ensionärer är det vår ambition att
            genomföra de skattesänkningar som har utlovats. Detsamma gäller
            höjningen av bostadstillägget.
          </note>
          <note>
            Äldreomsorgen är värd fler som arbetar där. De pensionärer som
            har låga pensioner är framför allt kvinnor. Det handlar om vår
            farmor, mormor och mamma. De har rätt till en värdig ålderdom,
            så att de ska kunna leva ett rimligt liv och ha en ordentlig inkomst.
            Därför är det en absolut prioritet för oss, och det kommer att
            fortsätta vara det.
          </note>
          <note type="speaker">
            Anf. 109 ANNIE LÖÖF (C) replik:
          </note>
          <note>
            Herr talman! Det är viktigt och bra med nya kollegor. Fler kompetenta
            händer behövs inom äldreomsorgen och inom vården.
          </note>
          <note>
            Men när man samtidigt tar bort kompetensutveckling för medarbetare,
            när äldres möjlighet att få bättre mat tas bort och när likvärdig
            demensvård i hela landet försvinner är det beklagligt. Det är
            än mer beklagligt att Jonas Sjöstedt står och kallar detta för
            enkäter.
          </note>
          <note>
            I mina ögon ser det mer ut som att Jonas Sjöstedt försöker blanda
            bort korten för att undvika obekväma frågor.
          </note>
          <note>
            Om Jonas Sjöstedt nu tycker att höjningen av maxtaxan inte är
            ett så bra förslag, varför gick ni då med på det? Det var verkligen
            så att guldet blev till sand.
          </note>
          <note>
            Eftersom ni ställde er bakom det rödgröna budgetförslaget i höstas
            frågar jag Jonas Sjöstedt igen: Hur kan det bli plus i de äldres
            plånböcker att ge 90 kronor i ökat bostadsbidrag men samtidigt
            ta tillbaka 200 kronor i höjd maxtaxa?
          </note>
          <note type="speaker">
            Anf. 110 JONAS SJÖSTEDT (V) replik:
          </note>
          <note>
            Herr talman! Fem myror är fler än fyra elefanter, och 2 miljarder
            kronor är mer än 950 miljoner kronor , vad som än låg i de 950
            miljoner kronorna. Det är så.
          </note>
          <note>
            Vi satsade också på äldreomsorgen, och vi satsade betydligt mer.
            Vi bedömde, och bedömer, att en högre personaltäthet i äldreomsorgen
            är en avgörande reform. Vi gör gärna mer så småningom. Vi har
            också haft förslag om till exempel utbildningssatsningar i äldreomsorgen,
            och vi ska med nöje komma tillbaka till dem. Men att vi satsar
            mer pengar på äldreomsorgen är vanlig enkel matematik, som Carl
            Bildt brukar säga.
          </note>
          <note>
            Jag tycker att det är ett dåligt förslag. Jag tror att du har
            suttit i samma situation själv, Annie Lööf, att du inte fick igenom
            allt du ville i en budgetförhandling. Jag tror att det är så.
            Så har det varit för oss också. Ibland har vi fått gå med på f
            örslag som vi inte riktigt vill ha. Men nu har vi chans igen att
            ta bort detta. Jag hoppas därför att du lyfter fram detta i varenda
            debatt framöver, så kan vi gemensamt se till att maxtaxan inte
            förändras som tänkt.
          </note>
          <note type="speaker">
            Anf. 111 JAN BJÖRKLUND (FP) replik:
          </note>
          <note>
            Herr talman! De vänsteraktivister som stod på avenyn i Göteborg
            2001 och kastade sten hade fel. De kastade sten därför att de
            var emot frihandel och globalisering. De menade att det var orättvist.
          </note>
          <note>
            Men i själva verket lyfter nu frihandeln och globaliseringen
            hela den tredje världen. Det är frihandeln som har skapat välstånd
            i vår del av världen, och det är frihandeln som nu skapar välstånd
            också i de delar av världen som har varit mycket fattiga och som
            fortfarande är det. Välståndet i världen stiger.
          </note>
          <note>
            För mig är det så obegripligt att partier som har så höga välfärdsambi
            ­ tioner som Jonas Sjöstedts parti samtidigt alltid bekämpar de
            drivkrafter och de delar av samhället som skapar välståndet, alltså
            de välståndsbild ­ ande krafterna. Det är näringslivet, handeln
            och frihandeln som i grunden bygger fundamentet för den svenska
            välfärdsstaten, att vi varje vecka och varje dag säljer bilar,
            mobiltelefoner, musik och järnmalm till andra länder. Det är stommen,
            basen och fundamentet för det svenska välståndet.
          </note>
          <note>
            Nu finns det en möjlighet att under de närmaste åren träffa ett
            mycket stort frihandelsavtal mellan världens två största ekonomier,
            nämligen Eu ­ ropa och USA. Då är Sjöstedt och Vänsterpartiet
            emot. Jag antar att det handlar om USA. Dessa ord, frihandelsavtal
            med USA, innehåller de tre värsta ord som en vänsterpartist vet
            – handel, USA och fri. På något sätt måste det vara där som skon
            klämmer, annars är det obegripligt. Varför vill ni inte ha ett
            frihandelsavtal med USA som skulle öka välståndet både i vår del
            av världen och i Nordamerika?
          </note>
          <note type="speaker">
            Anf. 112 JONAS SJÖSTEDT (V) replik:
          </note>
          <note>
            Herr talman! Jan Björklund har rätt i att det är bra att ta bort
            tullar och onödiga handelshinder. Det är bra för världsekonomin,
            och det finns en vinn-vinn-situation i det. Därför är vi för att
            ta bort onödiga handelshinder och för att sänka tullnivåer. Motsatsen
            hände till exempel när vi gick med i EU och tullkvoterna höjdes,
            jämfört med det som vi skulle vilja ha.
          </note>
          <note>
            Bekymret med TTIP-avtalet, eller med CETA-avtalet med Kanada
            för den delen, är inte att man tar bort tullar. Vi kan ta bort
            tullarna på både amerikanska skor och cyklar. Det tycker jag skulle
            vara utmärkt. Bekymret är det andra som finns i avtalet, nämligen
            att man inför en överrock på demokratin som innebär att lagstiftningsförslag
            ska granskas utifrån frihandelsavtalet och att någonting står
            över våra möjligheter att införa bra miljöregler och ett gott
            konsumentskydd och att ha goda villkor för arbetstagare.
          </note>
          <note>
            Det som är mest oroväckande av allt är möjligheten för större
            företag att stämma demokratier om de minskar företagens förväntade
            vinst. Denna möjlighet till investeringsskydd, som det heter,
            finns redan i ett flertal handelsavtal. Just därför är vi emot
            det i TTIP och för att ta bort det ur andra handelsavtal. Vi ser
            nämligen hur detta missbrukas.
          </note>
          <note>
            Tycker du, Jan Björklund, att tobaksföretag ska kunna stämma
            länder och vinna för att man märker cigarettpaket för att man
            vill minska rökningen? Är det rimligt?
          </note>
          <note>
            Är det rimligt att oljebolag ska kunna stämma en delstat i Kanada
            för att de inte vill förstöra sitt grundvatten och sitt urberg
            med frackning? Det är det som detta handlar om.
          </note>
          <note>
            Om detta hade handlat om tullkvoter hade jag röstat ja här och
            nu till detta handelsavtal. Men du, Jan Björklund, och andra insisterar
            på att det över riksdagen, över EU-parlamentet och över de folkvalda
            bokstavligen ska finnas en hemlig domstol som kan bötfälla oss
            om vi tar nödvändiga beslut till skydd för folkhälsa och till
            skydd för löntagarnas rättigheter. Men jag gör inte det. Jag tycker
            att demokratin är överordnad i detta fall.
          </note>
          <note>
            Jag säger därför ja till frihandel och nej till överprövning
            av demokratiska beslut.
          </note>
          <note type="speaker">
            Anf. 113 JAN BJÖRKLUND (FP) replik:
          </note>
          <note>
            Herr talman! Den beskrivning Jonas Sjöstedt gör är ju helt orimlig.
            Det är självklart att även stater och regeringar måste vara underordnade
            lagen. Det är inte så att Jonas Sjöstedt och jag står över lagen,
            utan avtal som träffas och lagar som gäller måste ju gälla även
            stater. Så är det naturligtvis.
          </note>
          <note>
            Jag tycker att det är helt rimligt om svenska Vattenfall nu skulle
            vilja driva mot tyska staten. Plötsligt ändras energipolitiken
            helt i Tyskland, efter att Vattenfall har gjort stora investeringar.
            Det måste ju kunna diskuteras hur avtalet ska tolkas, och så inför
            man rättsprövningsinstanser. I ett rättssamhälle gäller detta.
            Jag förstår att det för Jonas Sjöstedt och hans ideologi alltid
            är så att politiken står över allting annat, men enligt min liberala
            ideologi måste även regeringar och stater följa lagen.
          </note>
          <note>
            Sverige har ett sjuttiotal sådana här avtal, och den här typen
            av klausul ingår i nästan allihop. Vi har avtal med Ryssland,
            och vi har avtal med Kina; mot det har Jonas Sjöstedt aldrig protesterat.
            Det är naturligtvis för att detta handlar om USA som Jonas Sjöstedt
            är emot, för Jonas Sjöstedt är emot allt som är amerikanskt. När
            det gäller Ryssland och Kina är det dock inga problem.
          </note>
          <note>
            (Applåder)
          </note>
          <note type="speaker">
            Anf. 114 JONAS SJÖSTEDT (V) replik:
          </note>
          <note>
            Herr talman! Jag stod och lyssnade på amerikansk musik i morse,
            och jag har bott i USA i fyra fem år. Jag känner mig inte direkt
            träffad av den anklagelsen, måste jag säga. Jag tycker mycket
            illa om delar av amerikansk politik, men det är inte detsamma
            som att tycka illa om hela landet.
          </note>
          <note>
            När det gäller vem som ska kunna stämma vem är det rimligt att
            Vat ­ tenfall kan följa den tyska lagen och begära kompensation.
            Men både Tyskland och Sverige är rättsstater, och varför ska rättsstater
            ha någonting utöver sin rättsordning som gör att just den rättsstat
            och den konstitution man utgår ifrån upphävs? USA är en rättsstat;
            de har regler mot expropria ­ tion. Sverige är en rättsstat. Det
            här handlar inte om rättsstatliga principer – de finns redan –
            utan om att storföretagen och deras politiker driver på för att
            kunna överpröva demokratiska beslut.
          </note>
          <note>
            Vi ser ju vart detta leder: Man underkänner miljölagar och stoppar
            folkhälsoarbete, och länder vågar inte genomföra progressiv lagstiftning.
            Det är jag inte beredd att göra.
          </note>
          <note type="speaker">
            Anf. 115 JAKOB FORSSMED (KD) replik:
          </note>
          <note>
            Herr talman! Det är alltid uppfriskande att lyssna på Jonas Sjöstedt.
            Ni ska ha heder av att ni inte bara före valet utan även efter
            det står för en sak, nämligen att vi ska strypa valfriheten inom
            välfärden. Ni ser inte koppling ­ en mellan värdigheten i att
            man själv får välja utförare av ens vård i utsatta situationer
            i livet. Där är ni konsekventa, och det ska ni ha viss heder av.
          </note>
          <note>
            Det var dock inte det jag tänkte fråga om. Jonas Sjöstedt talade
            tidigare om budgeten, elefanter och myror, och det finns något
            som har satt lite myror i huvudet på mig. Jag begär inte att man
            ska applådera alla förslag från andra partier, men nu finns en
            fritidspeng för barn som befinner sig i ekonomiskt utsatta sammanhang
            och vars föräldrar har socialbidrag. Den finns för att Barnombudsmannen,
            Rädda Barnen och andra har pekat på ett specifikt problem, nämligen
            att de barnen när de blir lite äldre upptäcker att deras fritidsaktivitet
            konkurrerar med familjens ekonomi. Då avstår de från den, vilket
            gör att kontakten med kompisarna och förebilderna – samt de skyddsfaktorer
            en fritidsaktivitet innebär – upphör.
          </note>
          <note>
            Därför införde den förra regeringen det här. Regeringen sa att
            man öronmärker pengar som ska gå just till att de här barnen ska
            få delta i fritidsaktiviteter. Det väljer ni att ta bort. Ni väljer
            att avskaffa det, mot Rädda Barnens, Barnombudsmannens och Sveriges
            Kommuner och Landstings vilja. De pekar på att detta kan leda
            till en sämre, tommare fritid för de här barnen. Fritidspengen
            finns, men ni väljer att avskaffa den. Det förvånar och sätter
            myror i huvudet på mig.
          </note>
          <note type="speaker">
            Anf. 116 JONAS SJÖSTEDT (V) replik:
          </note>
          <note>
            Herr talman! Är det någon grupp som gynnas av det budgetförslag
            vi har lagt fram gemensamt med Socialdemokraterna och Miljöpartiet
            är det barn i hem med låga inkomster, och det är mycket tack vare
            de förslag vi i Vänsterpartiet har förhandlat fram. Vi tycker
            att vår politik, där man höjer deras levnadsstandard generellt,
            är mycket bättre än att några kan ansöka om att få ett bidrag
            för att de kommer från ett fattigt hem.
          </note>
          <note>
            Jag ska berätta lite om vad vi gör. Vi ser till att alla barn
            i hela Sverige ska ha rätt till glasögon. Det är viktigt, för
            det finns hem i dag där man inte har råd att köpa fungerande glasögon
            till sina barn, därför att landstinget inte ger det stödet. Alla
            ungar ska få glasögon. Vi ska även genomföra att alla barn får
            gratis medicin. Det ska aldrig vara en diskussion om huruvida
            man ska köpa nya kläder eller hämta ut astmamedicinen. De hemmen
            finns också i Sverige. Vi fixar detta. Det är en ny social reform;
            vi bygger välfärdsstaten starkare.
          </note>
          <note>
            Vi höjer också underhållsstödet till de ensamstående föräldrarna.
            Det handlar om de mammor – det är mest mammor, men också många
            pappor – som lever i en riktigt utsatt situation. Äntligen är
            det deras tur! Det blev det aldrig under er tid vid makten, Jakob
            Forssmed. När vi sedan får tid och möjlighet ska vi genomföra
            en reform som är mycket fin och viktig för oss, nämligen sänkta
            avgifter i Kulturskolan i hela Sverige. Varenda unge som drömmer
            om att spela teater, lära sig ett instrument eller dansa ska ha
            möjlighet att göra det. I dag väljer många bort det.
          </note>
          <note>
            Jag tycker alltså att vi tänkte på detta, och jag tycker att
            vi förhandlade fram de här förslagen. Nu ser vi till att barnen
            med de ensamstående morsorna blir vinnare. Under er tid var det
            ägarna till bankerna.
          </note>
          <note>
            (Applåder)
          </note>
          <note type="speaker">
            Anf. 117 JAKOB FORSSMED (KD) replik:
          </note>
          <note>
            Herr talman! ”Äntligen är det deras tur!”, säger Jonas Sjöstedt.
            Vi kristdemokrater var med och drev fram flera reformer där man
            höjde barndelen i bostadsbidraget, vilket är en mycket träffsäker
            reform med kraftiga höjningar som går just till de ensamstående
            mammorna. Det hade Jonas Sjöstedt kunnat nämna i stället för att
            säga att de inte fick någonting.
          </note>
          <note>
            Det som bekymrade mig och det som var min fråga var dock just
            det specifika problem Barnombudsmannen och Rädda Barnen har pekat
            på. Barn de träffar säger: ”Jag har alltid spelat fotboll, men
            jag slutade för tre år sedan. Det var för att det började bli
            lite dyrt.” Just känslan av att det konkurrerar med övriga familjens
            ekonomi var ju det man ville komma runt. Då handlar det om ett
            val, och ni väljer att avskaffa detta. Ni väljer att inte se problemet,
            och ni hoppas att det ändå ska lösa sig med hjälp av de andra
            åtgärderna.
          </note>
          <note>
            Ni prioriterar mediciner till alla barn. Det är såklart vällovligt,
            men det gäller mediciner också till Jonas Sjöstedts barn, mina
            barn och statsrådens barn – framför de här barnen, som behöver
            en aktiv fritid.
          </note>
          <note type="speaker">
            Anf. 118 JONAS SJÖSTEDT (V) replik:
          </note>
          <note>
            Herr talman! Jag håller med dig i din problemställning, Jakob
            Forssmed. Jag är glad att du lyfter fram den, för jag tycker att
            det är en viktig och bortglömd fråga.
          </note>
          <note>
            Jag skulle vilja säga att vi gör mer. Vi satsar mer, och det
            når fler. Vi har också ett annat tänkande – vi tänker att varje
            barn har den här rätten. Det är den generella välfärdsstaten.
            Det är inte bara de som lever i den allra mest utsatta situationen
            som ska kunna ansöka om att få någonting särskilt bara för dem,
            utan alla unga ska ha möjlighet till medicin, glasögon, kultur
            och att planera en semester tillsammans med familjen. Det är det
            vänsterpolitik handlar om, och det är vi stolta över.
          </note>
          <note type="speaker">
            Anf. 119 JAN BJÖRKLUND (FP):
          </note>
          <note>
            Herr talman! ”Det viktigaste är att få välja själv. Det handlar
            om tillit. Det handlar om det värdefullaste vi har – våra barn.”
          </note>
          <note>
            Det var Mias pappa Stig som sa det till mig. Jag träffade Mia
            under ett av de välfärdsbesök jag har gjort under våren. Mia bor
            på ett privatägt assistansboende i Örebro; hon är utvecklingsstörd
            och behöver hjälp dyg ­ net runt av personliga assistenter. Det
            var så tydligt hur viktigt det är för Mias föräldrar att kunna
            välja vem som tar hand om deras dotter. Möjlig ­ heten att välja
            olika typer av boenden – som i det här fallet ägdes av olika aktörer
            – var allra viktigast för dem, och det är viktigast för dem som
            är allra mest utsatta i vårt samhälle.
          </note>
          <note>
            Vi i Folkpartiet liberalerna införde LSS i Sverige. Den ger stöd
            till personer med funktionsnedsättning. Vi gav samtidigt makten
            till människor att själva bestämma vem man vill anlita som personlig
            assistent. Den här frihetsreformen är nu hotad, för i ett rödgrönt
            Sverige kommer människor att få bestämma mindre medan politiker
            ska bestämma mer. Jag kan dock lova att vi liberaler kommer att
            ta strid för Mia och för hennes föräldrars rätt att välja själv
            a , herr talman. Ett av mitt partis socialliberala uppdrag för
            framtiden är att säkra valfriheten för dem som behöver den allra
            mest.
          </note>
          <note>
            Herr talman! Liberalismen ser individens potential, och det är
            individens frihet som är Folkpartiets mål. Att skapa förutsättningar
            för individens livsresa är vårt uppdrag. Vi ska inte detaljstyra,
            utan vi ska skapa förutsättningarna. Vår utgångspunkt är att alla
            människor är olika och att framgång därför bara kan mätas mot
            de egna drömmarna. Till skillnad från många andra här i kammaren
            utgår vi liberaler inte från kollektivet utan från just individen.
            Jämlikhet är inte att alla får exakt samma resultat, utan jämlikhet
            är att alla får likvärdiga möjligheter.
          </note>
          <note>
            Socialliberalismen, som tar sin utgångpunkt i individen, har
            ett särskilt ansvar att se till att samhället möter upp när människan
            är som mest skör. Solidaritet går som en röd tråd genom den svenska
            moderna välfärdspolitiken och även genom Folkpartiets välfärdspolitik.
            Det sociala skyddsnätet ska finnas där när man faller, men det
            ska inte snärja den som kan stå på egna ben.
          </note>
          <note>
            Eget arbete är början på ett självständigt liv. Staten har ett
            ansvar för att riva de hinder som försvårar för människor att
            komma i arbete, men drivkrafterna för individerna måste vara starka.
            Strävsamhet ska löna sig i vårt samhälle.
          </note>
          <note>
            Arbete har byggt vårt välfärdssamhälle. I ett fritt samhälle
            ges individen stor frihet, men frihet måste alltid utövas under
            eget ansvar. Vårt gemensamma samhälle har rätt att kräva av människor
            att de tar ansvar. Det är bara då samhällskontraktet fungerar.
          </note>
          <note>
            Alternativet till att individen tar eget ansvar är den socialistiska
            samhällssynen , där samhället och staten ska ta ansvar för allt.
            Alla människor måste känna förväntningar på sig. Alla kan inte
            leva på bidrag, men alla kan bidra med något.
          </note>
          <note>
            Jobb skapas inte av politiker. Jobb skapas i framgångsrika och
            växande företag. Därför är den nya regeringens politik direkt
            kontraproduktiv. Regeringen talar mycket om jobb men försvårar
            för dem som skapar jobb. Man talar om innovationer men kväver
            innovatörerna.
          </note>
          <note>
            För att fortsä tt a att vara en välfärdsnation i världsklass
            måste Sverige rustas för en tuffare internationell konkurrens.
            Digitaliseringen kommer att innebära mycket stora utmaningar men
            också mycket stora möjligheter.
          </note>
          <note>
            Det måste löna sig bättre att utbilda sig. Det måste löna sig
            att stanna i Sverige med sin höga utbildning. Det måste löna sig
            att stanna kvar här i Sverige för dem som har en god förmåga att
            driva företag och vara innovatörer i stället för att flytta till
            andra länder.
          </note>
          <note>
            Marginalskatterna måste sänkas. Värnskatten måste bort. Alliansens
            påbörjade stora reformarbete med svensk kunskapsskola måste fullföljas.
          </note>
          <note>
            Om marginalskatter sänks för förstelärare eller specialistsjuksköter
            ­ s kor ökar klyftorna, ropar vänstern. Men då vill jag säga att
            rättvisa inte är att alla tjänar exakt lika mycket. Lönespridning
            och inkomstskillnader måste vara okej så länge människor har en
            möjlighet att påverka sin egen inkomst. Att investera i en utbildning
            måste löna sig. Annars kommer människor inte att vilja göra det,
            och det förlorar vi alla på.
          </note>
          <note>
            Orättfärdiga klyftor skapas inte av att specialistsjuksköterskan
            som har vidareutbildat sig tjänar mer än sjuksköterskan. Det är
            inte det som är en orättvis klyfta. Orättvisa klyftor skapas av
            utanförskap, och dessa klyftor skapas mer än något annat av höga
            trösklar in på en arbetsmarknad som utestänger delar av befolkningen
            från möjligheten till arbete.
          </note>
          <note>
            Sverige är det land i EU som har lägst andel så kallade enkla
            jobb eller lågkvalificerade jobb. Det kan man i och för sig stå
            och skryta om, men priset för det är att många människor stängs
            ute från arbetsmarknaden och inte får jobb. Och de som drabbas
            är de som står längst från arbetsmarknaden, oftast nyanlända invandrare
            med låg utbildning och unga människor som inte har fullföljt sin
            utbildning. En lägre ingångslön är bättre än ingen lön alls.
          </note>
          <note>
            Vi behöver en inkluderande arbetsmarknad där alla, högutbildad
            som lågutbildad, kan vara med och bidra till vår gemensamma välfärd.
            På en inkluderande arbetsmarknad kallar man inte enkla jobb för
            skitjobb. Alla jobb behövs. Att fler får ett jobb skapar ett Sverige
            som hänger ihop och ger fler människor möjlighet att genomföra
            en klassresa.
          </note>
          <note>
            Herr talman! ”Analysen ska inte utvärdera den militära alliansfrihe
            ­ ten.” Så står det i försvarsuppgörelsen som fem av riksdagens
            partier har ställt sig bakom.
          </note>
          <note>
            Det är en konstig inställning att Sverige ständigt ska vara berett
            att hjälpa andra länder i Natoledda internationella insatser,
            men om vi själva blir angripna är vi inte så intresserade av att
            ta emot hjälp.
          </note>
          <note>
            Nato är en allians för att skydda friheten och demokratin, också
            för kommande generationer. I den alliansen hör också Sverige hemma.
            Vi i Folkpartiet beklagar nu att så många partier har låst in
            sig i en uppgörelse och inte vill utreda ett svenskt Natomedlemskap
            på allvar. Det var bland annat därför som vi i Folkpartiet ställde
            oss utanför försvarsuppgörelsen. Vår frihet, vår demokrati och
            vår liberala samhällsmodell är värd a att försvara.
          </note>
          <note>
            Herr talman! Vi rör inte ROT-avdraget, bensinskatten ska inte
            höjas, sa Stefan Löfven. Så lät det före valet. Regeringen bryter
            nu vallöfte efter vallöfte. Men på en punkt håller man vad man
            lovar. Gustav Fridolin gick till val på reformstopp i den svenska
            skolan, och det löftet håller han, för det händer absolut ingenting
            i utbildningspolitiken.
          </note>
          <note>
            Sverige har nu en regering som är på väg mot rekord i brutna
            vallöften. Det beror på dåliga regeringsförberedelser före valet
            och en spretig löftespopulism från de rödgröna partierna före
            valet. Vi ser en regeringsmakt i ett begynnande förfall, och det
            är inte uppbyggligt.
          </note>
          <note>
            Skärpning, herr statsminister!
          </note>
          <note>
            (Applåder)
          </note>
          <note type="speaker">
            Anf. 120 Statsminister STEFAN LÖFVEN (S) replik:
          </note>
          <note>
            Herr talman! Jag kunde se en lätt rodnad på Björklunds kinder
            när han pratade om jobb.
          </note>
          <note>
            Ni måste någon gång inse hur verkligheten faktiskt var med er
            förda politik under åtta år. Det blev en högre arbetslöshet. Nu
            ska vi se till att lägga om politiken och verkligen ge oss i kast
            med det som behövs, och det är näringspolitik. Det är det som
            företagen behöver. Vi behöver nya produkter och nya och växande
            företag. Då pratar vi om riskkapital och vi pratar om export.
            Då pratar vi inte om sänkta ungdomsarbetsgivaravgifter. De åstadkom
            ingenting.
          </note>
          <note>
            Det andra jag vill ta upp med herr Björklund är valfriheten och
            kvaliteten. Valfrihet är något som också vi eftersträvar, men
            vi kommer aldrig någonsin att ge avkall på kvaliteten. För er
            liberaler är valfriheten viktig, men ni struntar i kvaliteten.
          </note>
          <note>
            Jan Björklund var ansvarig för skolan i åtta år. Då sjönk resultaten
            och ojämlikheten ökade i den svenska skolan, för Jan Björklund
            valde att lägga 19 gånger mer pengar på att sänka skatter än vad
            han valde att lägga på skolan, och då blev det som det blev. Jag
            tror att alla utanför den dåvarande borgerliga regeringen såg
            att skolan behöver mer resurser, mindre klasser, fler speciallärare,
            fler specialpedagoger, ännu bättre betalda och ännu skickligare
            lärare, fler till skolor som behöver det mest. Jan Björklund valde
            att sänka skatterna.
          </note>
          <note>
            Det här hade jag egentligen inte behövt ta upp om vi nu kunde
            se att Folkpartiet byter inriktning, men icke. Ni fortsätter med
            ännu mer. Det ska vara fler jobbskatteavdrag. Värnskatten ska
            bort. Man vill sänka skatten allra mest för dem som tjänar mest.
            Då är det inte för dem som tjänar 20 000, 30 000 eller 40 000,
            utan det är för dem som tjänar mest i landet.
          </note>
          <note>
            När ska ni förstå att det inte går att skattesänka sig till en
            bättre skola? Eller tror du fortfarande på det receptet, Jan Björklund?
          </note>
          <note type="speaker">
            Anf. 121 JAN BJÖRKLUND (FP) replik:
          </note>
          <note>
            Herr talman! Om Stefan Löfven är så arg på jobbskatteavdragen
            är det väl bara att lägga fram förslag om att riva upp dem och
            höja skatterna igen. Du får ju igenom alla höjningar. Det har
            ju vi andra gått med på i din överenskommelse. Lägg fram förslagen
            och driv igenom dem! Men du vill inte heller göra det, för du
            förstår att det vore skadligt. Du står och kritiserar oss, men
            du är inte beredd att fullfölja din kritik.
          </note>
          <note>
            340 000 nya jobb skapades under alliansregeringens tid, och det
            var under den djupaste lågkonjunkturen sedan 1930-talet. Ingen
            här inne har upplevt en djupare lågkonjunktur än den vi har upplevt
            de senaste åren. Sverige står ju ut i ett västvärldsperspektiv.
            Vi gick i själva verket ut ur finanskrisen med en av västvärldens
            starkaste ekonomier.
          </note>
          <note>
            Självklart har även vi högre arbetslöshet än vad vi hade före
            finanskrisen – och det har alla länder – men vi har lyckats bättre
            än nästan alla andra länder. Och vi har framför allt lyckats mycket
            bättre än alla som har provat på socialdemokratisk politik i Europa.
            Det är de som är de stora krisländerna.
          </note>
          <note>
            Apropå valfrihet och skola, Stefan Löfven, skakade vi hand på
            friskoleöverenskommelsen på ditt rum, du och jag, när jag var
            minister och du var i opposition. Sedan dröjde det några dagar
            tills Sjöstedt fick riva upp den. Så mycket var den överenskommelsen
            värd!
          </note>
          <note>
            Vi gjorde ju överenskommelsen just därför att vi båda insåg att
            vi vill kombinera föräldrars valfrihet med högre kvalitetskrav
            och få bort avarterna. Vi hade tuffa förhandlingar, men vi nådde
            en överenskommelse.
          </note>
          <note>
            Om du, Stefan Löfven, säger att du är beredd att stå för den
            friskole ­ överenskommelse vi slöt och inte lägga till Sjöstedts
            extrakrav är vi såklart också beredda att stå för den. Det var
            precis det problemet vi var till för att lösa.
          </note>
          <note>
            Jag har noterat att du har lagt dig till med en ny retorik i
            skolfrågor, Stefan Löfven. Den är intressant. Vad får du allt
            ifrån? Men du får passa dig. Snart kommer socialdemokratiska kommunalpolitiker
            och riksdagsledamöter börja kalla dig ”major”, och det är det
            värsta som kan drabba dig.
          </note>
          <note>
            (Applåder)
          </note>
          <note type="speaker">
            Anf. 122 Statsminister STEFAN LÖFVEN (S) replik:
          </note>
          <note>
            Herr talman! Det hjälper inte, Jan Björklund. Att ljuga många
            gånger gör inte en lögn till en sanning. Om du inte kan Friskolekommitténs
            betänkande ska jag lämna personligen lämna över ett signerat exemplar.
            Då kan du se vad betänkandet innehåller.
          </note>
          <note>
            Det innehåller bland annat en reservation där vi hade en avvikande
            uppfattning, och det gick du med på att vi skulle få driva, Jan
            Björklund. Det är sanningen om Friskolekommitténs betänkande.
          </note>
          <note>
            I årets budget vill ni fortsätta att skära ned på utbildningen.
            Det är bara att räkna ihop minusposterna. Summa summarum vill
            ni göra nedskärning ­ ar i välfärden med 4,7 miljarder. En femteklassare
            klarar att räkna ihop minusposterna. Det klarar du också, Jan
            Björklund.
          </note>
          <note>
            Det är över 1 miljard minus på utbildningen. Det står minus 970
            miljoner kronor på skola, utbildning och studiestöd och minus
            75 miljoner på folkbildning. Det är er budget ställd mot regeringens
            utvecklingsbudget för svensk skola. Det är en tragedi för er del.
          </note>
          <note type="speaker">
            Anf. 123 JAN BJÖRKLUND (FP) replik:
          </note>
          <note>
            Herr talman! Det är en mycket märklig tolkning av en överenskommelse.
            Våra partier var överens, men ni hade ett särskilt uttalande.
            Låt mig betona att det var ett särskilt uttalande och inte en
            reservation. Jag kan skriva under utredningen och lämna över den
            till dig.
          </note>
          <note>
            I ert särskilda uttalande anförde ni att ni i överenskommelsen
            inte fick igenom det kommunala veto som ni ville ha. Nu säger
            ni att det ingår i överenskommelsen och att ni får föra in det
            eftersom ni har tagit över.
          </note>
          <note>
            Självklart ingår det inte i överenskommelsen. Ni skrev ju ett
            särskilt uttalande eftersom ni inte fick in det i överenskommelsen.
          </note>
          <note>
            Att nu säga att det som Jonas Sjöstedt ville ha ingår i överenskommelsen
            och att vi har accepterat det är trams, Stefan Löfven. Jag fattar
            inte hur du har kunnat ägna dig åt förhandlingsarbete tidigare
            i ditt liv, vilket du ju gjorde i många år.
          </note>
          <note>
            Det är helt obegripligt att ni direkt efteråt driver igenom den
            fotnot som ni inte fick igenom. Så kan man inte agera. Det är
            inte seriöst, Stefan Löfven.
          </note>
          <note>
            (Applåder)
          </note>
          <note type="speaker">
            Anf. 124 JIMMIE ÅKESSON (SD) replik:
          </note>
          <note>
            Herr talman! I går ägnade jag mig åt att googla lite. Jag googlade
            bland annat begreppet liberaler. Folkpartiet heter ju Folkpartiet
            liberalerna. Det hörde vi också i Jan Björklunds anförande.
          </note>
          <note>
            Jag hittade en definition som jag tror att Jan Björklund kan
            skriva under på: Liberaler tror på människan. Frihet är för liberaler
            inte bara ett tillstånd där var och en kan göra vad hon vill utan
            en förutsättning för att människor ska kunna växa och utvecklas
            till ansvarskännande medborgare.
          </note>
          <note>
            Jan Björklunds anförande var ganska högtravande. Jan Björklund
            sa att han kommer att ta strid för att säkra valfrihet för dem
            som behöver den, att individen tilltros stor frihet och så vidare.
            Frihet verkar vara ett centralt begrepp för liberaler.
          </note>
          <note>
            Ändå vill Jan Björklund och Folkpartiet liberalerna inskränka
            människors frihet, inte minst barnfamiljers frihet. Det är på
            grund av Folkpartiet som vårdnadsbidraget blev en halvmesyr som
            ingen är särskilt glad över. Nu har Folkpartiet dessutom sett
            till att vi kommer att få ytterligare kvotering i föräldraförsäkringen
            genom en tredje så kallad pappamånad. Folkpartiets kvinnoförbund
            vill gå ännu längre, ska tilläggas.
          </note>
          <note>
            Herr talman! Min enkla fråga till Jan Björklund är: Hur rimmar
            det med den liberalism som Jan Björklund nyss talade sig varm
            för?
          </note>
          <note type="speaker">
            Anf. 125 JAN BJÖRKLUND (FP) replik:
          </note>
          <note>
            Herr talman! Under precis de år då arbetsgivare ska bestämma
            vilka unga medarbetare de ska satsa på håller de unga medarbetarna,
            i 25–35-årsåldern, på att bilda familj. Då väljer många arbetsgivare
            bort duktiga kvinnor för att de inte vågar satsa på dem eftersom
            de räknar med att kvinnorna kommer att vara borta mycket under
            den tid familjen bildas. De vet ju inte om kvinnorna kommer att
            vara borta, men de räknar med det och väljer därför bort kvinnorna.
          </note>
          <note>
            Det är den andra sidan av saken. Det påverkar kraftigt kvinnors
            möjlighet på arbetsmarknaden både lönemässigt och karriärmässigt.
          </note>
          <note>
            För mig handlar ökad jämställdhet i föräldraförsäkringen också
            om att åstadkomma mer jämställda möjligheter på arbetsmarknaden,
            och det hänger ihop.
          </note>
          <note>
            Jag medger att det finns en målkonflikt. Jag har en helt annan
            grundsyn än de rödgröna. Det finns en målkonflikt mellan valfrihet
            och jämställdhet.
          </note>
          <note>
            Vi säger ja till ytterligare en månad. Låt oss se vad det ger.
            Jag är inte beredd att gå vidare med fifty-fifty.
          </note>
          <note>
            Det finns en målkonflikt, vilket Jimmie Åkesson pekar på. Det
            handlar om båda dessa mål: en mer jämställd arbetsmarknad och
            valfrihet.
          </note>
          <note>
            Jimmie Åkesson struntar fullständigt i en jämställd arbetsmarknad;
            det är inte alls intressant.
          </note>
          <note>
            Det är dock intressant för oss, och därför landar vi i denna
            avvägda uppfattning. Vi säger ja till en tredje pappamånad, men
            vi är i dag inte beredda att gå vidare. Vi vill nämligen uppnå
            båda målen: ökad valfrihet och ökad jämställdhet.
          </note>
          <note type="speaker">
            Anf. 126 JIMMIE ÅKESSON (SD) replik:
          </note>
          <note>
            Herr talman! Jan Björklund talade om att tilltro individen stor
            frihet. Jag är övertygad om att det ojämna uttaget av föräldraförsäkringen
            inte i första hand beror på det som Jan Björklund beskriver utan
            att den största boven i sammanhanget är att många kvinnor arbetar
            deltid i offentlig sektor och tjänar mindre pengar, och då är
            det rimligt att den som har ett heltidsjobb, kanske i det privata
            näringslivet, fortsätter att jobba.
          </note>
          <note>
            En annan förklaring är att mamman har fysiska förutsättningar
            som gör det särskilt viktigt att just hon är hemma de första månaderna.
          </note>
          <note>
            Här röstar Folkpartiet nej till allt. När vi föreslår rätt till
            heltid i offentlig sektor är Folkpartiet emot. När vi föreslår
            fler lönekartläggningar är Folkpartiet emot. I stället angriper
            ni familjers frihet. Det rimmar illa med liberalismen.
          </note>
          <note>
            Jag har en undersökning till Jan Björklund som visar att 90 procent
            av Folkpartiets väljare är motståndare till ökad kvotering i föräldraförsäkringen.
          </note>
          <note type="speaker">
            Anf. 127 JAN BJÖRKLUND (FP) replik:
          </note>
          <note>
            Herr talman! Ställer man frågan så, så får man det svaret. Ställer
            man i stället frågan om det borde vara mer jämställda löner och
            karriärmöjligheter på svensk arbetsmarknad svarar nästan alla
            ja på det också. Då finns det en målkonflikt, för det hänger ihop.
          </note>
          <note>
            Det är denna målkonflikt jag försöker resonera kring. Verkligheten
            är inte alltid svart eller vit, utan vi vill uppnå flera mål samtidigt.
            Då får vi göra avvägningar, och det är denna avvägning vi har
            stannat vid.
          </note>
          <note>
            Du kallar vårdnadsbidrag för frihet, Jimmie Åkesson. Du får akta
            dig, för du hamnar snart i en socialistisk fälla där bidrag och
            statsutgifter är frihet. Så ser inte jag på det. Ökade bidrag
            är inte frihet. Vårdnadsbidraget har dessutom fått den olyckliga
            effekten att det stänger ute lågutbildade invandrarkvinnor från
            arbetsmarknaden. För att få ut bidraget måste de dessutom hålla
            barnen hemma från förskolan där barnen borde vara och lära sig
            svenska.
          </note>
          <note>
            Jag erkänner att det är en målkonflikt mellan valfrihet och jämställdhet.
            Men vi behöver också arbeta för att få mer jämställda förhållanden
            på svensk arbetsmarknad.
          </note>
          <note type="speaker">
            Anf. 128 JONAS SJÖSTEDT (V) replik:
          </note>
          <note>
            Herr talman! Folkpartiet vill sänka ingångslönerna för unga människor.
            Jag har många gånger försökt reda ut hur mycket ni vill sänka
            dem med, men jag har aldrig fått något svar. Jag tänkte att i
            dag är dagen då Jan Björklund svarar på hur låga ingångslönerna
            ska bli.
          </note>
          <note>
            När du, Jan Björklund, höll ditt sommartal 2015 talade du om
            att man i offentlig sektor skulle kunna gå ned till 75 procent
            av lägsta lön. Då ska man veta att ingångslönen för en undersköterska
            i dag kan vara 18 000 kronor före skatt. Det innebär att man skulle
            tjäna mindre än 14 000 kronor före skatt. Men det är ingen ungdomshyra
            på lägenheter och inga ungdomspriser på maten på Konsum. Hur ska
            man då klara sig på 13 000–14 000 kronor i månaden före skatt?
          </note>
          <note>
            Vi har stor brist på undersköterskor. Vi behöver att massor med
            unga människor utbildar sig till dessa viktiga arbeten i sjukvården
            som är underbetalda redan i dag. Hur ska vi få unga att vilja
            bli undersköterskor när de kan få en inkomst som de inte ens kan
            klara sig på?
          </note>
          <note>
            Jan Björklund! Nu har du chansen att berätta hur mycket du vill
            sänka ingångslönen för en undersköterska med. Vad ska de tjäna?
          </note>
          <note type="speaker">
            Anf. 129 JAN BJÖRKLUND (FP) replik:
          </note>
          <note>
            Herr talman! Vi talar om 18 ‑ , 19- och 20-åringar, och där är
            problemet att många som inte har någon utbildning går arbetslösa.
            Det är bakgrunden.
          </note>
          <note>
            Jonas Sjöstedt och andra på vänsterkanten, framför allt LO, har
            pressat upp de lägsta ingångslönerna så pass kraftigt att vi till
            och med har Europas högsta ingångslöner för ungdomar. Därför har
            vi en alltför hög ungdomsarbetslöshet.
          </note>
          <note>
            Jag såg en debattartikel i dag som handlade om att ungdomsarbetslösheten
            är överdriven. Det är sant. Den är överdriven när det handlar
            om dem som går långa utbildningar och som registreras som arbetslösa.
            Det verkliga problemet är de som inte skaffar sig utbildning.
            De hoppar av gymnasiet eller slutar på olika sätt, och de får
            inget jobb.
          </note>
          <note>
            Jag kan berätta för dig Jonas Sjöstedt, att de socialbidrag man
            får när man är 19–20 år inte är speciellt höga, och a-kassa har
            man ännu inte kvalificerat sig för.
          </note>
          <note>
            Min enkla utgångspunkt – den skiljer sig säkert från din – är
            att det är bättre att man har ett första ingångsjobb, även om
            ingångslönen är lite lägre när man är 19 år, än att man går arbetslös
            på socialbidrag.
          </note>
          <note type="speaker">
            Anf. 130 JONAS SJÖSTEDT (V) replik:
          </note>
          <note>
            Herr talman! Jag tycker att du smiter från frågan, Jan Björklund.
          </note>
          <note>
            När du höll ditt tal pratade du om kommuner och landsting som
            arbetsgivare. De anställer till exempel undersköterskor, och oftast
            ställs krav på utbildning som undersköterska när man börjar. Du
            sa att de ska få sänkt lön – 75 procent av lönen. Det är en månadslön
            på under 14 000 kronor i månaden. Det kan man inte leva på. Både
            du och jag vet att man inte klarar sig på det.
          </note>
          <note>
            Varför ska någon som gör ett viktigt arbete inte få betalt för
            det bara för att man är ung? Det tycker jag är obegripligt. Hur
            ska en ung människa kunna motiveras att utbilda sig om man sänker
            ingångslönen till 75 procent av en redan alltför låg lön?
          </note>
          <note>
            Om den genomsnittliga ingångslönen för en undersköterska är 18
            000 nu, Jan Björklund, hur mycket ska man ha? Är det 14 000, 13
            000 eller 12 000? Hur stor är ungdomsrabatten? Hur stor är rean
            på unga människor som ska arbeta?
          </note>
          <note type="speaker">
            Anf. 131 JAN BJÖRKLUND (FP) replik:
          </note>
          <note>
            Herr talman! Hur hög ungdomsarbetslöshet ska vi ha, Jonas Sjöstedt?
            Hur många ungdomar ska gå ut skolan utan att få jobb? När är du
            nöjd? Hur mycket vill du pressa upp lönerna så att fler och fler
            står utan jobb? Det är ju det som blir följden av dagens lönepolitik.
          </note>
          <note>
            Jag tycker inte och har aldrig föreslagit att staten ska sätta
            löner, utan det ansvaret borde arbetsmarknadens parter ta. Det
            man gör nu är att driva upp ingångslönerna så att man får en stor
            arbetslöshet, och sedan skjuter man över hela notan på samhället,
            som får betala för arbetslösheten.
          </note>
          <note>
            Parterna bör ta ett ökat ansvar. Stefan Löfven var inne på detta
            när han var ordförande för IF Metall. Då sänkte man i ett avtal
            lönen till 75 procent för unga människor som ännu inte är fullärda.
            Det är den typen av modeller man bör tänka sig eller lärlingssystem
            som man har i resten av Europa, där man har lägre ungdomsarbetslöshet.
          </note>
          <note>
            Jobb är bättre än bidrag, Jonas Sjöstedt.
          </note>
          <note>
            (Applåder)
          </note>
          <note type="speaker">
            Anf. 132 JAKOB FORSSMED (KD):
          </note>
          <note>
            Herr talman! Vi lever i en tid av snabba förändringar. Det är
            en tid av oro, nya krav, hot och möjligheter, en tid där mycket
            av det vi tidigare gjort visar sig otillräckligt och där flera
            gamla svar inte är rätt för nya problem.
          </note>
          <note>
            Hur ser en framgångsrik politik ut för det goda samhället i en
            ny tid? Vad ska vi göra i dag för att Sverige ska vara ett bra
            land att leva i om fem år, tio år och femtio år?
          </note>
          <note>
            Många är de politiska partier och politiker som i dag söker efter
            svar och lösningar på detta. Det gör mitt parti och jag också.
          </note>
          <note>
            En utgångspunkt för att kunna säga vad vi ska göra i dag är att
            vi måste förstå vad som gör ett samhälle gott och starkt. Det
            är inte främst en viss nivå på bnp. Det är inte den specifika
            utformningen av socialförsäkringar. Det är faktiskt heller inte
            var exakt vi placerar oss i PISA-mätningarna.
          </note>
          <note>
            Tillväxt, välfärdsframgångar och kunskap är förutsättningar för
            ett gott samhälle, men det är inte tillräckligt – inte ensamt.
            Det goda samhället kräver mer. Det kräver gemenskap och tillit.
            Det kräver värden och hopp. Nästan 1 miljon människor i vårt land
            tror inte att de har någon att vända sig till om de får problem.
            Det är en av vår tids viktigaste samhällsutmaningar.
          </note>
          <note>
            Ett de största hoten mot ett gott samhälle är klyftor. När samhället
            polariseras är det svårt att känna gemenskap. Om skillnaderna
            mellan dem som har resurser och möjligheter och dem som inte har
            det blir alltför djupa och framför allt upplevs som nästan omöjliga
            att forcera blir det svårt att känna tillit.
          </note>
          <note>
            Den största klyftan Sverige i dag går mellan dem som har jobb
            och dem som inte har det och mellan dem som finns i en arbetsgemenskap
            och dem som står utanför. Någon har sagt att när man får ett arbete
            handlar livet inte längre bara om överlevnad utan om att investera
            i en bättre framtid.
          </note>
          <note>
            Vi har gjort mycket under de år som ligger bakom oss, men vi
            har inte gjort tillräckligt. Utanförskapet har minskat och blivit
            smalare, men också djupare. Det hänger intimt ihop med integrationsutmaningen,
            eftersom många av dem som står långt från arbetsmarknaden är utrikes
            födda. Andra har en funktionsnedsättning eller är unga och har
            svårt att komma in.
          </note>
          <note>
            Digitaliseringen med dess enorma möjligheter och utmaningar omformar
            nu snabbt vår arbetsmarknad. Då krävs en politik där alla jobb
            behövs, också de enkla. Tjänstejobb och sänkta trösklar – vi kristdemokrater
            vill se förändringar för att möjliggöra det.
          </note>
          <note>
            Vi vill se nystartsavdrag som komplement till nystartsjobben
            och matchningsanställningar för att långtidsarbetslösa ska kunna
            få in en fot på arbetsmarknaden. Vi vill bredda RUT-avdraget,
            som har visat sig framgångsrikt, genom nya tjänster i stället
            för att förstöra det, vi vill göra vissa förändringar i arbetsrätten
            och så vidare.
          </note>
          <note>
            Men vi kristdemokrater behöver utveckla vår politik mer för att
            vi ska kunna nå dit vi vill.
          </note>
          <note>
            Problemet med regeringens politik är att den inte vill ha en
            utveckling som gör att fler kan komma in. Trösklarna höjs i Sverige.
            De enkla jobben göre sig icke besvär, utan det är högproduktiva
            jobb som gäller i retoriken. Det är förstås bra, men det räcker
            inte för att få en inkluderande arbetsmarknad för alla.
          </note>
          <note>
            Det duger förstås inte att föra en politik som slår undan benen
            för enskildas initiativ, som förstör tjänstejobb och som bankar
            med en skatteklubba på att arbeta och anställa. Så bygger vi inte
            Sverige starkt.
          </note>
          <note>
            Herr talman! Att det skulle ge fler jobb med högre jobbskatt
            fungerar möjligen i omvända världen. Där man kan undra om statsministern
            befinner sig ibland.
          </note>
          <note>
            Stefan Löfven har som bekant varit Metallbas. Det är nog en och
            annan som minns rubriken ”Stålmannen som kan ta över efter Juholt”
            när Stefan Löfven blev partiledare för Socialdemokraterna.
          </note>
          <note>
            Kanske närde rörelsen en förhoppning om en närmast omnipotent
            superhjälte som skulle kunna rycka ut och fixa folkhemmets bekymmer.
            Men alla ni här inne i kammaren som har läst era superhjältetidningar
            vet att Stålmannen har en falsk dubbelgångare: Mr Bizarro.
          </note>
          <note>
            Mr Bizarro ser ut som Stålmannen i tidningarna, men har helt
            omvända förmågor. Stefan Löfven har efter valet kommit att få
            allt mindre likheter med Stålmannen och allt fler likheter med
            denne Mr Bizarro och hans omvända superkrafter, om uttrycket tillåts.
          </note>
          <note>
            Där Stålmannen har superblåstlungor för att ingjuta liv i och
            ge en nödvändig skjuts åt saker och ting har Mr Bizarro superinsugningslungor,
            för att suga luften ur saker som entreprenörskap, jobb och anställningar.
            Det skapar förstås en syrefattig politik med ett idémässigt vakuum.
          </note>
          <note>
            Mr Bizarro har en annan omvänd superkraft: fryssynen. Den har
            som vi nu ser stoppat investeringar hos välfärdsaktörer över hela
            vårt land. Och i stället för Stålmannens berömda teleskopsyn,
            som gör att man kan se långt in i framtiden, vilket ju vore bra,
            har vi fått en inverterad syn som ger ett synfält en kort bit
            bakom oss. Varför skulle statsministern annars vilja lägga straffskatt
            på äldre som jobbar, när framtiden efterfrågar ett längre arbetsliv?
          </note>
          <note>
            Det funkar inte riktigt för Mr Bizarro i den vanliga världen.
            Därför skapar han i serietidningen en parallell verklighet som
            är tvärtom. Kanske är detta regeringens mål också i Sverige.
          </note>
          <note>
            I Tvärtomsverige kallar man frihet att välja vård för tvång.
            I Tvärtom ­ sverige blir gåvorna till ideella organisationer högre
            om man höjer skatten på dem. I Tvärtomsverige blir det fler jobb
            om man höjer arbetsgivaravgifterna. I Tvärtomsverige vore allt
            frid och fröjd om det inte vore för en sak: Vi har den verklighet
            vi har.
          </note>
          <note>
            Herr talman! En av de största utmaningarna för Sverige är hur
            våra barn och unga har det. Trots materiella framsteg ökar den
            psykiska ohälsan. Fler unga känner oro och ångest än tidigare.
            Det gäller särskilt unga tjejer.
          </note>
          <note>
            Goda värderingar får inte riktigt fäste överallt, utan normlöshet
            och likgiltighet bygger lättare bo i miljöer för unga. Den andningspaus
            från skolgårdens glåpord som man förr kunde få efter skoldagens
            slut har upphört. Nu följer mobbningen med hem i mobilen.
          </note>
          <note>
            Unga tjejer och killar ligger sömnlösa på nätterna i Sverige.
            De går inte och lägger sig och hör ”God natt! Jag älskar dig.”
            från sina föräldrar, utan det sista som tränger sig in mellan
            huvud och kudde är ord av hat från blippet på skärmen där det
            står: ”Hur kan man vara så ful som du är?” De är 8, 9, 10, 11
            år gamla.
          </note>
          <note>
            I fråga om de lite äldre ungdomarna slår poliser och socialarbetare
            nu larm om att det finns ett helt nytt mönster i hur de beter
            sig mot varandra. Det begås övergrepp där offren inte förstår
            att det är fråga om övergrepp eftersom det har blivit normalt
            och förväntat – något att stå ut med. Det behöver vi tala om i
            politiken. Det är en mycket stor utmaning för Sverige.
          </note>
          <note>
            Vi har inte alla svar. Politiken har inte alla svar. Men några
            saker kan och ska vi göra.
          </note>
          <note>
            Vi kan satsa på elevhälsan med första linjens psykiatri. Vi kan
            vara tydligare om rätt och fel i skolan. Vi kan se till att det
            skapas ett rättsväsen som bättre prioriterar dessa brott och övergrepp.
            Och vi kan ge stöd till det viktigaste som finns i barnens liv
            – deras föräldrar.
          </note>
          <note>
            Ett gott samhälle behöver starka familjer. Men även här tycker
            jag att regeringen är på väg att leverera tvärtompolitik. Föräldrar
            behöver känna stöd och anförtros ansvar. I stället vill regeringen
            ta ifrån dem makt och myndighet. Regeringen vill styra och ställa.
          </note>
          <note>
            Föräldrar som tillbringar tid med sina barn borde hyllas i stället
            för att utmålas som ett samhällsproblem.
          </note>
          <note>
            Det duger inte. Det är fel attityd. Det är inte föräldrarnas
            fel. Engagerade föräldrar är nyckeln till att våra barn och unga
            ska må bättre.
          </note>
          <note>
            Jag tror att vi i större utsträckning måste se föräldrar som
            partner i arbetet och fråga dem vilket stöd de behöver för att
            klara sin otroligt viktiga uppgift i den nya tiden. Det är första
            steget att bygga ett starkare Sverige med mer gemenskap.
          </note>
          <note>
            (Applåder)
          </note>
          <note>
            Partiledardebatten var härmed avslutad.
          </note>
          <note>
            § 2 Justering av protokoll
          </note>
          <note>
            Protokollet för den 26 maj justerades.
          </note>
          <note>
            § 3 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2014/15: 629
          </note>
          <note>
            Till riksdagen
          </note>
          <note>
            Interpellation 2014/15: 629 Öresundssamarbete
          </note>
          <note>
            av Hans Wallmark (M)
          </note>
          <note>
            Interpellationen kommer inte att hinna besvaras inom föreskriven
            tid på grund av sjukdom.
          </note>
          <note>
            Stockholm den 9 juni 2015
          </note>
          <note>
            Utrikesdepartementet
          </note>
          <note>
            Kristina Persson (S)
          </note>
          <note>
            Enligt uppdrag
          </note>
          <note>
            Fredrik Jörgensen
          </note>
          <note>
            Expeditionschef
          </note>
          <note>
            Interpellation 2014/15:635
          </note>
          <note>
            Till riksdagen
          </note>
          <note>
            Interpellation 2014/15: 635 Tillämpning av terroristlagen för
            återvändare
          </note>
          <note>
            av Roger Haddad (FP)
          </note>
          <note>
            Interpellationen kommer inte hinna besvaras inom tidsfristen.
          </note>
          <note>
            Skälet till dröjsmålet är fullt i kammaren och andra åtaganden.
          </note>
          <note>
            Stockholm den 8 juni 2015
          </note>
          <note>
            Justitiedepartementet
          </note>
          <note>
            Anders Ygeman
          </note>
          <note>
            Interpellation 2014/15: 643
          </note>
          <note>
            Till riksdagen
          </note>
          <note>
            Interpellation 2014/15: 643 Osäkerhet kring ansökningar om jordbruksstöd
          </note>
          <note>
            av Daniel Bäckström (C)
          </note>
          <note>
            Interpellationen kommer inte hinna besvaras inom tidsfristen.
          </note>
          <note>
            Skälen till dröjsmålet är tidigare inbokade resor och arrangemang.
          </note>
          <note>
            Stockholm den 8 juni 2015
          </note>
          <note>
            Näringsdepartementet
          </note>
          <note>
            Sven-Erik Bucht (S)
          </note>
          <note>
            Enligt uppdrag
          </note>
          <note>
            Fredrik Ahlén
          </note>
          <note>
            Expeditionschef
          </note>
          <note>
            Interpellation 2014/15: 682
          </note>
          <note>
            Till riksdagen
          </note>
          <note>
            Interpellation 2014/15: 682 Bekämpning av översvämningsmygg
          </note>
          <note>
            av Margareta B Kjellin (M)
          </note>
          <note>
            Interpellationen kommer att besvaras måndagen den 22 juni 2015.
            Klimat- och miljöministern har inte möjlighet att besvara interpellationen
            inom anvisad tid på grund av redan inbokade engagemang.
          </note>
          <note>
            Stockholm den 8 juni 2015
          </note>
          <note>
            Miljö- och energidepartementet
          </note>
          <note>
            Åsa Romson (MP)
          </note>
          <note>
            Enligt uppdrag
          </note>
          <note>
            Lena Ingvarsson
          </note>
          <note>
            Expeditions- och rättschef
          </note>
          <note>
            § 4 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Kulturutskottets betänkanden
          </note>
          <note>
            2014/15:KrU9 Litteratur, läsande och språk
          </note>
          <note>
            2014/15:KrU11 Politik för det civila samhället inklusive idrott
            och trossamfund
          </note>
          <note>
            Finansutskottets betänkanden
          </note>
          <note>
            2014/15:FiU19 Några värdepappersmarknadsfrågor
          </note>
          <note>
            2014/15:FiU32 En utredning om ett regelverk för säkerställande
            av valfrihet, mångfald och kvalitet i fråga om välfärdstjänster
          </note>
          <note>
            Utbildningsutskottets betänkanden
          </note>
          <note>
            2014/15:UbU7 Statens dimensionering av lärarutbildning
          </note>
          <note>
            2014/15:UbU13 Ökad individanpassning och en effektivare sfi och
            vuxenutbildning
          </note>
          <note>
            2014/15:UbU16 Stiftelsen Riksbankens Jubileumsfonds verksamhet
            och årsredovisning 2014
          </note>
          <note>
            Arbetsmarknadsutskottets betänkande
          </note>
          <note>
            2014/15:AU11 Arbetsförmedlingen
          </note>
          <note>
            § 5 Norden
          </note>
          <note>
            Utrikesutskottets betänkande 2014/15:UU9
          </note>
          <note>
            Norden (skr. 2014/15:90 och redog. 2014/15:NR1)
          </note>
          <note>
            föredrogs.
          </note>
          <note type="speaker">
            Anf. 133 HANS WALLMARK (M):
          </note>
          <note>
            Herr talman! Vi får väl se detta som en viss tempoväxling mellan
            partiledardebatten och Natodebatten: Herr talman! Vi växlar upp!
          </note>
          <note>
            Nordiskt samarbete och samverkan kan ta sig många olika sorters
            uttryck. Låt mig inledningsvis ange tre aspekter.
          </note>
          <note>
            För några dagar sedan besökte jag partivänner i regeringsställning
            i Norge. I en butik vid Karl Johan som jag senare besökte arbetade
            Edvin från min hemkommun Ängelholm. Han var tillbaka i Oslo för
            att tjäna lite mer pengar. Dessa skulle användas för fortsatta
            studier hemma i Sverige men först också en långresa. Edvin hade
            just nu två jobb samtidigt i Norge. Det blir inte mycket fritid
            men en möjlighet till bra inkomst.
          </note>
          <note>
            Med en gemensam nordisk arbetsmarknad kan konjunktursvängningar
            i de olika länderna pareras. Vi vet att många svenska ungdomar
            de senaste åren funnit jobb och därmed fått viktiga erfarenheter
            och meriter i ett annat grannland. Med den höjning av ungdomsarbetsgivaravgifterna
            som den nuvarande svenska regeringen vill genomföra finns naturligtvis
            risken att detta ännu för en tid kommer att driva yngre än mer
            till Oslo och Köpenhamn för att få jobb.
          </note>
          <note>
            Men dessa ungdomar som arbetar är oerhört fina ambassadörer för
            Sverige, herr talman. Arbetsgivare i de övriga nordiska länderna
            ger ofta uttryck för den lojalitet som visas av de svenska ungdomarna.
            De visar arbetsglädje, pliktkänsla och en hög servicegrad. Edvin
            och alla andra kan sträcka på sig för de fina jobb de utför. Och
            den här naturliga rörligheten är en viktig del av vårt Norden.
          </note>
          <note>
            Herr talman! Den andra aspekten är en nyhet från förra veckan
            som väckte stor uppmärksamhet och irritation i Skåne. I medierna
            har man nämligen kunnat läsa om en familj som retroaktivt har
            tvingats betala tillbaka stora summor som de tidigare har fått
            i barnbidrag, detta på grund av att mamman, som barnbidragen betalats
            ut till, har bott i Sverige men arbetat i Danmark. Om barnbidragen
            i stället hade betalats ut till pappan, som arbetar i Sverige,
            hade familjen inte blivit tvungen att betala tillbaka pengarna
            – detta trots att situationen för familjen i övrigt varit exakt
            densamma.
          </note>
          <note>
            Vad som borde vara en rent administrativ fråga drabbar en enskild
            familj med tiotusentals kronor i extra kostnader. Hemma i Skåne
            skakar folk på huvudet åt den här typen av exempel.
          </note>
          <note>
            Den är den här typen av frågor jag hade önskat att få ställa
            till en regeringsföreträdare, men det får jag göra vid annat tillfälle.
            Här tror jag att det finns en stor likhet över parti- och blockgränser.
            Jag tror att det är viktigt att vi prioriterar arbetet mot olika
            former av gränshinder. Sådant som har drabbat mamman med barnbidraget
            är ett exempel. Det handlar om sådant som gör det dagliga livet
            svårare för alla nordbor som är medborgare i ett land men som
            arbetar eller studerar i ett annat land.
          </note>
          <note>
            Herr talman! Över 15 000 personer arbetspendlar i dag över Öresund.
            Deras arbete bidrar till att regionen är ett av Nordens främsta
            tillväxtområden. Även på andra håll i Sverige, exempelvis i Tornedalen
            och längs den norska gränsen i Värmland, finns en omfattande arbetspendling.
            Trots detta finns gränshinder som för den enskilda medborgaren
            ofta upplevs som orimliga och som även för ansvariga myndigheter
            kan vara svåröverblickbara. Frågan om barnbidrag är bara ett exempel
            på hur dagens regelverk försvårar för den som arbetspendlar mellan
            två nordiska länder. Liknande fall finns för pappor som har svårt
            att få ut de pappadagar de har rätt till och för tillfälligt sjukskrivna
            som har svårt att få ut sin sjukersättning.
          </note>
          <note>
            Andra sådana gränshinder som försvårar men också irriterar är
            exempelvis svenskar som blir arbetslösa och som förlorar rätten
            till inkomstbortfallsförsäkring om de är medlemmar av fel a-kassa.
            Det gäller både personer som mister sitt svenska jobb och gränsarbete.
          </note>
          <note>
            Det kan vara skillnader mellan yrkesutbildningar i Sverige och
            Danmark, där danska elever – l æ rlinger – inte kan ansöka om
            praktikplats hos ett svenskt företag. Det kan handla om svenska
            registreringskrav som gör det svårare att ha dansk firmabil i
            Sverige. Det kan handla om kreditvärdigheten. Den kan vara svår
            att pröva i ett annat nordiskt land, vilket ställer till med problem
            vid köp av bostad eller fordon.
          </note>
          <note>
            Och så har vi ett alldeles nytt hinder: Numera, herr talman,
            ska 30 procent av ett flyttgods värde deponeras ifall man kör
            genom Sverige för att flytta mellan Norge och Danmark!
          </note>
          <note>
            Norden måste vara mer än de högstämda talen. Norden handlar om
            att underlätta för medborgare att ta sig mellan länderna för arbetets
            skull, för utbildningens skull, för kärlekens skull, för kulturens
            skull, för nöjets skull eller för handelns skull.
          </note>
          <note>
            Herr talman! En tredje aspekt är de politiska mötena och utbytet.
            Sverige och vår riksdag stod värd för Nordiska rådets ordinarie
            session hösten 2014 – det var den 66:e sessionen . Så här i efterhand
            vill jag tacka talmannen och alla riksdagens medarbetare som gjorde
            det möjligt för både parlamentariker och regeringsföreträdare
            att mötas på det fina sätt som skedde i Stockholm.
          </note>
          <note>
            År 2014 , som utrikesutskottets betänkande handlar om , var också
            ett minnesår både för den norska grundlagen och för att d et hade
            varit 200 år av fred mellan de nordiska länderna . Även om vi
            stundom riktat vapen mot varandra har de aldrig avfyrats. År 2014
            var e tt fredsår som har fogats till ett annat år av fred och
            d ärmed kommit att galvanisera våra nordiska länder samman. Det
            är e n stark legering som har visat sig hållbar inte minst då
            Sveriges grannar angreps under 1940-talets första år. Med Norges
            grundlag 200 år pekas också på den konstitutionella grundens betydelse.
            Rättsordning, förutsägbarhet och laglighet är v äsent ligt för
            att säkra både fred och frihet.
          </note>
          <note>
            För egen del hoppas jag att vi i internationella sammanhang ska
            bli bättre på att berätta om hur en anda av tillit och respekt
            kan skapas mellan länder som historiskt har legat i krig med varandra.
            Till det ta kommer också att sj älvstyret – som exempelvis Åland
            har tillerkänts – visar hur slitningar mellan länder, mellan folk
            och språkgrupper kan lösas och i stället vändas till framgångar.
            Allt detta borde vi bli bättre på att berätta om.
          </note>
          <note>
            Bara mellan Sverige och Danmark har i historisk tid runt 30 krig
            utkämpats. Troligtvis finns det inte två länder som så ofta, så
            länge och så många gånger i historien har vänt sig mot varandra.
            Efter att Danmark förlorat Skåne – och därmed Sverige vunnit –
            har det nu lugnat ned sig.
          </note>
          <note>
            Herr talman! Numera kan strider utkämpas på andra arenor. Allt
            oftare står vi där sida vid sida. Sverige är starkt beroende av
            omvärlden för vårt välstånd. I dag kommer motsvarande hälften
            av vå r bnp via handel , varav en avsevärd andel kommer från handel
            med just vårt närområde, med nära grannar runt Östersjön och i
            Nordeuropa. Varje dag handlar vi med EU för 3,5 miljarder. Två
            månaders EU-handel motsvarar alltså hel a vårt socialförsäkringssystem,
            pensioner, sjuklön, föräldrapeng, arbetslöshetsförsäkring. Det
            är därför som frihandel är så viktigt för vårt välstånd och vår
            välfärd.
          </note>
          <note>
            President Theodore Roosevelt uppges pragmatiskt ha konstaterat:
            Speak softly and carry a big stick – prata vänligt, men ha med
            dig en knölpåk.
          </note>
          <note>
            Så tror jag också att Nordens försvars- säkerhets- och utrikespolitik
            ska formas. Vi har en lång tradition att f alla tillbaka på av
            diplomati med generalsekreterare i FN , både Trygve Lie och Dag
            Hammarskjöld. Tillsammans med resten av Europa visas fasthet och
            tydlighet då länder i vårt närområde utsätts för överfall och
            områden annekteras.
          </note>
          <note>
            Då är det också bra att vi med större frimodighet än tidigare
            i samtal här i Norden vågar prata om gemensamma utmaningar inom
            säkerhets- och försvarsområdet. Det handlar om ett säkerhetsläge
            från Atlanten till Östersjön, från Västgrönlands yttre gräns till
            Östfinnmark, Lappland och Östersjön.
          </note>
          <note>
            Herr talman! Jag uppskattar den Nato de b a tt som nu tagit fart
            i Sverige sedan den nya regeringen i Helsingfors i Finland konstaterat
            att det landet i likhet med Sverige är allianslöst/alliansfritt,
            men i Finland ser man Natomedlemskapet som en möjlighet.
          </note>
          <note>
            Ingen kan vara oberörd inför det som har skett i vår t närområde
            med rysk aggressivitet mot Ukraina, inklusive den illegala ann
            ekteringen av Krim och ökade incidenter och provokationer i Östersj
            öområdet med a llt från kränkningar av luftrum och vatten till
            militärflyg med avslagna transpondrar.
          </note>
          <note>
            Därför känns det för egen del viktigt att Norden visar solidaritet
            med Ukraina , men också att vi fördjupar samarbetet med Estland,
            Lettland och Litauen samt andra Östersjönationer som Polen och
            Tyskland.
          </note>
          <note>
            Herr talman ! Avslutningsvis: Utöver det tack som jag redan har
            riktat till Sveriges riksdag för en väl genomförd session förra
            året som jag kan se tillbaka på som Nordiska rådets då tjänstgörande
            president vill jag också tacka alla företrädare över parti - och
            blockg ränser för ett fint samarbete i den 20 personer starka
            svenska delegationen som jag har haft förmånen att vara ordförande
            för.
          </note>
          <note>
            Herr talman! Med dessa ord yrkar jag bifall till reservation
            1 och i övrigt bifall till utrikesutskottets förslag i betänkandet.
          </note>
          <note>
            (Applåder)
          </note>
          <note type="speaker">
            Anf. 134 ARON EMILSSON (SD):
          </note>
          <note>
            Herr talman! I dag debatterar vi utrikesutskottets betänkande
            9 angående Norden och det nordiska samarbetet. Jag är en av de
            m som har förmånen att vara en aktiv del av det nordiska samarbetet
            i egenskap av ledamot i den svenska delegationen i Nordiska rådet,
            rådets kultur- och utbildningsutskott och gränshindergruppen.
            Det är hedrande och angeläget. Det nordiska samarbetet har både
            en lång tradition och ögonen vända mot framtiden. Sverige är ett
            starkt land, men en del av en ännu starkare helhet, Norden – Nordens
            sak är vår.
          </note>
          <note>
            Sverigedemokraterna värnar ömt det nordiska samarbetet och har
            i ett flertal motioner här i riksdagen belyst frågor där behovet
            av ett fördjupat samarbete varit särskilt påtagligt. Jag tänkte
            här göra en kort ” överflygning ” av de viktigaste viljeinriktningarna
            i den följdmotion till regeringens skrivelse om det nordiska samarbetet
            som behandlas i detta betänkande.
          </note>
          <note>
            Sverigedemokraterna vill belys a två frågor som i dagsläget bör
            ses som prioriterade, nämligen försvars- och säkerhetssamarbetet
            samt den nordiska kultursamverkan. I ett oroligt läge i Europa
            och inte minst i Östersjöregionen är det av stor vikt att vi fördjupar
            och förstärker det nordiska försvars- och säkerhetssamarbetet.
            En nordisk kultursamverkan med bredd och spets är också nödvändig
            för att värna, vårda och stärka den nordiska kulturgemenskapen
            .
          </note>
          <note>
            Låt mig börja med att välkomna att frågan om radikalisering,
            terrorism och den oroan de utvecklingen mot att unga i N orden
            reser för att delta i terrorverksamhet hos framför allt IS i Syrien
            och Irak har lyfts upp på dagordningen inom det nordiska samarbetet.
            Fri rörlighet inom EU och en omfattande migration till Sverige
            gör att tillit och tilltro till att den yttre gränsbevakningen
            i respektive land fungerar är centralt för att vi ska kunna fortsätta
            ha fri rörlighet och nedmontera gränshinder mellan våra nordiska
            länder.
          </note>
          <note>
            En annan aktuell och angelägen fråga rör stängningen av det nordiska
            ministerrådets kontor i Ryssland. Det är en mycket tråkig utveckling,
            men det är också en nödvändig markering. Det är av yttersta vikt
            att detta inte leder till en försämrad bevakning av nordiska intressen
            och nordisk när ­ varo i den delen av Östersjöregionen och gentemot
            de baltiska staterna , med vilka vi har en lång historia och ett
            långvarigt och betydelsefullt sam ­ arbete. Av den a nledningen
            bör regeringen inom det n ordiska ministerrå ­ det se över hur
            man eventuellt kan förstärka närvaron och sam verkan med de baltiska
            staterna under den tid som kontoren i nordvästra Ryssland måste
            hållas stängda – d etta både för att inte förlora betydelsefulla
            kontakt ­ ytor i regionen och för att ta till vara den kompetens
            som i dag finns vid dessa kontor . Jag up plever att N ordenministern
            har haft samma inställning.
          </note>
          <note>
            Herr talman! Sverigedemokraterna förespråkar ett förstärkt samarbete
            inom kultur - och utbildningsområdet , där vi menar att den nordiska
            språkförståelsen kan förbättras, att en nordisk kulturkanon kan
            införas som en naturlig utveckling av den nordiska litteraturkanon
            som redan existerar och att ett tätare samarbete kan ske kring
            friluftslivet och marknadsföring internationellt av Norden som
            besöksmål . Norden har resurser som inte kan utlokaliseras , och
            dessa bör vi samverka kring.
          </note>
          <note>
            Den 27 januari sammanträdde Nordiska rådets kultur- och utbildningsutskott
            i Mariehamn på Åland . V i kom då fram till ett gemensamt uttalande
            med anledning av attackerna mot demokratiska fri- och rättigheter
            i vårt närområde. Vi framhävde bland annat att ett av våra viktigaste
            värden i de nordiska länderna är att vi kan skriva och tala fritt,
            men att yttrandefriheten nu är satt under press.
          </note>
          <note>
            Attentatet i Paris och Köpenhamn har fördömts , och det råder
            konsensus om att det behövs en nordisk plattform för fri press
            och kvalitetsjournalistik. Det arbetet ska nu ut formas. Jag vill
            också poängtera att den sven ­ ska regeringen bör ta dessa frågor
            på allvar och vara en pådrivande kraft för att f rämja yttrande-
            och pressfrihet och andra demokratiska , självklara fri- och rättigheter
            i Norden.
          </note>
          <note>
            Tyvärr, herr talman, är det inte bara demokratiska fri- och rättigheter
            som utmanas i vår tid. Även vår fysiska trygghet och vårt territorium
            är under hot och provokation under dessa dagar, det har vi sett
            i närtid. D et visar inte minst de återkommande provokationerna
            från den nyvakna de ryska björnen .
          </note>
          <note>
            I linje med Stoltenbergrapporten från 2009 vill vi öka det nordiska
            samarbetet inom försvars- och säkerhetsområdet. Vi ser uppenbara
            förtjän ­ ster i att de nordiska länderna tar ett gemensamt ansvar
            för regionens säkerhet, i likhet med vad som länge planerades
            under det kalla krigets era. Vi välkomnar därför Nordefcosamarbetet
            och att det skett en nära samverkan i försvars- och säkerhetsfrågor
            mellan de nordiska och baltiska länderna under 2014.
          </note>
          <note>
            Mer kan samtidigt göras för att uppnå ett fördjupat försvarssamarbete
            i linje med de förslag som finns i Stoltenbergrapporten, och vi
            vill se ökade insatser i försvarssamarbetet för att uppnå sådana
            resultat. Samverkan kring luft- och sjöförsvar, personalförsörjning
            och materiel är några områden som vi vet att man tittat på och
            där vi menar att ländernas samarbete kan förstärkas, inte minst
            med Finland i ett första skede. Vi menar att Sveriges regering
            bör påbörja diskussioner med de övriga nordiska länderna och fortsätta
            de diskussioner som redan sker i syfte att skapa förutsättningar
            för ett nordiskt försvarssamarbete som också omfattar mer ömsesidiga
            försvarsgarantier i kristid.
          </note>
          <note>
            Herr talman! Nordens sak är vår. Vi delar inte bara geografisk
            närhet, utan också möjligheter. Det finns möjligheter och förutsättningar
            för att förstärka och fördjupa det nordiska samarbetet, utan att
            för den sakens skull stänga dörren för mellanstatlig samverkan
            utanför Sverige och Norden. Låt oss i våra olika roller, bland
            annat inom Nordiska rådet och Nordiska ministerrådet, kontinuerligt
            arbeta för att förstärka ett redan starkt samarbete med våra nordiska
            grannländer. Det bygger Sverige starkt, det bygger folklig förankring
            och det bygger vår gemensamma region stark.
          </note>
          <note>
            Avslutningsvis yrkar jag bifall till Sverigedemokraternas reservationer
            2 och 5 om skrivelsen och försvarsfrågan.
          </note>
          <note type="speaker">
            Anf. 135 HÅKAN SVENNELING (V):
          </note>
          <note>
            Herr talman! Vänsterpartiet ser en stor potential i att utveckla
            det nordiska samarbetet över landsgränserna. Vi vill utveckla
            nordisk samverkan framför allt med våra grannländer Norge och
            Finland. Vi har mycket gemensamt och skulle tjäna på att utveckla
            vårt samarbete på ett flertal områden, som infrastruktur, forskning,
            kapitalförsörjning på landsbygden, arbetsmarknad och service.
            Därför vill vi att Sverige tar de initiativ som behövs för att
            utveckla en tät samverkan mellan de nordiska länderna.
          </note>
          <note>
            Vi vill skapa en nordisk infrastrukturpolitik, där man gemensamt
            tar ansvar för hur man underhåller och bygger ut infrastrukturen
            och hur man tillsammans löser de problem vi har mellan olika länder.
            För mig blev det väldigt tydligt att samarbetena ännu inte funkar
            perfekt när vi förra veckan fick höra att satsningen som SJ tänkte
            göra mellan Stockholm och Oslo var i fara, då man behövde underhålla
            Kongsvingerbanan på den norska sidan. Helt plötsligt pratade man
            väldigt olika språk efter att under lång tid ha talat för ökad
            samverkan.
          </note>
          <note>
            Ett djupare samarbete behövs också mellan de nordiska ländernas
            utbildningsväsenden. Här kan till exempel de samiska språken lyftas
            fram. Man pratar samma språk eller olika dialekter av samiska
            i olika länder, men man får det inte alltid riktigt att funka
            i alla utbildningssystem. Är man lärare i samiska ska man kunna
            vara det i alla nordiska länder på ett smidigt sätt. Samverkan
            på nordisk nivå mellan regionala högskolor är också viktigt, för
            det kan på sikt bidra till att vi kan bygga upp våra näringar
            och stärka småregioner, många gånger de regioner där utvecklingsbehoven
            är som störst.
          </note>
          <note>
            Vi vill underlätta och öka tryggheten för arbetstagare som bor
            i ett nordiskt land och arbetar i ett annat. Därför behöver vi
            se över gemensamma avtal, till exempel skatteavtalet mellan de
            nordiska länderna. Det är ett viktigt område att beröra.
          </note>
          <note>
            Livsmedelsproduktionen påverkas av klimatförändringarna. Det
            gör att vi behöver se framåt och ta fram en ny strategi. I morse
            var jag på möte med regeringen om den kommande livsmedelsstrategi
            som regeringen har för avsikt att ta fram. Från Vänsterpartiets
            sida vill vi förespråka att man har med den nordiska dimensionen
            och arbetar för en hållbar nordisk livsmedelsstrategi, så att
            vi i större utsträckning blir självförsörjande som länder och
            blir mindre beroende av import.
          </note>
          <note>
            Vänsterpartiet föreslår att nordiska och lokala sparbanker och
            andelsbanker ska ges möjlighet att stärka småföretagande. Deras
            utveckling är viktig för regionerna utanför de nordiska storstadsområdena.
            Vi vill låta utreda en gemensam nordisk kompetensbank för lokala
            sparbanker i Norden. Vi vill stärka detta, för det stärker landsbygdsutvecklingen,
            finansierar nya jobb och företagande och ökar samtidigt vår bankkonkurrens.
            Vi tycker att det är viktigt att regeringen tar initiativ till
            en kontinuerlig dialog med våra nordiska grannländer och en utökad
            samverkan för att möta framtidens utmaningar. Därför, herr talman,
            yrkar jag bifall till reservation 3 från Vänsterpartiet.
          </note>
          <note>
            Herr talman! Under mitt första år i Nordiska rådet har jag hamnat
            i utskottet för medborgar- och konsumentfrågor. Där har jag blivit
            utsedd att vara talesperson i jämställdhetsfrågor. Just jämställdhetsfrågor
            är viktiga i den nordiska kontexten. De nordiska länderna står
            grundmurade i att de ska vara välfärdsstater. Och för att de ska
            vara välfärdsstater behöver jämställdheten vara tydlig. Kvinnors
            höga deltagande på arbetsmarknaden har varit en framgångsfaktor
            för de nordiska länderna. Det har byggt vårt välstånd och gjort
            att vi har en bra välfärd.
          </note>
          <note>
            Samtidigt känner många i dag att vi inte längre har en välfärd
            som man kan lita på. Många kvinnor som arbetar inom välfärdsyrkena
            är stressade och blir utbrända. Sjukskrivningar och ohälsotal
            skjuter i höjden, och löneskillnaderna mellan kvinnor och män
            är fortfarande stora i alla nordiska länder. I våra grannländer
            har man gått före oss. Där har man många gånger sett till att
            kvinnor tar större plats i bolagsstyrelser. Vi behöver i alla
            nordiska länder se till att arbeta med jämställdhet som en grundbult
            i välfärdsbygget, så att vi får en välfärd som vi kan lita på.
          </note>
          <note>
            Andra viktiga frågor i jämställdhetsarbetet är mäns våld mot
            kvinnor och hur vi ska få män aktiva i jämställdhetsarbetet. Här
            har Nordiska ministerrådet gjort en viktig insats genom att finansiera
            konferensen Nordiskt Forum i Malmö förra året. Den samlade otroligt
            många deltagare från platser runt om i hela Norden och bidrog
            till att man lyfte fram jämställdhetsarbetet över hela Norden.
          </note>
          <note>
            I Sverige har vi en levande debatt om att införa samtyckeslagstiftning.
            70 000 personer har skrivit under en uppmaning från rörelsen Fatta
            om att vi här i riksdagen behöver införa en sådan lag. Men lagar
            är inte allt. Även normer behöver ändras. Här fyller också organisationen
            Fatta Man en viktig roll genom att synliggöra mäns roll i jämställdhetsarbetet
            men också vad män kan göra för att vi ska kunna gå från en machokultur
            till en samtyckeskultur i vårt samhälle. Vi i Sverige har en viktig
            roll i att föra ut dessa ändringar i hela Norden, såväl i lagstiftning
            som i normer, så att Norden blir mer jämställt. Det är någonting
            som jag tänker arbeta för i min roll som jämställdhetspolitisk
            talesperson för Nordiska rådet.
          </note>
          <note>
            Herr talman! Många gånger har jag frågat mig vad vi gör för nytta
            i Nordiska rådet. Efter mitt första år har jag fortfarande lite
            svårt att avgöra vilket avtryck vi gjort i den nordiska politiken.
            Men min och Vänsterpartiets uppfattning är att vi måste fästa
            större vikt vid samarbetet i Norden och lägga mer kraft på det.
            Många gånger kan vi lösa problem, få bort gränshinder, utveckla
            samverkan och ta fram strategier mot framtidens utmaningar bättre
            i Norden, i stället för att varje gång springa till EU:s alla
            28 medlemsstater och försöka lösa frågan. Då glömmer vi dessutom
            bort våra nordiska grannländer Norge och Island och skapar kanske
            nya gränshinder mot dem för att de inte är med i EU.
          </note>
          <note>
            Varje dag pendlar 70 000 svenskar till jobbet i Norge. Antingen
            bor de i Norge eller så pendlar de från Sverige. Det är den största
            rörelse som sker mellan de nordiska länderna, mycket större än
            den i Öresundsregionen, som många tror är den största.
          </note>
          <note>
            Vår roll som politiker är att se till att det vi har sagt i Helsingforsavtalet
            efterlevs: att alla nordiska medborgare ska behandlas som det
            egna landets medborgare. När vi politiker löser människors problem
            och ser till att hindren inte upplevs som stora, att det enda
            man upplever är den där lilla språkskillnaden mellan de nordiska
            språken, när vi ser till att man enkelt kan byta land och arbeta
            i andra nordiska länder, då har politiken lyckats. Då har vi lyckats
            i riksdagen, i alla nordiska parlament och i Nordiska rådet.
          </note>
          <note type="speaker">
            Anf. 136 PYRY NIEMI (S):
          </note>
          <note>
            Herr talman! Vi debatterar i dag u trikesutskottets betänkande
            nr 9 om Norden. Jag yrkar bifall till utskottets förslag i betänkandet
            i dess helhet och avslag på samtliga övriga motioner.
          </note>
          <note>
            Jag har först en hälsning från statsrådet Kristina Persson, som
            hälsar från sjuksängen med 40 graders feber. Hon är förkyld och
            beklagar att hon inte kan närvara i dag. Hon tackar speciellt
            riksdagens alla partier för det goda samarbete vi har oss emellan
            när det gäller Norden och Nordiska rådet.
          </note>
          <note>
            Herr talman! Det nordiska s a marbetet grundas i en historisk
            tradition och gemensam värdegemenskap. Det finns en grundmurad
            folklig förankring kring samarbetet , och de t spänner över alla
            samhällsområden. Jag finner också en stor glädje i att riksdagens
            samtliga partier i praktiken är överens om prioriteringar och
            fokusområden i Nor diska rådet.
          </note>
          <note>
            År 2014 var ett spännande och intressant nordiskt år. Sverige
            hade presidentskapet , och många och viktiga initiativ togs och
            sjösattes. Det sven ­ ska presidentskapet hade tre prioriterade
            områden: d en nordiska arbetsmarknaden, hållbar utvinning av naturresurser
            och 200 år av fred mellan de nordiska länderna.
          </note>
          <note>
            Gränshinderrådet påbörjade sitt arbete med fokus på att bekämpa
            existerande gränshinder mellan de nordiska länderna, förebygga
            att nya gränshinder uppstår och effektivisera informationsinsatserna
            till privatpersoner och företag. Den nordiska modellen kom också
            att diskuteras under 2014, inte minst efter SAMAK : s vetenskapligt
            grundade rapport kring densamma. Många diskussioner kretsade kring
            arbetsmarknadsmodeller, s jysta villkor, möjligheten att arbeta
            i de olika nordiska länderna, minska byråkratin med mera .
          </note>
          <note>
            Herr talman! Det är extra välkommet att G ränshinderrådet återigen
            kan bidra med att motverka gränshinde r mellan de nordiska länderna.
            På en alltmer integrerad arbetsmarknad och handelsmarknad inom
            Norden är G ränshinderrådets arbete viktigt och värdefullt. Arbetet
            med detta behöver fortsätta med oförminskad kraft. Regelverken
            är fortfarande utformade med utgångspunkt i att medborgare och
            företag förväntas arbeta och bo inom ett och samma land. Vi behöver
            undanröja befintliga gränshinder och förebygga att nya uppst år
            . Statsrådet Persson har också nyligen tillsammans med sin danska
            kollega tagit initiativ till en ny dansk - svensk arbetsgrupp
            för att specifikt titta på dansk - svenska gränshinder.
          </note>
          <note>
            Det är bra att det norska och se dan det svenska presidentskapet
            drev fram den nya reformagendan för N ordiska rådet utifrån rapporten
            Nytt Norden . Det är 39 olika förslag indelade i fem olika teman
            – b ättre styrning av de nordiska institutionerna, mer politik
            och strategi, nytt nordiskt budgetsystem, effektivare sekretariat
            och större nytta av projekt - och programverksamhet.
          </note>
          <note>
            Herr talman! Strategi för internationell profilering och positionering
            av N orden 2015 – 2018 antogs under Nordiska rådets session i
            Stockholm. Det är e n viktig symbolisk men framför allt relevant
            signal till omvärlden om att Nordens varumärke är starkt . M en
            det kommer att göras insatser för att varumärket och den nordiska
            konkurrenskraften ska stärkas. På agendan ligger också att genomföra
            profilerade aktiviteter internationellt efter gemensamma initiativ
            från de n ordiska länderna. Det finns en ömsesidig strävan bland
            de nordiska länderna för att samverka kring turismutveckling.
            Därför var det extra positivt att N ordiska rådet rekommenderade
            N ordiska ministerrådet att utarbeta en nordisk marknadsföringsstrategi.
          </note>
          <note>
            Herr talman! En avgörande framtidsfråga för samarbetet är att
            säkerställa att naturresurserna i Norden används på ett hållbart
            sätt. Det gäller också Nordens bidrag till ett hållbart, globalt
            klimat. Den gröna omställning som vi alla behöver gå igenom skulle
            vinna mycket på ett fördjupat samarbete i Norden när det gäller
            exempelvis forskning, innovation, teknikupphandling och utveckling
            av nya incitament för omställning. Vi behöver dels vara en förebild
            för världen , dels hjälpa andra med deras omställning. Skälen
            för detta är inte bara solidaritet och omtanke om andras utveckling
            . Det är också en väg att stärka de nordiska ländernas konkurrenskraft
            och sysselsättning.
          </note>
          <note>
            Som ett led i detta har de nordiska miljöministrarna inför det
            viktiga klimattoppmötet i Paris i december 2015 beslutat om en
            gemensam strategi. De arbetar utifrån ett gemensamt policyunderlag
            och arrangerar tillsammans utåtriktade aktiviteter. De har även
            inrättat en s å kallad helpdesk för att ge råd till andra länder
            om hur koldioxidbeskattning fungerar.
          </note>
          <note>
            Herr talman! De nordiska samarbetsministrarna beslutade i mars
            i år att verksamheten på Nordiska ministerrådets informationskontor
            i Nordvästryssland ska avvecklas. Nordiska ministerrådet kan se
            tillbaka på 20 års konstruktiv och uppskattad närvaro i Ryssland.
            Kontoret har i allt väsentlig t bidragit till att etablera kontakter
            mellan administrationerna och näringslivet i de nordiska länderna
            resp ektive i nordvästra Ryssland samt stöttat det ryska civilsamhället
            inte minst inom kultur- och utbildningsområdet. Det är helt klart
            att samarbetet mellan Norden och Nordvästryssland varit till ömsesidig
            nytta för båda parter. Det har varit bra för oss, för Ryssland
            och för regionen.
          </note>
          <note>
            Det är naturligtvis ett bekymmer att Ryssland på det här viset
            väljer den isolationistiska och avståndstagande vägen gentemot
            Norden . Det ligger i Sveriges och övriga Europas intresse att
            förbättra förutsättningarna för att Ryssland ska bli ett mer demokratiskt
            och öppet samhälle. Därmed skulle även Ryssland kunna bli den
            dynamiska ekonomi som världen behöver. Utvecklingen i Ryssland
            visar på ett stort behov av att verka för öppenhet och respekt
            för mänskliga rättigheter. Här måste vi inom ramen för det nordiska
            samarbetet verka för att även våra baltiska vänner ska få det
            stöd de behöver för att kunna påverka Ryssland i en betydligt
            mer öppen och transparent riktning.
          </note>
          <note>
            Herr talman! Det informella nordiska utrikes- och säkerhetspolitiska
            samarbetet har fortsatt att utvecklas och fördjupas när det gäller
            både en ­ gagemanget för närområdet och en utökad samverkan kring
            den internatio ­ nella utvecklingen. Samarbetet inom ramen för
            det nordiska utrikespoli ­ tiska samarbetet och det nordisk-baltiska
            samarbetet har fått en ökad säker ­ hetspolitisk aktualitet i
            ljuset av den senaste tidens utveckling i vårt när ­ område.
          </note>
          <note>
            De nordiska ländernas geografiska närhet och gemensamma intressen
            gör det naturligt för oss att ytterligare stärka samarbetet inom
            utrikes- och säkerhetspolitiken. Det nordiska försvarssamarbetet
            sker sedan 2009 inom ramen för Nordefco – Nordic Defence Cooperation
            – för vilket Sverige är ordförande under 2015. Detta är ett format
            som hanterar såväl försvars- och säkerhetspolitiska diskussioner
            som konkreta projekt på militär nivå och samarbete mellan försvarsdepartementen.
          </note>
          <note>
            (Applåder)
          </note>
          <note type="speaker">
            Anf. 137 VALTER MUTT (MP):
          </note>
          <note>
            Herr talman! Norden är en framgångssaga. Efter århundraden av
            krig och konflikter råder i dag djupaste fred mellan de nordiska
            länderna. Det är få regioner i världen som kan stoltsera med 200
            år av inbördes fred. Detta var mycket riktigt ett av tre fokusområden
            under fjolårets svenska presidentskap för Nordiska rådet. När
            statscheferna på Balkan nyligen höll ett toppmöte lyftes just
            Norden fram som en region där ständiga krig ersatts av ständig
            fred.
          </note>
          <note>
            Våra länder präglas också av inre fred och ett mått av social
            sammanhållning som ofta fascinerar samhällsforskare. I stora internationella
            studier av parametrar som folkhälsa, jämställdhet och genomsnittlig
            utbildningsnivå ligger våra länder i en tätposition. Att länder
            där välfärd och livschanser alltjämt, i ett internationellt perspektiv,
            är förhållandevis jämnt fördelade samtidigt ligger långt framme
            när det gäller innovation, högteknologi och ekonomisk utveckling
            väcker intresse och uppmärksammas återkommande i internationell
            affärspress.
          </note>
          <note>
            Också på miljöområdet ligger Norden långt framme. Hållbar utvinning
            av naturresurser utgjorde ett annat fokusområde för det svenska
            president ­ skapet i Nordiska rådet. Bioekonomi, som tar sin utgångspunkt
            i begreppet cirkulär ekonomi, har utsetts till ett av Nordiska
            ministerrådets temaområ ­ den, och det pågår ett intressant arbete
            med hållbarhetsindikatorer. Inför FN:s stora klimatmöte i Paris
            i december gör Nordiska arbetsgruppen för globala klimatförhandlingar,
            NOAK, viktiga insatser för att åstadkomma ett bindande klimatavtal
            och har bland annat utarbetat förslag på avveck ­ ling av fossilsubventioner.
          </note>
          <note>
            Herr talman! Arbetet med att avskaffa gränshinder i Norden måste
            påskyndas, och det är bra att ett gränshinderråd nu inrättats.
            Det ska vara möjligt att flytta, pendla, studera och driva företag
            i Norden utan att man hamnar mellan stolarna och riskerar att
            ställas utanför de nationellt uppbyggda välfärdssystemen eller
            i en gråzon när det gäller olika regelverk för skatter och företagande.
          </note>
          <note>
            Låt oss inte heller glömma att Norden också rymmer Grönland,
            Färöarna och Åland, vars långtgående självstyre väcker nyfikenhet
            bortom våra ultimata breddgrader. Den en gång så infekterade Ålandsfrågan
            mellan Sverige och Finland löstes med fredliga medel och ögruppen
            demilitariserades, något som under senare tid ryska och ukrainska
            historiker pekat på som ett möjligt sätt att – på lite sikt –
            hantera Krimhalvöns status.
          </note>
          <note>
            De nordiska länderna är utpräglade småstater, men sammantaget
            är Norden med sina 25 miljoner invånare en inte helt obetydlig
            entitet och med en total bnp så pass stor att vi skulle beredas
            plats på G20-gruppens möten om vi vore ett land. Samarbete ger
            oss ökad tyngd i internationella forum, och det nordiska stödet
            är värdefullt när Sverige nu kandiderar till Förenta nationernas
            säkerhetsråd.
          </note>
          <note>
            En positiv grundhållning till nordiskt samarbete får emellertid
            inte leda till verklighetsfrämmande romantisering av allt nordiskt.
            Bortom högtidstalens retorik om vår gemensamma värdegrund gror
            också i vår del av världen mörka krafter. Främlingsfientliga partier
            sitter i regeringsställning i såväl Norge som Finland och detta
            på grund av att i sig demokratiskt otadliga partier som norska
            Höyre och finska Centerpartiet har valt att gå i koalition med
            dessa ljusskygga krafter.
          </note>
          <note>
            Herr talman! Jag yrkar bifall till förslaget i utrikesutskottets
            betänkande UU9.
          </note>
          <note type="speaker">
            Anf. 138 SOFIA DAMM (KD):
          </note>
          <note>
            Herr talman! I dag debatterar vi utrikesutskottets betänkande
            rörande verksamhetsberättelsen 2014 från den svenska delegationen
            i Nordiska rådet och regeringens skrivelse om arbetet i Nordiska
            ministerrådet. Utgångspunkten i betänkandet är de frågor som tagits
            upp i motioner från den allmänna motionstiden.
          </note>
          <note>
            Kanske inte alldeles oväntat är vi många ledamöter som i olika
            motio ­ ner lyft upp den gränsproblematik som fortfarande råder
            mellan våra länder. I regeringens skrivelse kan vi läsa hur regelverken,
            trots att Norden sedan länge är en gemensam marknad för varor,
            tjänster och kapital, fortfarande är utformade med utgångspunkten
            att medborgare och företag en ­ dast rör sig inom ett och samma
            nordiska land. Så är långt ifrån fallet, har vi hört från flera
            av de föregående talarna.
          </note>
          <note>
            Öresundsregionen är Nordens största samarbetsregion. Totalt bor
            ungefär 3,8 miljoner människor i regionen. Varje dag pendlar ungefär
            20 000 personer över sundet. Från Hyllie station i Malmö till
            Nordens största flygplats, Kastrup, tar tågresan ungefär tio minuter.
            Resandet för människor från södra Sverige har ökat och arbetstillfällena
            likaså. I Öresundsregionen produceras 26 procent av Sveriges och
            Danmarks samlade bnp. Här finns tolv universitet, 155 000 studenter
            och 12 000 forskare.
          </note>
          <note>
            Enligt regeringens skrivelse är undanröjandet av befintliga gränshinder
            och det förebyggande arbetet för att hindra att nya hinder uppstår
            ett högt prioriterat mål inom det nordiska samarbetet. År 2013
            beslutade de nordiska ministrarna att upprätta ett gränshinderråd
            med uppdrag att främja den fria rörligheten inom Norden för människor
            och företag.
          </note>
          <note>
            Förra året påbörjades den verksamheten. Det är ett sent men mycket
            välkommet initiativ, och resultatet kommer att vara upp till våra
            nordiska regeringar att nu leverera. I vårt betänkande betonar
            utrikesutskottet att vi ser fram emot en fortlöpande rapportering
            från regeringen om de framgångar som vi förutsätter att Gränshinderrådet
            kommer att åstadkomma.
          </note>
          <note>
            Herr talman! Oavsett Gränshinderrådets arbete kommer integrationen
            mellan våra länder att fortsätta, men takten kommer att avgöras
            av hur villiga våra nationella regeringar är att hjälpa till att
            undanröja de gränshinder som fortfarande finns. Bara så kan fler
            medborgare och företag ta del av de positiva effekterna som följer
            av en fortsatt nordisk integration.
          </note>
          <note>
            Det är inte rimligt att gemensamma nordiska forskningsprojekt
            hindras av att det inte går att använda svenska forskningsanslag
            utomlands. Det är inte rimligt att danskar som reser mellan fastland
            et och Bornholm ska möta en rad problem på vägen bara för att
            de passerar Sverige. Det är inte rimligt, som exemplet som Hans
            Wallmark var inne på tidigare, att en svensk flygvärdinna som
            arbetar på Kastrup men bor i Malmö ska tvingas betala tillbaka
            100 000 kronor som hon har fått i barnbidrag på grund av fel besked
            från Försäkringskassan.
          </note>
          <note>
            Färre orimligheter, färre hinder och mindre krångel skulle onekligen
            stärka förutsättningarna för vitala, spännande och växande gränsregioner
            såsom Öresund. Att få bort gränshinder i denna dynamiska region
            skulle inte bara gynna Skåne utan Sverige i dess helhet.
          </note>
          <note>
            Herr talman! I juni förra året antog de nordiska ministrarna
            ett omfattande reformpaket mot bakgrund av de reformförslag som
            Sverige varit pådrivande att ta fram genom rapporten Nytt Norden
            . Här finns förslag för att uppnå en bättre styrning av de nordiska
            institutionerna, effektivare sekretariat, mer politik och strategi
            och en större nytta med gemensamma projekt.
          </note>
          <note>
            Det är viktiga reformer. Vänskapliga utbyten i all ära; vårt
            samarbete måste ha ett mervärde och leda till att vi tillsammans
            kan ta oss an framtida utmaningar. Om vi inte lyckas med detta
            förlorar vår nordiska samverkan sin legitimitet.
          </note>
          <note>
            Kristdemokraterna uppmanar därför regeringen att fortsätta vara
            pådrivande för att reformera vårt nordiska samarbete till att
            bli så effektivt och relevant som möjligt.
          </note>
          <note>
            Under 2014 intensifierades och fördjupades också det nordiska
            försvarssamarbetet. Det är bra. Det är ett samarbete som skulle
            kunna möjliggöra en ökad försvarsförmåga, ett samarbete som speglar
            den närhet och samsyn som just präglar de nordiska länderna.
          </note>
          <note>
            Under förra året förenklades regleringar för att underlätta detta
            samarbete. Sverige har bland annat fattat ett nytt rambeslut för
            att möjliggöra Försvarsmaktens deltagande i övningsverksamhet
            med våra nordiska kollegor.
          </note>
          <note>
            Övning och utbildning är områden där vår samverkan är lyckad.
            Svårare är det på områden som rör materielutveckling och upphandling.
            Att uppnå en gemensam säkerhetspolitisk ram för de nordiska länderna
            är dock inte möjlig t så länge vår relation till Nato ser så olika
            ut.
          </note>
          <note>
            Avslutningsvis vill Kristdemokraterna se ett starkt och enat
            nordiskt samarbete där vi inte möts endast av tradition utan för
            att vi tror att vår gemenskap har en styrka. Vi måste våga släppa
            samarbetsområden där vårt samarbete inte längre har något mervärde.
            Ett exempel på detta är inom FN-samarbetet där ett nordiskt roteringsschema
            försvårar våra möjligheter till en plats i säkerhetsrådet. Vi
            måste våga se nyttan av europeisk samverkan också i dessa sammanhang,
            även för dem av våra grannar som valt att stå utanför den europeiska
            gemenskapen.
          </note>
          <note>
            Vi måste förstärka områden där vi kan bli en starkare region
            tillsammans, förenkla för arbete och företagande, forskare, vårdtagare
            och så vidare. Kraftsamlar vi når vi resultat.
          </note>
          <note>
            Jag yrkar bifall till utskottets förslag i betänkandet och avslag
            på reservationerna.
          </note>
          <note>
            (Applåder)
          </note>
          <note type="speaker">
            Anf. 139 PHIA ANDERSSON (S):
          </note>
          <note>
            Herr talman! Som politiker måste man kunna historien, hantera
            nuet, blicka in i framtiden och våga fatta beslut som leder till
            en bra väg dit. Jag tänker ta det som utgångspunkt för mitt inlägg
            i den här debatten.
          </note>
          <note>
            I Norden bor det 26 miljoner invånare. Vi är små länder, och
            vi bor i städer, i byar och på öar, men tillsammans utgör vi en
            stark ekonomi i världen. Tillsammans kan vi höja vår röst avsevärt
            i internationella sammanhang och skapa skillnad för det vi tror
            på. Tillsammans är vi starkare, för att citera den nordiska visionen.
            Vi delar också en gemensam historia, geografi och värderingar.
            Därför är det naturligt med ett samarbete över gränserna.
          </note>
          <note>
            Det nordiska samarbetet är starkt och viktigt. Det bygger på
            en ömsesidig tro på demokrati och rättvisa. Vårt samarbete har
            också lärt oss att hitta gemensamma lösningar på svåra problem.
          </note>
          <note>
            Det var föreningen Norden som startade det nordiska samarbetet
            för lite över 90 år sedan. De tyckte att det var viktigt med ett
            samarbete mellan våra grannländer. Ett konkret exempel på det
            tidiga samarbetet är våra vänorter. Uddevalla i Sverige och Thisted
            i Danmark var först ut.
          </note>
          <note>
            Nordiska rådet grundades 1952 av Danmark, Island, Norge och Sverige,
            och några år senare anslöt sig Finland. Samarbetet har varit framgångsrikt,
            och i dag tar vi det nog för givet. Det har till exempel lett
            till att vi har en gemensam tullunion så att vi kan resa fritt
            mellan våra länder utan att ta med passet. Vi kan också arbeta
            och bosätta oss fritt i ett annat nordiskt land. Det är konkreta
            exempel som visar att vårt samarbete har gett goda resultat.
          </note>
          <note>
            Förra året var det Sverige som hade presidentskapet i Nordiska
            rådet. Rubriken för vårt år var Norden i Europa – Europa i Norden.
            Vi fokuserade på tre huvudområden
          </note>
          <note>
             den nordiska arbetsmarknaden
          </note>
          <note>
             hållbar utvinning av naturresurser
          </note>
          <note>
             200 år av fred mellan de nordiska länderna.
          </note>
          <note>
            Under vårt år firade vi att den gemensamma nordiska arbetsmarknaden
            fyllde 60 år. Den har varit lyckad från början och har berikat
            våra länder. Den har stärkt det nordiska näringslivet, och människors
            frihet att bo och jobba i hela Norden har ökat. Sverige har fått
            mycket arbetskraft från Norden. Och i dag är det till exempel
            många av våra ungdomar som jobbar i Norge.
          </note>
          <note>
            Trots en lyckad gemensam arbetsmarknad återstår det mycket att
            göra när det gäller rörligheten mellan våra länder. Vi socialdemokrater
            tycker att det är viktigt att vi får tydliga och klara regler
            för de nordiska arbetspendlarna och näringslivet. Därför ser vi
            mycket positivt på Gränshinderrådets uppdrag att främja den fria
            rörligheten i Norden för både enskilda och företag. Det arbetet
            kommer att underlätta för företag att hitta rätt kompetens och
            för nya jobb att skapas.
          </note>
          <note>
            Herr talman! En annan viktig fråga för oss socialdemokrater är
            att få ned den höga ungdomsarbetslösheten i delar av Norden. Därför
            är det viktigt med ett nordiskt samarbete och erfarenhetsutbyte
            om frågor som handlar om att förenkla för ungdomar att ta steget
            ut i arbetslivet och om hur rörligheten för ungdomar inom Norden
            kan öka. Det hölls seminarier på det temat förra året. Det var
            bra. Men vi vill gärna se ett ökat samarbete kring just dessa
            frågor.
          </note>
          <note>
            Den svenska ungdomsarbetslösheten har varit hög. Men det är glädjande
            att ta del av den senaste statistiken som visar att ungdomsarbetslösheten
            börjar ge vika.
          </note>
          <note>
            I Norden finns det stora tillgångar av naturresurser och ökad
            efterfrågan på dem. Vi har till exempel stora tillgångar på mineraler
            och skog som vi kan exploatera och starka vattendrag som ger oss
            mycket energi. Det är mycket positivt. Men det gäller att utvinna
            dessa rikedomar på ett ansvarsfullt och klimatsmart sätt. Naturrikedomarna
            skapar arbetstillfällen, och orter som tidigare varit utflyttningsorter
            förvandlas till arbetsplatser. Många väljer att pendla mellan
            jobb och bostad. Det ställer krav på god infrastruktur mellan
            våra länder.
          </note>
          <note>
            Mineralnäringarna innebär ofta risker för miljön. Föroreningar
            kan förekomma. Ökad utvinning kan påverka friluftslivet, turistnäringen
            och den nordiska urbefolkningens traditionella näringar. Det gäller
            att gå försiktigt fram och hitta en balans mellan mineralnäringen
            och de övriga intressena. Vi socialdemokrater vill se ett Norden
            som bygger på framtidens jobb och där kunskap och klimat står
            i centrum.
          </note>
          <note>
            Herr talman! Förra året var det 200 år sedan freden i Kiel slöts.
            Efter århundraden av krig har vi inom Norden lyckats lösa konflikter
            med fredliga medel. Det har lagt grunden till det framgångsrika
            och nära samarbetet. Det har också gett oss en unik möjlighet
            att bygga upp välmående välfärdssamhällen.
          </note>
          <note>
            Nu ser vi dock ett behov av ett växande nordiskt samarbete på
            det försvars- och säkerhetspolitiska området. Det är viktigt med
            tanke på den oroväckande utvecklingen i vårt närområde. Jag tänker
            naturligtvis på den ryska aggressionen mot Ukraina och annekteringen
            av Krim. Ambitionen med vårt samarbete är att bidra till en fredlig
            utveckling i regionen.
          </note>
          <note>
            En annan oroväckande utveckling i världen är den våldsbejakande
            ex ­ tremismen. Vi har sett den på alltför många håll i världen.
            Även Norden har drabbats. Jag tänker på det fruktansvärda som
            hände på Utöya i Norge och på terrordåden i Köpenhamn i februari.
            Stockholm var måltavla när två bomber exploderade i närheten av
            Drottninggatan för fem år sedan. Denna utveckling är fruktansvärd
            och måste få ett slut. Inom Norden kan vi göra mycket för att
            förebygga och förhindra nya attentat genom bland annat information
            och kunskapsutbyte.
          </note>
          <note>
            I dag är många människor på flykt från krig och förtryck. Då
            är det viktigt att vi solidariskt och gemensamt kan hjälpa människor
            som söker sig till våra nordiska länder. Låt oss hjälpas åt! Låt
            oss ta ett gemensamt nordiskt ansvar!
          </note>
          <note>
            I höstas fick Sverige en ny regering. Det är mycket positivt
            att statsministern har lyft fram de nordiska frågorna. Jag vill
            avsluta med att citera Stefan Löfvens tal från Nordiska rådets
            session i Stockholm. Han sa: ” Jag vill därför se ett nordiskt
            samarbete som gärna är starkare, tätare och fortsatt pragmatiskt,
            ett nordiskt samarbete som kan vara en aktiv röst i globala sammanhang,
            ett nordiskt samarbete som säkrar det som borde vara varje människas
            rätt, nämligen ett fritt liv i en global tid. ”
          </note>
          <note>
            Herr talman! Med detta sagt yrkar jag bifall till förslaget i
            betänkandet.
          </note>
          <note>
            (Applåder)
          </note>
          <note type="speaker">
            Anf. 140 KERSTIN LUNDGREN (C):
          </note>
          <note>
            Herr talman! Det är självklart att också Centerpartiet måste
            finnas med i en debatt om Norden. Av det skälet har jag begärt
            ordet, för att markera den vikt som Centerpartiet fäster vid det
            nordiska samarbetet nu, precis som vi har gjort tidigare och som
            vi kommer att göra i framtiden.
          </note>
          <note>
            Det här handlar om en skrivelse som berättar om den nordiska
            parlamentarikerdelegationens arbete under förra året. Tyvärr har
            den nuvarande nordiska parlamentarikerdelegationen inte möjlighet
            att vara med. Flera av dem sitter nämligen i delegationsmöte.
            Men jag vill understryka vår parlamentariska grupps engagemang
            för samarbetet och den vikt som vi fäster vid att det kan fortsätta,
            effektiviseras, stärkas och moderniseras.
          </note>
          <note>
            Jag är också glad. När man läser betänkandet ser man nämligen
            att det finns en mycket bred samsyn. Man finner även att det i
            de i reservationer som finns i allt väsentligt talas om det som
            utskottet talar om i sitt betänkande. Därför har vi i Centerpartiet
            inte reserverat oss. Vi tycker att det finns en samsyn här.
          </note>
          <note>
            Vi vill som sagt fortsätta med det arbete som har bedrivits av
            den tidigare alliansregeringen under många år, bland annat under
            det ordförandeskap som alliansregeringen hade i ministerrådet
            2013 och som lade grunden för det presidentskap som Sverige hade
            under 2014 i den nordiska parlamentarikerförsamlingen. Det är
            klart att det samarbete t är viktigt . Det har också lett till
            förslag, till exempel det reformförslag på 39 punkter som presenterades
            under 2014 just för att utveckla, modernisera och stärka samarbetet.
          </note>
          <note>
            Det är ett samarbete som har sett olika ut under historiens gång,
            vilket har framgått av den tidigare debatten. Ibland har vi mötts
            på slagfält. Ibland har vi varit där med varandra. Vi har härskat
            över varandra på lite olika sätt. Men vi har också visat att vi
            kan skiljas som vänner och ta vara på det som förenar. Det är
            viktigt i en tid då vår region, Norden, utsätts för nya utmaningar,
            inte minst säkerhetspolitiskt.
          </note>
          <note>
            I det sammanhanget är vi också glada för det som vi har tillfört
            det försvars- och säkerhetspolitiska samarbetet. Det är viktigt
            och riktigt att vi arbetar vidare med det. Vi kommer att aktivt
            försöka utveckla också den sidan, tillsammans med även de baltiska
            staterna. Det är en del av det samarbete som vi behöver ta fasta
            på.
          </note>
          <note>
            Vi ser naturligtvis gränshinder som ett bekymmer. Hinder är till
            för att komma över. Det är såklart viktigt att vi ser gränshinder
            som inte bara handlar om hinder vid gränserna, vilket man ibland
            kan uppfatta det som när man talar om Öresundsregionen eller regionen
            runt Haparanda och Torneå och så vidare. Men det här handlar om
            hinder som skapar gränser också inom länderna. Människor flyttar
            och upptäcker plötsligt att vi inte har sådan stor öppenhet som
            man skulle kunna förvänta sig, utifrån vår långa historia. Det
            finns många tekniska hinder på olika områden som det finns skäl
            att övervinna, både när det gäller människors och företags möjligheter
            att röra sig i och verka för vår gemensamma utveckling i Norden.
          </note>
          <note>
            Herr talman! Med det ber jag att få yrka bifall till förslaget
            i betänkandet och uppmana alla till ett fortsatt engagemang för
            nordiskt samarbete.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            ( Beslut fattades under § 11.)
          </note>
          <note>
            § 6 Verksamhetsredogörelser för riksdagens nämnder
          </note>
          <note>
            Konstitutionsutskottets betänkande 2014/15:KU13
          </note>
          <note>
            Verksamhetsredogörelser för riksdagens nämnder ( redog. 2014/15:NL1,
            redog. 2014/15:RAR1, redog. 2014/15:RAN1, redog. 2014/15:VPN1,
            redog. 2014/15:SN1, redog. 2014/15:ÖN1 och redog. 2014/15:PN1)
          </note>
          <note>
            föredrogs.
          </note>
          <note type="speaker">
            Anf. 141 JONAS MILLARD (SD):
          </note>
          <note>
            Herr talman! I dag ska vi bland annat debattera den svenska valhemligheten
            och hur den nu riskerar att urholkas. Men låt mig börja med att
            yrka bifall till Sverigedemokraternas reservation.
          </note>
          <note>
            En av grundpelarna i en demokrati är rätten att stödja de partier
            och de politiker man vill utan att behöva redogöra för detta offentligt.
          </note>
          <note>
            För oss som nu har äran att sitta i den här kammaren – för de
            allra flesta av oss, i alla fall – började resan med ett visst
            samhällspolitiskt intresse, ett intresse som utvecklades och sedermera
            ledde till att vi sökte medlemskap i något av de politiska partier
            vi i dag representerar.
          </note>
          <note>
            De allra flesta av oss minns säkert hur det var den där gången
            då vi gick med på att ställa upp som kandidater för vårt parti
            i det lokala valet och hur vi resonerade om att gå från vår trygga
            ställning som privatpersoner till att träda in i offentlighetens
            ljus som politiska företrädare. Att ta det där klivet in i offentligheten
            innebär, förutom möjligheten att påverka samhället i politiska
            församlingar som denna och även lokala, en hel del uppoffringar.
          </note>
          <note>
            Vi har alla läst om det när det har hänt, när politiker på olika
            nivåer har blivit utsatta för olika typer av för hot, våld och
            andra repressalier. Några av oss här inne har säkert själva blivit
            utsatta vid något tillfälle. Ni som blivit det känner säkert igen
            er i känslan som infinner sig när det väl händer.
          </note>
          <note>
            Herr talman! Vi ska vara stolta över att valdeltagandet i Sverige
            är högt. Men vi ser också att det tyvärr finns problem med att
            få människor att offentligt engagera sig i det politiska livet
            och ställa upp i olika politiska församlingar.
          </note>
          <note>
            Många väljer i stället att på andra sätt stödja det parti man
            mest håller med och sympatiserar med, exempelvis genom att skänka
            pengar. Detta har tidigare alltid kunnat ske helt anonymt, och
            många har nog valt denna väg då de av flera skäl inte har velat
            vara offentliga med sin politiska åsikt.
          </note>
          <note>
            Detta, herr talman, har tidigare varit en absolut rättighet.
            Den rättigheten blir nu kraftigt inskränkt genom att gåvor från
            privatpersoner enligt den nya lagen om insyn i finansiering av
            partier ska redovisas till Kammarkollegiet, som i sin tur ska
            redovisa privatpersoner som givit bidrag på sin hemsida.
          </note>
          <note>
            I regeringsformens 2 kap. stadgas att ingen får av det allmänna
            tvingas att ge till känna sin åskådning i politiskt, religiöst,
            kulturellt eller annat sådant hänseende. Vidare stadgas i 2 kap.
            3 § regeringsformen att ingen svensk medborgare utan samtycke
            får antecknas i ett allmänt register enbart på grund av sin politiska
            åskådning.
          </note>
          <note>
            Herr talman! Sverige har tidigare fått internationell kritik
            från bland annat EU-kommissionen gällande hur vi hanterar valhemligheten.
            Valfusk har kunnat konstateras, och i vissa fall har det ansetts
            så allvarligt att valet har fått göras om. I Danmark har man till
            och med talat om att skicka val ­ observatörer till Sverige för
            att garantera valhemligheten och se till att valet går rätt till.
          </note>
          <note>
            För mig som sverigedemokrat och stark anhängare av demokrati
            och mänskliga rättigheter är det skrämmande att se hur valhemligheten
            nu riskerar att urholkas ytterligare. Jag hoppas in i det sista
            att regeringen nyktrar till i frågan och ser till att stärka våra
            grundläggande demokratiska rättigheter.
          </note>
          <note type="speaker">
            Anf. 142 HANS EKSTRÖM (S):
          </note>
          <note>
            Herr talman! Sverige och de nordiska länderna har en tradition
            av transparens och öppenhet. Jag tror att denna positiva tradition
            ibland har lett till ett visst mått av naivitet. Vi tror att vi
            människor är okorrumper ­ bara, vilket vi inte är.
          </note>
          <note>
            Vi människor kan falla för frestelser när det gäller ekonomi.
            Därför måste regler skrivas, inte för vackert väder utan för att
            det kan hända att ekonomiska krafter vill påverka politiken.
          </note>
          <note>
            Den här insikten har också internationella organ, som har påpekat
            för Sverige att Sverige har saknat en reglering för att förhindra
            sådan här korruption.
          </note>
          <note>
            Därför genomfördes en provisorisk lagstiftning, kan man väl säga,
            under förra mandatperioden. Den har inte en direkt proportionalitet
            vad gäller påföljder för överträdelser, måste man väl erkänna,
            och den har stora brister. Därför pågår en statlig utredning för
            att se över den här lagstiftningen och hur man ska kunna utforma
            den på ett annat sätt på nationell nivå.
          </note>
          <note>
            Men vad jag skulle vilja lyfta fram i mitt anförande är att jag
            som gammal kommungubbe och med erfarenhet från kommunal nivå tror
            att korruptionsrisken är betydligt större på kommunnivå än på
            nationell nivå.
          </note>
          <note>
            Varför? Jo, därför att på kommunnivå hanteras inte bara upphandlingsärenden.
            Upphandlingen är ändå ganska väl övervakad av statliga regler
            – vi har lagen om offentlig upphandling och annat sådant. Där
            hanteras framför allt ärenden inom samhällsbyggnadsområdet, där
            stora förmögenhetsvärden skapas genom politiska beslut i form
            av byggrätter och exploateringsgrader. Man förhandlar exploateringsavtal
            och gör markaffärer, ofta med stor politisk inblandning.
          </note>
          <note>
            Här finns en betydande risk för korruption om människor har besvärliga
            ekonomiska förhållanden. Att då inte sätta upp ett regelverk för
            att förhindra korruption och påverkan av politiker tycker jag
            faktiskt är naivt. Vi kan inte skriva regler för vackert väder,
            utan vi måste skriva dem för besvärliga förhållanden.
          </note>
          <note>
            (Applåder)
          </note>
          <note type="speaker">
            Anf. 143 MARIA ABRAHAMSSON (M):
          </note>
          <note>
            Herr talman! I KU:s betänkande KU13 behandlas verksamheten hos
            riksdagens olika nämnder, till exempel Riksdagens arvodesnämnd,
            Partibidragsnämnden och Statsrådsarvodesnämnden. Utskottet föreslår
            helt odramatiskt att de här verksamhetsredogörelserna läggs till
            handlingarna.
          </note>
          <note>
            Men Sverigedemokraterna ser sin chans att än en gång reservera
            sig mot den så kallade insynslagen från i fjol, alltså lagstiftningen
            som riksdagen i bred politisk enighet ställde sig bakom och som
            innebär att identiteten på privatpersoner som skänker ekonomiska
            bidrag till politiska partier numera ska redovisas på Kammarkollegiets
            hemsida.
          </note>
          <note>
            Den här redovisningsplikten kom till för att ge medborgarna nödvändig
            insyn i hur partierna finansierar sin verksamhet. Det hör till
            de demokratiska spelreglerna att väljarna ska kunna veta vilka
            intressen som står bak ­ om de partier som de förväntas rösta
            på.
          </note>
          <note>
            Men Sverigedemokraterna anser att den här ordningen strider mot
            grundlagen. Man syftar då bland annat på regeringsformens 2 kap.
            2 §, som stadgar att det allmänna inte får tvinga någon att ge
            till känna sin politiska åskådning.
          </note>
          <note>
            Sverigedemokraterna skriver också i sin reservation att redovisningen
            av privata bidragsgivares identitet ”med kuslig precision” uppfyller
            rekvisitet i regeringsformens 2 kap. 3 § om att ingen svensk medborgare
            utan samtycke får antecknas i ett allmänt register enbart på grund
            av sin politiska åskådning.
          </note>
          <note>
            Också den frågan prövades och bedömdes av Lagrådet. Lagrådet
            ansåg inte att registreringen av bidragsgivare strider mot förbudet
            mot åsiktsregistrering.
          </note>
          <note>
            Konstitutionsutskottet vidhåller såklart sitt och riksdagens
            tidigare ställningstagande när det gäller insynslagens förenlighet
            med grundlagen.
          </note>
          <note>
            I betänkandet hänvisar KU också till den av Alliansen tillsatta
            parlamentariska utredning som vi hörde Ekström tala om här. Den
            har till uppgift att ta fram ett sammanhållet regelverk om insyn
            i partifinansieringen.
          </note>
          <note>
            Till det som utredningen ska analysera hör om det också på lokal
            och regional nivå ska införas ett förbud för partier och kandidater
            att ta emot anonyma bidrag, det vill säga samma ordning som sedan
            i fjol gäller för val till riksdagen.
          </note>
          <note>
            Här skulle jag kunna sätta punkt och yrka bifall till förslaget
            i betänkandet. Men för att undvika eventuella oklarheter kostar
            jag på mig någon minut till.
          </note>
          <note>
            Uppfattningen att en skyldighet att öppet redovisa var partibidragen
            kommer ifrån skulle stå i strid med grundlagen är seglivad men
            likafullt felaktig. För det första är en öppen redovisning inget
            övergrepp på valhemligheten. Lagregleringen går inte ut på att
            tvinga medborgarna att avslöja någonting över huvud taget, utan
            avser bara hur partierna ska bete sig.
          </note>
          <note>
            Visst är det så att en öppen redovisning av namnen på partibidragsgivarna
            ger en vink om vilket parti de sympatiserar med. Men det är inte
            den situationen som den grundlagsskyddade valhemligheten tar sikte
            på utan på rätten att få rösta avskilt i ett valbås.
          </note>
          <note>
            För det andra finns det ingenting skrivet vare sig i grundlagarna
            eller i deras förarbeten om att det skulle vara en otillåten inskränkning
            i föreningsfriheten om partierna görs redovisningsskyldiga. Om
            det hade förhållit sig på det sättet hade en så viktig sak naturligtvis
            kommit till uttryck i lagstiftningen eller åtminstone berörts
            i motiven. Det gör den inte.
          </note>
          <note>
            För det tredje vore det märkligt om en öppen redovisning av partibidragen
            skulle stå i strid med grundläggande fri- och rättigheter just
            i Sverige när det inte anses göra det någon annanstans i Europa.
          </note>
          <note>
            Herr talman! Jag är tacksam för att Sverige i och med fjolårets
            insyns ­ lag inte längre behöver stå i skamvrån för att vi inte
            har några bindande regler för hur partierna ska redovisa sina
            privata bidrag. Lagstiftningen kan nu förväntas bli ännu mer komplett
            och sammanhållen efter att den parlamentariska utredningen blivit
            klar med sin översyn senast den 30 april 2016.
          </note>
          <note>
            Med de orden yrkar jag bifall till utskottets förslag i KU13
            och avslag på reservationen.
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 11.)
          </note>
          <note>
            § 7 Indelning i utgiftsområden m.m.
          </note>
          <note>
            Konstitutionsutskottets betänkande 2014/15:KU17
          </note>
          <note>
            Indelning i utgiftsområden m.m. (prop. 2014/15:100 delvis)
          </note>
          <note>
            föredrogs.
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades under § 11.)
          </note>
          <note>
            § 8 Redogörelse för behandlingen av riksdagens skrivelser
          </note>
          <note>
            Konstitutionsutskottets betänkande 2014/15:KU21
          </note>
          <note>
            Redogörelse för behandlingen av riksdagens skrivelser (skr. 2014/15:75
            och redog. 2014/15:RS5)
          </note>
          <note>
            föredrogs.
          </note>
          <note type="speaker">
            Anf. 144 ANDREAS NORLÉN (M):
          </note>
          <note>
            Herr talman! Den här debatten rör något som på flera sätt är
            ett av årets viktigaste betänkanden från riksdagens konstitutionsutskott,
            nämligen betänkandet om det som brukar kallas skrivelse 75, regeringens
            årliga rapport till riksdagen om hur regeringen har behandlat
            riksdagens skrivelser till regeringen, eller, med andra ord, i
            vilken utsträckning som regeringen har genomfört riksdagens beslut.
            Beslut om så kallade tillkännagivanden är i detta sammanhang särskilt
            intressanta.
          </note>
          <note>
            Bakgrunden till regeringens rapport är följande. Nästan varje
            gång riksdagen fattar ett beslut i en sakpolitisk fråga skickar
            riksdagen informa ­ tion till regeringen om det fattade beslutet
            eftersom beslutet normalt för ­ utsätter att regeringen ska agera
            på något sätt. Ett vanligt exempel är att riksdagen antar ett
            lagförslag som regeringen har lagt fram. Då skickar riksdagen
            en skrivelse till regeringen för att meddela att lagförslaget
            har antagits. Sedan är det regeringens uppgift att utfärda lagen.
          </note>
          <note>
            Ett annat exempel är att riksdagen gör ett så kallat tillkännagivande
            till regeringen. Det innebär att riksdagen riktar en uppmaning
            till regeringen, för det mesta att regeringen ska vidta en viss
            åtgärd, till exempel utarbeta ett lagförslag. Riksdagen informerar
            regeringen om sitt beslut genom en skrivelse.
          </note>
          <note>
            En gång om året redovisar regeringen samlat för riksdagen hur
            man har hanterat alla de skrivelser som skickats från riksdagen
            till regeringen. Vilka skrivelser har slutbehandlats på ett sätt
            som innebär att regeringen genomfört det riksdagen vill, och vilka
            skrivelser återstår att slutbehandla? Det är den fråga som ställs.
            Det är den redovisningen vi nu debatterar.
          </note>
          <note>
            Flertalet skrivelser är ganska enkla för regeringen att hantera.
            Men när det gäller skrivelser från riksdagen som innehåller tillkännagivanden
            till regeringen blir det knepigare. Ett tillkännagivande innehåller
            som sagt en beställning från riksdagen till regeringen, till exempel
            att regeringen förväntas utreda en fråga och återkomma till riksdagen
            med lagförslag för att lösa det problem som riksdagen pekat på.
            Då krävs det vanligen betydligt mer än ett enkelt beslut av regeringen
            för att frågan ska anses slutbehandlad.
          </note>
          <note>
            Förekomsten av tillkännagivanden kan härledas ur dels funktionsfördelningen
            mellan regering och riksdag, dels parlamentarismens princip. Med
            funktionsfördelningen menar jag att det sedan ett par hundra år
            finns en arbetsfördelning mellan regeringen och riksdagen som
            innebär att det är regeringen som har resurser att utarbeta lagförslag,
            främst eftersom det är regeringen som styr över utredningsväsendet,
            medan riksdagens uppgift är att granska lagförslagen och att sedan
            bifalla eller avslå dem. Det har länge ansetts onödigt att bygga
            upp en stor utrednings- och beredningsorganisation hos både regeringen
            och riksdagen. Däremot har riksdagen ett behov av att formellt
            meddela regeringen vilken typ av lagändringar som det finns politiskt
            stöd för i riksdagen, och det kan riksdagen göra genom tillkännagivanden.
          </note>
          <note>
            När jag säger att tillkännagivanden också bottnar i parlamentarismens
            princip menar jag att parlamentarismen i svensk tappning innebär
            att regeringen måste tolereras av riksdagen för att kunna sitta
            kvar. Även mot den bakgrunden blir det viktigt att riksdagen kan
            signalera till regeringen vilka politiska förslag som det finns
            stöd för i riksdagen.
          </note>
          <note>
            Det är viktigt för regeringen att få veta vilken politik som
            man bör föra för att behålla riksdagens gunst. Detta kan regeringen
            få veta genom bland annat riksdagens tillkännagivanden.
          </note>
          <note>
            Tillkännagivandens rättsliga ställning regleras inte i grundlag,
            men de omfattas av rättsliga normer i form av fast etablerad konstitutionell
            praxis, inte minst utvecklad av konstitutionsutskottet under en
            lång följd av år. Utgångspunkten är att regeringen ska tillgodose
            riksdagens tillkännagivanden. Beredningsåtgärder med anledning
            av ett tillkännagivande ska inledas så snart som möjligt, säger
            KU.
          </note>
          <note>
            Om regeringen inte har för avsikt att tillgodose ett tillkännagivande
            ska regeringen underrätta riksdagen om det och redovisa sina skäl.
            KU har också tidigare sagt att det inte annat än i undantagsfall
            bör ta längre tid än två till tre år att slutbehandla ett tillkännagivande.
          </note>
          <note>
            Det vore som jag ser det ett brott mot dessa normer att rutinmässigt
            vägra att tillgodose riksdagens tillkännagivanden. Utgångspunkten
            är att tillkännagivanden ska tillgodoses.
          </note>
          <note>
            Ett visst önskemål från riksdagen kan efter utredning visa sig
            vara praktiskt omöjligt eller på goda grunder olämpligt att genomföra.
            Då är det rimligt att lägga tillkännagivandet till handlingarna
            utan ytterligare åtgärder. Att vägra att genomföra riksdagens
            beslut av politiska skäl är dock något helt annat.
          </note>
          <note>
            Sedan den nya regeringen tillträdde i oktober 2014 har riksdagen
            som bekant skickat rekordmånga tillkännagivanden till regeringen.
            Antalet är nu uppe i 119. Mot denna bakgrund finns det mycket
            för riksdagen att följa upp under kommande år, och det är viktigt
            att konstitutionsutskottet genomför den uppföljningen med stor
            noggrannhet. Riksdagen måste förvissa sig om att de många besluten
            verkligen genomförs av regeringen.
          </note>
          <note>
            Uppföljningen går till så att när KU har fått regeringens årliga
            rapport ber KU övriga utskott att kommentera hur regeringen har
            genomfört riksdagens beslut inom respektive utskotts ansvarsområde.
            Denna genomgång ligger sedan till grund för KU:s samlade kommentarer.
            Jag är glad över att KU i år liksom flertalet tidigare år har
            kunnat enas över alla partigränser om årets kommentarer, och jag
            hoppas att vi även kommande år ska kunna ha en enig syn på behandlingen
            av riksdagens tillkännagivanden.
          </note>
          <note>
            Regeringen har suttit vid makten i lite drygt åtta månader, och
            de 119 tillkännagivanden som jag nämnde har tillkommit successivt
            under denna tid. Det innebär att det generellt sett är för tidigt
            för KU att säga till exempel att regeringen hanterar tillkännagivanden
            för långsamt. Nästa års granskning blir ur det perspektivet betydligt
            mer intressant, för då har regeringen haft längre tid på sig att
            tillgodose de första tillkännagivandena.
          </note>
          <note>
            Detta hindrar emellertid inte att det finns enstaka tillkännagivanden
            som förtjänar att nämnas i dag, särskilt det som rör Bromma flygplats.
            Riksdagen beslutade i december förra året att tillkännage för
            regeringen att någon förhandlingsperson för avveckling av citynära
            flygplatser inte borde utses. Tidigare samma dag hade regeringen
            dock beslutat att utse en statlig samordnare för Bromma flygplats.
            Konstitutionsutskottet har i sin vårgranskning av regeringen slagit
            fast att dessa båda beslut i väsentliga delar rör samma sak. KU
            sa också i vårgranskningen att det var olämpligt av regeringen
            att så tydligt försöka föregripa riksdagens väntade beslut i frågan.
            Med utgångspunkt, skriver KU, i den sedan lång tid etablerade
            konstitutionella praxis som gäller för regeringens hantering av
            dessa tillkännagivanden anser utskottet att det hade funnits skäl
            för regeringen att invänta riksdagens beslut och först därefter
            bedöma vilket ställningstagande som kunde bli aktuellt. Detta
            återkommer vi till nästa vecka i debatten om vårgranskningen.
          </note>
          <note>
            I regeringens rapport till riksdagen, som vi nu debatterar, kommenteras
            riksdagens tillkännagivande i Brommafrågan med två ord: beredning
            pågår.
          </note>
          <note>
            Trafikutskottet skriver i sitt yttrande till konstitutionsutskottet
            att regeringens besked inte innehåller någon närmare redovisning
            av vidtagna eller planerade åtgärder för att tillgodose riksdagens
            tillkännagivande. Trafikutskottet anser att detta är otillfredsställande.
            Trafikutskottet förväntar sig tydliga besked om vilka åtgärder
            som regeringen avser att vidta för att tillmötesgå riksdagens
            tillkännagivande.
          </note>
          <note>
            Härutöver framför ytterligare några utskott synpunkter på enstaka
            delar av regeringens rapport.
          </note>
          <note>
            Konstitutionsutskottet säger i sitt ställningstagande att KU
            delar de andra utskottens bedömningar. KU förutsätter att regeringen
            vidtar de åtgärder som krävs för att de olika utskottens synpunkter
            ska beaktas. KU lyfter också fram betydelsen av regeringens redogörelse
            för att riksdagen ska kunna avgöra om regeringen har genomfört
            de beslut som riksdagen har fattat. En omsorgsfull redogörelse
            är ett viktigt politiskt uppföljningsdokument för den parlamentariska
            kontrollen.
          </note>
          <note>
            Det är KU:s samlade ställningstagande efter de olika synpunkter
            som utskotten har fört fram och den analys som KU själv t har
            gjort.
          </note>
          <note>
            Herr talman! Ibland ställs frågan: Vad händer om regeringen inte
            tillgodoser ett tillkännagivande trots att riksdagen har beslutat
            om det? Ja, om riksdagen inte är nöjd med regeringens agerande
            finns det några ytterligare åtgärder som riksdagen kan vidta.
            Man kan till exempel
          </note>
          <note>
             upprepa tillkännagivandet för att sätta förnyad press på regeringen
            i frågan
          </note>
          <note>
             själv stifta lag, även om riksdagens utredningsresurser är
            begränsade, för att på så sätt åstadkomma det tillkännagivandet
            syftar till
          </note>
          <note>
             rikta misstroendeförklaring mot ansvarigt statsråd eller hela
            regeringen för att markera att regeringens agerande inte är acceptabelt.
          </note>
          <note>
            Detta är dock verktyg som inte ligger i konstitutionsutskottets
            verktygslå ­ da här och nu. Vi har också konstaterat, som jag
            sa, att flertalet tillkännagivanden trots allt behöver lite ytterligare
            beredningstid hos regeringen innan man kan bedöma om de har hanterats
            tillräckligt skyndsamt eller inte.
          </note>
          <note>
            Konstitutionsutskottet har granskat årets rapport från regeringen
            och kommit fram till ett enigt ställningstagande i enlighet med
            vad jag nyss har redovisat. Det tycker jag är bra. Jag hoppas
            att vi kan fortsätta i den enighetens anda.
          </note>
          <note>
            Därmed, herr talman, yrkar jag bifall till förslaget i betänkandet.
          </note>
          <note>
            (Applåder)
          </note>
          <note type="speaker">
            Anf. 145 VERONICA LINDHOLM (S):
          </note>
          <note>
            Herr talman! Det handlar om redogörelse för behandlingen av riksdagens
            skrivelser till regeringen. Jag vill börja med att yrka bifall
            till utskottets förslag.
          </note>
          <note>
            Nu har vår ordförande, Andreas Norlén, redogjort för vår skrivelse,
            så nu tänkte jag på ett enkelt sätt fylla på, komplettera, och
            fick en ingivelse.
          </note>
          <note>
            Kan man presentera detta på ett annat sätt med glimten i ögat
            och kanske lite vågat? Jag tar ett djupt andetag, försöker och
            tänker att detta möjligen är lite väl hågat.
          </note>
          <note>
            Utskottet noterar att den andel tillkännagivanden som slutbehandlats
            i årets skrivelse har minskat jämfört med föregående år. Men då
            har vi haft valår, ett eventuellt extraval, en decemberöverenskommelse
            och annat som gett oss många gråa hår.
          </note>
          <note>
            Därför kan vi konstatera att i årets skrivelse är tiden för slutbehandling
            den längsta på många år betraktat. KU delar synen med övriga utskott,
            och jag vet med trygghet att regeringen kommer att göra sitt yttersta
            och har detta beaktat.
          </note>
          <note>
            Sedan 1961 har regeringen lämnat en redogörelse till riksdagen
            för vilka åtgärder regeringen har vidtagit med anledning av riksdagens
            olika beslut. I den nya riksdagsordningen för 2014, som trädde
            i kraft den 1 september, har det införts många nya bestämmelser
            med salut.
          </note>
          <note>
            I riksdagsordningens 9 kap. 8 § vill riksdagen veta vad som hänt
            med alla dessa riksdagsskrivelser som riksdagen till regeringen
            sänt.
          </note>
          <note>
            Vi kan konstatera att det finns en hel del gamla skrivelser kvar.
            Men då är jag glad att vi har en regering som tar sitt ansvar.
          </note>
          <note>
            I 75:an, som är namnet denna skrivelse också går under, finns
            en massa spännande tabeller, grafer och information med dunder.
          </note>
          <note>
            Men vad gäller ställningstagandet i trafikutskottet finns en
            avvikande mening om en framtida byggplats. Ja, ni gissade helt
            rätt. Det är behandlingen av förhandlingspersonen för en avveckling
            av citynära flygplats.
          </note>
          <note>
            Men i samband med en frågestund den 15 januari i år sa vårt statsråd
            Johansson tydligt och klart att någon nedläggning av Bromma inte
            är aktuell, för då krävs ersättning av trafiken på andra platser
            i ett närområde där det i dag är bart. Det är egentligen ganska
            självklart.
          </note>
          <note>
            I dag är det inte heller någon vanlig dag, utan det är KU-Emilias
            30:e födelsedag – grattis!
          </note>
          <note>
            Nu tänkte jag önska dig, herr talman, en riktigt glad sommar
            och tacka för mig. Hoppas du får många dagar fyllda med sol och
            jordgubbar och den som är viktig för dig.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut fattades under § 11.)
          </note>
          <note>
            § 9 Säkring av bevis vid Konkurrensverkets platsundersökningar
          </note>
          <note>
            Näringsutskottets betänkande 2014/15:NU16
          </note>
          <note>
            Säkring av bevis vid Konkurrensverkets platsundersökningar (prop.
            2014/15:96)
          </note>
          <note>
            föredrogs.
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades under § 11.)
          </note>
          <note>
            § 10 Riksrevisionens rapport om näringspolitikens effekter
          </note>
          <note>
            Näringsutskottets betänkande 2014/15:NU18
          </note>
          <note>
            Riksrevisionens rapport om näringspolitikens effekter (skr. 2014/15:97)
          </note>
          <note>
            föredrogs.
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades under § 11.)
          </note>
          <note>
            Ajournering
          </note>
          <note>
            Kammaren beslutade kl. 14.46 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 16.00.
          </note>
          <note>
            § 11 Beslut om ärenden som slutdebatterats vid dagens sammanträde
          </note>
          <note>
            UU9 Norden
          </note>
          <note>
            Punkt 1 (Det nordiska samarbetet)
          </note>
          <note>
            1. utskottet
          </note>
          <note>
            2. res. 1 (M)
          </note>
          <note>
            3. res. 2 (SD)
          </note>
          <note>
            4. res. 3 (V)
          </note>
          <note>
            Förberedande votering 1:
          </note>
          <note>
            44 för res. 2
          </note>
          <note>
            18 för res. 3
          </note>
          <note>
            240 avstod
          </note>
          <note>
            47 frånvarande
          </note>
          <note>
            Kammaren biträdde res. 2.
          </note>
          <note>
            Förberedande votering 2:
          </note>
          <note>
            72 för res. 1
          </note>
          <note>
            44 för res. 2
          </note>
          <note>
            185 avstod
          </note>
          <note>
            48 frånvarande
          </note>
          <note>
            Kammaren biträdde res. 1.
          </note>
          <note>
            Sotiris Delis och Mats Green (båda M) anmälde att de avsett att
            rösta ja men markerats ha avstått från att rösta.
          </note>
          <note>
            Huvudvotering:
          </note>
          <note>
            166 för utskottet
          </note>
          <note>
            74 för res. 1
          </note>
          <note>
            62 avstod
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 96 S, 24 MP, 17 C, 14 FP, 15 KD
          </note>
          <note>
            För res. 1: 74 M
          </note>
          <note>
            Avstod: 44 SD, 18 V
          </note>
          <note>
            Frånvarande: 17 S, 10 M, 5 SD, 1 MP, 5 C, 3 V, 5 FP, 1 KD
          </note>
          <note>
            Punkt 3 (Försvar)
          </note>
          <note>
            1. utskottet
          </note>
          <note>
            2. res. 5 (SD)
          </note>
          <note>
            Votering:
          </note>
          <note>
            258 för utskottet
          </note>
          <note>
            44 för res. 5
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 6 S, 74 M, 24 MP, 17 C, 18 V, 14 FP, 15 KD
          </note>
          <note>
            För res. 5: 44 SD
          </note>
          <note>
            Frånvarande: 17 S, 10 M, 5 SD, 1 MP, 5 C, 3 V, 5 FP, 1 KD
          </note>
          <note>
            Övriga punkter
          </note>
          <note>
            Kammaren biföll utskottets förslag.
          </note>
          <note>
            KU13 Verksamhetsredogörelser för riksdagens nämnder
          </note>
          <note>
            Punkt 1
          </note>
          <note>
            Kammaren biföll utskottets förslag.
          </note>
          <note>
            Punkt 2 (Uppgifter om bidragsgivares identitet)
          </note>
          <note>
            1. utskottet
          </note>
          <note>
            2. res. (SD)
          </note>
          <note>
            Votering:
          </note>
          <note>
            258 för utskottet
          </note>
          <note>
            44 för res.
          </note>
          <note>
            47 frånvarande
          </note>
          <note>
            Kammaren biföll utskottets förslag.
          </note>
          <note>
            Partivis fördelning av rösterna:
          </note>
          <note>
            För utskottet: 9 6 S, 74 M, 24 MP, 17 C, 18 V, 14 FP, 15 KD
          </note>
          <note>
            För res.: 44 SD
          </note>
          <note>
            Frånvarande: 17 S, 10 M, 5 SD, 1 MP, 5 C, 3 V, 5 FP, 1 KD
          </note>
          <note>
            KU17 Indelning i utgiftsområden m.m.
          </note>
          <note>
            Kammaren biföll utskottets förslag.
          </note>
          <note>
            KU21 Redogörelse för behandlingen av riksdagens skrivelser
          </note>
          <note>
            Kammaren biföll utskottets förslag.
          </note>
          <note>
            NU16 Säkring av bevis vid Konkurrensverkets platsundersökningar
          </note>
          <note>
            Kammaren biföll utskottets förslag.
          </note>
          <note>
            NU18 Riksrevisionens rapport om näringspolitikens effekter
          </note>
          <note>
            Kammaren biföll utskottets förslag.
          </note>
          <note>
            § 12 Anmälan om interpellation
          </note>
          <note>
            Följande interpellation hade framställts:
          </note>
          <note>
            den 9 juni
          </note>
          <note>
            2014/15:692 Utförsäljningar av allmännyttan
          </note>
          <note>
            av Nooshi Dadgostar (V)
          </note>
          <note>
            till statsrådet Mehmet Kaplan (MP)
          </note>
          <note>
            § 13 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 9 juni
          </note>
          <note>
            2014/15:636 Fler psykologer
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            2014/15:637 Lönekartläggning i Försvarsmakten
          </note>
          <note>
            av Stig Henriksson (V)
          </note>
          <note>
            till försvarsminister Peter Hultqvist (S)
          </note>
          <note>
            2014/15:638 Stulna registreringsskyltar
          </note>
          <note>
            av Boriana Åberg (M)
          </note>
          <note>
            till statsrådet Anna Johansson (S)
          </note>
          <note>
            2014/15:639 Följerätten och bild- och formkonstnärers ersättningar
          </note>
          <note>
            av Rossana Dinamarca (V)
          </note>
          <note>
            till justitie- och migrationsminister Morgan Johansson (S)
          </note>
          <note>
            2014/15:640 Bistånd till Bangladesh
          </note>
          <note>
            av Markus Wiechel (SD)
          </note>
          <note>
            till statsrådet Isabella Lövin (MP)
          </note>
          <note>
            2014/15:641 Utnämningsmakten
          </note>
          <note>
            av Sofia Arkelsten (M)
          </note>
          <note>
            till klimat- och miljöminister Åsa Romson (MP)
          </note>
          <note>
            2014/15:642 Obligatorisk riskutbildning för körkortsbehörigheterna
            C och D
          </note>
          <note>
            av Roza Güclü Hedin (S)
          </note>
          <note>
            till statsrådet Anna Johansson (S)
          </note>
          <note>
            2014/15:643 Sveriges engagemang i Tunisien
          </note>
          <note>
            av Sofia Damm (KD)
          </note>
          <note>
            till utrikesminister Margot Wallström (S)
          </note>
          <note>
            2014/15:644 Skyddet av Ojnareskogen och Bästeträsk
          </note>
          <note>
            av Jens Holm (V)
          </note>
          <note>
            till klimat- och miljöminister Åsa Romson (MP)
          </note>
          <note>
            § 14 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 9 juni
          </note>
          <note>
            2014/15:566 Hur näringslivet och utrikeshandeln påverkas av flygskatter
            och nedlagda flygplatser
          </note>
          <note>
            av Lars Hjälmered (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2014/15:588 Den kommande postutredningen
          </note>
          <note>
            av Erik Ottoson (M)
          </note>
          <note>
            till statsrådet Mehmet Kaplan (MP)
          </note>
          <note>
            2014/15:592 Fördröjda svar på interpellationer från riksdagsledamöter
          </note>
          <note>
            av Robert Hannah (FP)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2014/15:612 Inriktningen på svensk invandringspolitik
          </note>
          <note>
            av Richard Jomshof (SD)
          </note>
          <note>
            till justitie- och migrationsminister Morgan Johansson (S)
          </note>
          <note>
            2014/15:607 Id-kapningar
          </note>
          <note>
            av Sten Bergheden (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2014/15:610 Skadestånd till brottsoffer
          </note>
          <note>
            av Roger Haddad (FP)
          </note>
          <note>
            till justitie- och migrationsminister Morgan Johansson (S)
          </note>
          <note>
            2014/15:618 Framtidsplaner för cricket
          </note>
          <note>
            av Sten Bergheden (M)
          </note>
          <note>
            till statsrådet Gabriel Wikström (S)
          </note>
          <note>
            2014/15:619 Handläggningstider hos Lantmäteriet
          </note>
          <note>
            av Robert Hannah (FP)
          </note>
          <note>
            till statsrådet Mehmet Kaplan (MP)
          </note>
          <note>
            § 15 Kammaren åtskildes kl. 16.05.
          </note>
          <note>
            Förhandlingarna leddes
          </note>
          <note>
            av talmannen från sammanträdets början till och med § 1 anf.
            64 (delvis),
          </note>
          <note>
            av förste vice talmannen därefter till och med § 1 anf. 122 (delvis),
          </note>
          <note>
            av talmannen därefter till ajourneringen kl. 14.46 och
          </note>
          <note>
            av förste vice talmannen dä refter till sammanträdets slut.
          </note>
          <note>
            Vid protokollet
          </note>
          <note>
            KATHRIN FLOSSING
          </note>
          <note>
            /Eva-Lena Ekman
          </note>
          <note>
            Innehållsförteckning
          </note>
          <note>
            § 1 Partiledardebatt
          </note>
          <note>
            Anf. 1 Statsminister STEFAN LÖFVEN (S)
          </note>
          <note>
            Anf. 2 ANNA KINBERG BATRA (M) replik
          </note>
          <note>
            Anf. 3 Statsminister STEFAN LÖFVEN (S) replik
          </note>
          <note>
            Anf. 4 ANNA KINBERG BATRA (M) replik
          </note>
          <note>
            Anf. 5 Statsminister STEFAN LÖFVEN (S) replik
          </note>
          <note>
            Anf. 6 JIMMIE ÅKESSON (SD) replik
          </note>
          <note>
            Anf. 7 Statsminister STEFAN LÖFVEN (S) replik
          </note>
          <note>
            Anf. 8 JIMMIE ÅKESSON (SD) replik
          </note>
          <note>
            Anf. 9 Statsminister STEFAN LÖFVEN (S) replik
          </note>
          <note>
            Anf. 10 ANNIE LÖÖF (C) replik
          </note>
          <note>
            Anf. 11 Statsminister STEFAN LÖFVEN (S) replik
          </note>
          <note>
            Anf. 12 ANNIE LÖÖF (C) replik
          </note>
          <note>
            Anf. 13 Statsminister STEFAN LÖFVEN (S) replik
          </note>
          <note>
            Anf. 14 JONAS SJÖSTEDT (V) replik
          </note>
          <note>
            Anf. 15 Statsminister STEFAN LÖFVEN (S) replik
          </note>
          <note>
            Anf. 16 JONAS SJÖSTEDT (V) replik
          </note>
          <note>
            Anf. 17 Statsminister STEFAN LÖFVEN (S) replik
          </note>
          <note>
            Anf. 18 JAN BJÖRKLUND (FP) replik
          </note>
          <note>
            Anf. 19 Statsminister STEFAN LÖFVEN (S) replik
          </note>
          <note>
            Anf. 20 JAN BJÖRKLUND (FP) replik
          </note>
          <note>
            Anf. 21 Statsminister STEFAN LÖFVEN (S) replik
          </note>
          <note>
            Anf. 22 JAKOB FORSSMED (KD) replik
          </note>
          <note>
            Anf. 23 Statsminister STEFAN LÖFVEN (S) replik
          </note>
          <note>
            Anf. 24 JAKOB FORSSMED (KD) replik
          </note>
          <note>
            Anf. 25 Statsminister STEFAN LÖFVEN (S) replik
          </note>
          <note>
            Anf. 26 ANNA KINBERG BATRA (M)
          </note>
          <note>
            Anf. 27 Statsminister STEFAN LÖFVEN (S) replik
          </note>
          <note>
            Anf. 28 ANNA KINBERG BATRA (M) replik
          </note>
          <note>
            Anf. 29 Statsminister STEFAN LÖFVEN (S) replik
          </note>
          <note>
            Anf. 30 ANNA KINBERG BATRA (M) replik
          </note>
          <note>
            Anf. 31 JIMMIE ÅKESSON (SD) replik
          </note>
          <note>
            Anf. 32 ANNA KINBERG BATRA (M) replik
          </note>
          <note>
            Anf. 33 JIMMIE ÅKESSON (SD) replik
          </note>
          <note>
            Anf. 34 ANNA KINBERG BATRA (M) replik
          </note>
          <note>
            Anf. 35 Klimat- och miljöminister ÅSA ROMSON (MP) replik
          </note>
          <note>
            Anf. 36 ANNA KINBERG BATRA (M) replik
          </note>
          <note>
            Anf. 37 Klimat- och miljöminister ÅSA ROMSON (MP) replik
          </note>
          <note>
            Anf. 38 ANNA KINBERG BATRA (M) replik
          </note>
          <note>
            Anf. 39 JONAS SJÖSTEDT (V) replik
          </note>
          <note>
            Anf. 40 ANNA KINBERG BATRA (M) replik
          </note>
          <note>
            Anf. 41 JONAS SJÖSTEDT (V) replik
          </note>
          <note>
            Anf. 42 ANNA KINBERG BATRA (M) replik
          </note>
          <note>
            Anf. 43 JIMMIE ÅKESSON (SD)
          </note>
          <note>
            Anf. 44 Statsminister STEFAN LÖFVEN (S) replik
          </note>
          <note>
            Anf. 45 JIMMIE ÅKESSON (SD) replik
          </note>
          <note>
            Anf. 46 Statsminister STEFAN LÖFVEN (S) replik
          </note>
          <note>
            Anf. 47 JIMMIE ÅKESSON (SD) replik
          </note>
          <note>
            Anf. 48 Klimat- och miljöminister ÅSA ROMSON (MP) replik
          </note>
          <note>
            Anf. 49 JIMMIE ÅKESSON (SD) replik
          </note>
          <note>
            Anf. 50 Klimat- och miljöminister ÅSA ROMSON (MP) replik
          </note>
          <note>
            Anf. 51 JIMMIE ÅKESSON (SD) replik
          </note>
          <note>
            Anf. 52 ANNIE LÖÖF (C) replik
          </note>
          <note>
            Anf. 53 JIMMIE ÅKESSON (SD) replik
          </note>
          <note>
            Anf. 54 ANNIE LÖÖF (C) replik
          </note>
          <note>
            Anf. 55 JIMMIE ÅKESSON (SD) replik
          </note>
          <note>
            Anf. 56 JONAS SJÖSTEDT (V) replik
          </note>
          <note>
            Anf. 57 JIMMIE ÅKESSON (SD) replik
          </note>
          <note>
            Anf. 58 JONAS SJÖSTEDT (V) replik
          </note>
          <note>
            Anf. 59 JIMMIE ÅKESSON (SD) replik
          </note>
          <note>
            Anf. 60 JAN BJÖRKLUND (FP) replik
          </note>
          <note>
            Anf. 61 JIMMIE ÅKESSON (SD) replik
          </note>
          <note>
            Anf. 62 JAN BJÖRKLUND (FP) replik
          </note>
          <note>
            Anf. 63 JIMMIE ÅKESSON (SD) replik
          </note>
          <note>
            Anf. 64 JAKOB FORSSMED (KD) replik
          </note>
          <note>
            Anf. 65 JIMMIE ÅKESSON (SD) replik
          </note>
          <note>
            Anf. 66 JAKOB FORSSMED (KD) replik
          </note>
          <note>
            Anf. 67 JIMMIE ÅKESSON (SD) replik
          </note>
          <note>
            Anf. 68 Klimat- och miljöminister ÅSA ROMSON (MP)
          </note>
          <note>
            Anf. 69 ANNA KINBERG BATRA (M) replik
          </note>
          <note>
            Anf. 70 Klimat- och miljöminister ÅSA ROMSON (MP) replik
          </note>
          <note>
            Anf. 71 ANNA KINBERG BATRA (M) replik
          </note>
          <note>
            Anf. 72 Klimat- och miljöminister ÅSA ROMSON (MP) replik
          </note>
          <note>
            Anf. 73 JIMMIE ÅKESSON (SD) replik
          </note>
          <note>
            Anf. 74 Klimat- och miljöminister ÅSA ROMSON (MP) replik
          </note>
          <note>
            Anf. 75 JIMMIE ÅKESSON (SD) replik
          </note>
          <note>
            Anf. 76 Klimat- och miljöminister ÅSA ROMSON (MP) replik
          </note>
          <note>
            Anf. 77 ANNIE LÖÖF (C) replik
          </note>
          <note>
            Anf. 78 Klimat- och miljöminister ÅSA ROMSON (MP) replik
          </note>
          <note>
            Anf. 79 ANNIE LÖÖF (C) replik
          </note>
          <note>
            Anf. 80 Klimat- och miljöminister ÅSA ROMSON (MP) replik
          </note>
          <note>
            Anf. 81 JONAS SJÖSTEDT (V) replik
          </note>
          <note>
            Anf. 82 Klimat- och miljöminister ÅSA ROMSON (MP) replik
          </note>
          <note>
            Anf. 83 JONAS SJÖSTEDT (V) replik
          </note>
          <note>
            Anf. 84 Klimat- och miljöminister ÅSA ROMSON (MP) replik
          </note>
          <note>
            Anf. 85 JAN BJÖRKLUND (FP) replik
          </note>
          <note>
            Anf. 86 Klimat- och miljöminister ÅSA ROMSON (MP) replik
          </note>
          <note>
            Anf. 87 JAN BJÖRKLUND (FP) replik
          </note>
          <note>
            Anf. 88 Klimat- och miljöminister ÅSA ROMSON (MP) replik
          </note>
          <note>
            Anf. 89 JAKOB FORSSMED (KD) replik
          </note>
          <note>
            Anf. 90 Klimat- och miljöminister ÅSA ROMSON (MP) replik
          </note>
          <note>
            Anf. 91 JAKOB FORSSMED (KD) replik
          </note>
          <note>
            Anf. 92 Klimat- och miljöminister ÅSA ROMSON (MP) replik
          </note>
          <note>
            Anf. 93 ANNIE LÖÖF (C)
          </note>
          <note>
            Anf. 94 Statsminister STEFAN LÖFVEN (S) replik
          </note>
          <note>
            Anf. 95 ANNIE LÖÖF (C) replik
          </note>
          <note>
            Anf. 96 Statsminister STEFAN LÖFVEN (S) replik
          </note>
          <note>
            Anf. 97 ANNIE LÖÖF (C) replik
          </note>
          <note>
            Anf. 98 Klimat- och miljöminister ÅSA ROMSON (MP) replik
          </note>
          <note>
            Anf. 99 ANNIE LÖÖF (C) replik
          </note>
          <note>
            Anf. 100 Klimat- och miljöminister ÅSA ROMSON (MP) replik
          </note>
          <note>
            Anf. 101 ANNIE LÖÖF (C) replik
          </note>
          <note>
            Anf. 102 JONAS SJÖSTEDT (V) replik
          </note>
          <note>
            Anf. 103 ANNIE LÖÖF (C) replik
          </note>
          <note>
            Anf. 104 JONAS SJÖSTEDT (V) replik
          </note>
          <note>
            Anf. 105 ANNIE LÖÖF (C) replik
          </note>
          <note>
            Anf. 106 JONAS SJÖSTEDT (V)
          </note>
          <note>
            Anf. 107 ANNIE LÖÖF (C) replik
          </note>
          <note>
            Anf. 108 JONAS SJÖSTEDT (V) replik
          </note>
          <note>
            Anf. 109 ANNIE LÖÖF (C) replik
          </note>
          <note>
            Anf. 110 JONAS SJÖSTEDT (V) replik
          </note>
          <note>
            Anf. 111 JAN BJÖRKLUND (FP) replik
          </note>
          <note>
            Anf. 112 JONAS SJÖSTEDT (V) replik
          </note>
          <note>
            Anf. 113 JAN BJÖRKLUND (FP) replik
          </note>
          <note>
            Anf. 114 JONAS SJÖSTEDT (V) replik
          </note>
          <note>
            Anf. 115 JAKOB FORSSMED (KD) replik
          </note>
          <note>
            Anf. 116 JONAS SJÖSTEDT (V) replik
          </note>
          <note>
            Anf. 117 JAKOB FORSSMED (KD) replik
          </note>
          <note>
            Anf. 118 JONAS SJÖSTEDT (V) replik
          </note>
          <note>
            Anf. 119 JAN BJÖRKLUND (FP)
          </note>
          <note>
            Anf. 120 Statsminister STEFAN LÖFVEN (S) replik
          </note>
          <note>
            Anf. 121 JAN BJÖRKLUND (FP) replik
          </note>
          <note>
            Anf. 122 Statsminister STEFAN LÖFVEN (S) replik
          </note>
          <note>
            Anf. 123 JAN BJÖRKLUND (FP) replik
          </note>
          <note>
            Anf. 124 JIMMIE ÅKESSON (SD) replik
          </note>
          <note>
            Anf. 125 JAN BJÖRKLUND (FP) replik
          </note>
          <note>
            Anf. 126 JIMMIE ÅKESSON (SD) replik
          </note>
          <note>
            Anf. 127 JAN BJÖRKLUND (FP) replik
          </note>
          <note>
            Anf. 128 JONAS SJÖSTEDT (V) replik
          </note>
          <note>
            Anf. 129 JAN BJÖRKLUND (FP) replik
          </note>
          <note>
            Anf. 130 JONAS SJÖSTEDT (V) replik
          </note>
          <note>
            Anf. 131 JAN BJÖRKLUND (FP) replik
          </note>
          <note>
            Anf. 132 JAKOB FORSSMED (KD)
          </note>
          <note>
            § 2 Justering av protokoll
          </note>
          <note>
            § 3 Anmälan om fördröjda svar på interpellationer
          </note>
          <note>
            § 4 Ärenden för bordläggning
          </note>
          <note>
            § 5 Norden
          </note>
          <note>
            Utrikesutskottets betänkande 2014/15:UU9
          </note>
          <note>
            Anf. 133 HANS WALLMARK (M)
          </note>
          <note>
            Anf. 134 ARON EMILSSON (SD)
          </note>
          <note>
            Anf. 135 HÅKAN SVENNELING (V)
          </note>
          <note>
            Anf. 136 PYRY NIEMI (S)
          </note>
          <note>
            Anf. 137 VALTER MUTT (MP)
          </note>
          <note>
            Anf. 138 SOFIA DAMM (KD)
          </note>
          <note>
            Anf. 139 PHIA ANDERSSON (S)
          </note>
          <note>
            Anf. 140 KERSTIN LUNDGREN (C)
          </note>
          <note>
            (Beslut fattades under § 11.)
          </note>
          <note>
            § 6 Verksamhetsredogörelser för riksdagens nämnder
          </note>
          <note>
            Konstitutionsutskottets betänkande 2014/15:KU13
          </note>
          <note>
            Anf. 141 JONAS MILLARD (SD)
          </note>
          <note>
            Anf. 142 HANS EKSTRÖM (S)
          </note>
          <note>
            Anf. 143 MARIA ABRAHAMSSON (M)
          </note>
          <note>
            (Beslut fattades under § 11.)
          </note>
          <note>
            § 7 Indelning i utgiftsområden m.m.
          </note>
          <note>
            Konstitutionsutskottets betänkande 2014/15:KU17
          </note>
          <note>
            (Beslut fattades under § 11.)
          </note>
          <note>
            § 8 Redogörelse för behandlingen av riksdagens skrivelser
          </note>
          <note>
            Konstitutionsutskottets betänkande 2014/15:KU21
          </note>
          <note>
            Anf. 144 ANDREAS NORLÉN (M)
          </note>
          <note>
            Anf. 145 VERONICA LINDHOLM (S)
          </note>
          <note>
            (Beslut fattades under § 11.)
          </note>
          <note>
            § 9 Säkring av bevis vid Konkurrensverkets platsundersökningar
          </note>
          <note>
            Näringsutskottets betänkande 2014/15:NU16
          </note>
          <note>
            (Beslut fattades under § 11.)
          </note>
          <note>
            § 10 Riksrevisionens rapport om näringspolitikens effekter
          </note>
          <note>
            Näringsutskottets betänkande 2014/15:NU18
          </note>
          <note>
            (Beslut fattades under § 11.)
          </note>
          <note>
            Ajournering
          </note>
          <note>
            Återupptagna förhandlingar
          </note>
          <note>
            § 11 Beslut om ärenden som slutdebatterats vid dagens sammanträde
          </note>
          <note>
            UU9 Norden
          </note>
          <note>
            KU13 Verksamhetsredogörelser för riksdagens nämnder
          </note>
          <note>
            KU17 Indelning i utgiftsområden m.m.
          </note>
          <note>
            KU21 Redogörelse för behandlingen av riksdagens skrivelser
          </note>
          <note>
            NU16 Säkring av bevis vid Konkurrensverkets platsundersökningar
          </note>
          <note>
            NU18 Riksrevisionens rapport om näringspolitikens effekter
          </note>
          <note>
            § 12 Anmälan om interpellation
          </note>
          <note>
            § 13 Anmälan om frågor för skriftliga svar
          </note>
          <note>
            § 14 Anmälan om skriftliga svar på frågor
          </note>
          <note>
            § 15 Kammaren åtskildes kl. 16.05.
          </note>
          <note>
            Tryck: Elanders, Vällingby 2015
          </note>
        </div>
      </body>
    </text>
  </TEI>
</teiCorpus>
