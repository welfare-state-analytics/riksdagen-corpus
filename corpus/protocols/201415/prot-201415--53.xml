<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201415</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201415</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201415--53</head>
          <docDate when="2015-01-29">2015-01-29</docDate>
        </div>
      </front>
      <body>
        <div>
          <note>
            § 1 Statsministerns frågestund
          </note>
          <note type="speaker">
            Anf. 1 TALMANNEN:
          </note>
          <note>
            Jag hälsar statsministern välkommen.
          </note>
          <note>
            Regeringens ekonomiska politik och jobben
          </note>
          <note type="speaker">
            Anf. 2 ANNA KINBERG BATRA (M):
          </note>
          <note>
            Herr talman! Statsministern! Både statsministern och jag hade
            förmånen att delta i World Economic Forum under förra veckan,
            ett möte präglat av internationella diskussioner om hur inte minst
            de europeiska ländernas ekonomier behöver stärkas. Ser man ut
            över världsekonomin ser man att Internationella valutafonden också
            pekar på svagare tillväxtprognoser och att euroområdet är en av
            de regioner där tillväxten väntas bli som svagast.
          </note>
          <note>
            Trots detta har den regering statsministern leder ett lägre reformtempo
            än någon nytillträdd svensk regering på 1990- eller 2000-talen,
            samtidigt som man i budgetpropositionen erkänner att skattehöjningarna
            slår mot just jobb och tillväxt. De få besked som regeringen hittills
            i år har lämnat handlar dessutom om att till varje pris höja skatten
            på arbete och att rulla ut människor ur arbetskraften igen i form
            av förändringar i sjukförsäkringsreformen.
          </note>
          <note>
            Min fråga till statsministern är: Hur skapar dessa besked fler
            nya jobb?
          </note>
          <note type="speaker">
            Anf. 3 Statsminister STEFAN LÖFVEN (S):
          </note>
          <note>
            Herr talman! Det är alldeles riktigt. Vi var på samma tillställning
            i Davos, Anna Kinberg Batra och jag.
          </note>
          <note>
            En sak som jag kunde konstatera i Davos var att det finns en
            allt större samstämmighet om behovet av en politik som riktar
            in sig på jämlikhet. Nu säger man inte längre bara att ojämlikheten
            är ett problem. Nu är det allt fler, inklusive OECD, som säger
            att jämlikheten är en förutsättning för tillväxten och därmed
            för resultat i vår ekonomi.
          </note>
          <note>
            Det var precis det som vår budget tog fasta på: Vi måste se till
            att öka de aktiva insatserna, inte minst för människor som står
            utanför arbetsmarknaden. Utbildning är en sådan insats. Utbildningsinsatser
            höjer jämlikheten och ger fler människor möjlighet till att vara
            attraktiva på arbetsmarknaden.
          </note>
          <note>
            Mycket av våra utbildningssatsningar försvann dock, eftersom
            de fyra borgerliga partierna valde att fortsätta på gammalt spår,
            nämligen att sänka skatten. Det är inte framtidens lösning.
          </note>
          <note type="speaker">
            Anf. 4 ANNA KINBERG BATRA (M):
          </note>
          <note>
            Herr talman! Sveriges riksdag fattade ett budgetbeslut i december,
            rätt budgetbeslut dessutom. Men nu tittar vi framåt, och nu står
            vi här.
          </note>
          <note>
            När Christine Lagarde talade i Davos om jämlikhet talade hon
            om vikten av att ha ett jobb och att ha en stark och inkluderande
            ekonomi. Detta börjar ju med jobben.
          </note>
          <note>
            Låt oss därför titta på lista n över förslag som regeringen tänker
            lägga fram till riksdagen nu i vår, alltså den tid vi har framför
            oss.
          </note>
          <note>
            Tittar vi på propositionslistan ser vi till exempel från Näringsdepartementet
            sex propositioner. Ingen av dem handlar om hur man stärker företagens
            villkor.
          </note>
          <note>
            Tittar vi på Finansdepartementet ser vi hela 16 propositioner
            och skrivelser på listan, men det enda av förslagen som har en
            positiv jobbeffekt slåss finansministern med näbbar och klor för
            att så snabbt som möjligt riva upp.
          </note>
          <note>
            Statsministern har tidigare sagt att hela regeringen ska arbeta
            med jobben. Han ska kräva besked av varje statsråd om ett beslut
            innebär fler jobb eller inte.
          </note>
          <note>
            Därför vill jag fråga statsministern som ledare för regeringen:
            Varför lägger inte näringsministern eller finansministern fram
            några jobbskapande förslag till Sveriges riksdag?
          </note>
          <note type="speaker">
            Anf. 5 Statsminister STEFAN LÖFVEN (S):
          </note>
          <note>
            Herr talman! Det känns lite som en déjà vu . Vi hade en liknande
            debatt för inte så länge sedan här i riksdagen. Då påminde jag
            om att bland annat Anna Kinberg Batra och hennes parti har varit
            med och röstat ned en budget som innehöll flera förslag med en
            tydlig strategi för fler jobb.
          </note>
          <note>
            Att sänka skatter är inte den allena saliggörande lösningen,
            utan här handlar det om fler investeringar i vår infrastruktur.
            Järnvägsunderhållet måste bli bättre, vilket skulle ha gett fler
            jobb och stärkt Sverige. Det är också, precis som Anna Kinberg
            Batra nämner, näringspolitik som måste till, för någon måste ju
            efterfråga jobb.
          </note>
          <note>
            Sedan är det, inte minst och återigen, och jag upprepar det,
            utbildning. Regeringen har precis nu på morgonen suttit och tittat
            på arbetslöshetssiffrorna. Vilka är det som har det svårast på
            arbetsmarknaden? Jo, det är de som inte har gymnasial utbildning.
            Vi hade en rejäl sådan satsning. Ni valde att rösta bort den.
            Jag tycker att de t är oerhört tråkigt, för det ställer fortfarande
            massor av människor utanför arbetsmarknaden.
          </note>
          <note>
            Vi tänker återkomma, för utbildning är nyckeln.
          </note>
          <note>
            Förnyelse av kärnkraften
          </note>
          <note type="speaker">
            Anf. 6 MATTIAS KARLSSON (SD):
          </note>
          <note>
            Herr talman! För ett antal år sedan var jag på besök i Santo
            Domingo i Dominikanska republiken och lät mig då bli inkastad
            på en restaurang. Jag gick in och satte mig ned. Jag blev lite
            förvånad när jag såg menyn, för det fanns bara två rätter att
            välja mellan: fisk och kyckling. Jag stannade kvar och valde fisken.
            Då fick jag beskedet från restaurangägaren att de tyvärr hade
            slutat att servera fisk.
          </note>
          <note>
            Anledningen till att jag kommer att tänka på den här historien
            är Stefan Löfvens agerande i energifrågan. Å ena sidan bjuder
            man in till breda energisamtal om framtidens energipolitik. Å
            andra sidan aviserar man hårda straffbeskattningar på kärnkraften,
            och man har i praktiken nu återinfört tankeförbudet när det gäller
            förnyelse av kärnkraften. Vattenfalls planer och analyser för
            förnyelse och ersättningsreaktorer har stoppats.
          </note>
          <note>
            Kommer en förnyelse av kärnkraften att finnas med på menyn i
            de här energisamtalen, eller kommer vi i slutändan bara att kunna
            välja Miljöpartiets energipolitik?
          </note>
          <note type="speaker">
            Anf. 7 Statsminister STEFAN LÖFVEN (S):
          </note>
          <note>
            Herr talman! För det första var det ett faktafel: Det finns inte
            infört något tankeförbud. För det andra är energipolitiken så
            bred att det krävs en kommission. Vi måste ha till den nu för
            att vi ska ha en långsiktig lösning på energin. Jag har pratat
            om detta i åratal. Inte har de förslagen alltid blivit så positivt
            bemötta, men nu kommer vi att ha den på plats, och jag tycker
            att det är oerhört bra.
          </note>
          <note>
            Detta kommer naturligtvis att kräva en diskussion, sist och slutligen,
            när vi har gjort analyserna , om vilka energislag och vilken mängd
            av olika energislag vi ska ha .
          </note>
          <note>
            Vad regeringen har för ingångsvärde är känt. Det vet Mattias
            Karlsson om. Men det är också så att om man sätter sig i en energikommission
            är det i akt och mening att göra upp, och då får vi se vad slutresultatet
            av detta blir. Det går dock inte att hoppa förbi den första analyserande
            fasen: Hur ser det svenska energibehovet faktiskt ut, och vad
            har vi för energislag som kan bidra, just nu och i framtiden?
          </note>
          <note type="speaker">
            Anf. 8 MATTIAS KARLSSON (SD):
          </note>
          <note>
            Herr talman! Ingångsvärdena hos regeringen är faktiskt inte kända
            hos mig, inte Stefan Löfvens i alla fall. Gång på gång under valrörelsen
            försökte den nuvarande oppositionen får svar från Stefan Löfven
            om var Socialdemokraterna står i frågan om förnyelse av kärnkraften.
            Gång på gång fick vi olika typer av floskler och undvikande svar.
          </note>
          <note>
            Nu när man har börjat agera pekar dock allt i samma riktning.
            Man vill kraftigt höja beskattningen på kärnkraften. Man vill
            slå undan benen för verksamheten bakvägen. Samtidigt har man gett
            Vattenfall direktiv om att avbryta arbetet med analysen för att
            förbereda förnyelse av kärnkraften.
          </note>
          <note>
            Mycket tydligare än så kan det inte bli. Frågan är varför Stefan
            Löfven i så fall inte är öppen med att man inte ser någon möjlighet
            att gå vidare med en förnyelse av kärnkraften och komma överens
            om de frågorna, i stället för att bjuda in till samtal och låtsas
            som att det här fortfarande finns på bordet.
          </note>
          <note>
            Jag tycker att det är oroväckande också med tanke på Sveriges
            framtida tillväxt och sysselsättningen att man sänder ut de här
            signalerna. Man skapar oro inom industrin, och det kan hämma investeringar
            och tillväxt i Sverige. Detta tycker jag att statsministern borde
            ta ett större ansvar för.
          </note>
          <note type="speaker">
            Anf. 9 Statsminister STEFAN LÖFVEN (S):
          </note>
          <note>
            Herr talman! Precis av omsorg om svenskt näringsliv och svensk
            industri , som behöver ha en långsiktig lösning , har vi baxat
            det här hit.
          </note>
          <note>
            Nu är vi här. Det är enkelt för Mattias Karlsson att ta reda
            på vad Socialdemokraterna tycker i kärnkraftsfrågan. Jag har nämnt
            det flera gånger själv. Vi menar att kärnkraften på sikt ska avvecklas.
          </note>
          <note>
            Däremot är jag fullt medveten om att kärnkraften kommer att spela
            en mycket viktig roll under lång tid i svensk energiförsörjning.
            Detta är ställt utom allt tvivel.
          </note>
          <note>
            När det gäller det förnybara kommer vi att satsa rejält på förnybara
            energikällor för att se till att vi inte ska behöva ha ett så
            starkt beroende av ett energislag.
          </note>
          <note>
            Vi vet att andra partier har andra uppfattningar i denna fråga,
            och det är precis av det skälet som vi måste sätta oss ned. Men
            det är också av det skälet som vi inte ska börja diskutera hur
            många terawattimmar vi kan producera med det ena eller det andra
            energislaget, utan vi måste göra den riktiga analysens steg ett,
            och det är det som påbörjas snart.
          </note>
          <note>
            Turordningsreglerna i LAS och integrationen
          </note>
          <note type="speaker">
            Anf. 10 ANNIE LÖÖF (C):
          </note>
          <note>
            Herr talman! I dag har vi stora brister i vår integration. Vägen
            till det första jobbet är alldeles för lång, och för att nyanlända
            snabbare ska komma i arbete krävs både riktade åtgärder och generella
            reformer.
          </note>
          <note>
            En sådan generell reform lyfte den socialdemokratiska arbetsmarknadsministern
            Ylva Johansson fram för någon vecka sedan då hon öppnade upp för
            förändringar i turordningsreglerna i LAS.
          </note>
          <note>
            Det är bra, eftersom dagens arbetsrätt ökar risken och därmed
            den förväntade kostnaden för att anställa. Dagens system missgynnar
            särskilt personer vilkas kompetens är svårbedömd, exempelvis nyanlända.
            Därför är turordningsreglerna i nuvarande utformning ett hinder
            för integration.
          </note>
          <note>
            Kommer statsministern, likt sin arbetsmarknadsminister, att öppna
            för en förändring av turordningsreglerna i LAS så att fler nyanlända
            kan få ett jobb?
          </note>
          <note type="speaker">
            Anf. 11 Statsminister STEFAN LÖFVEN (S):
          </note>
          <note>
            Herr talman! Arbetsmarknadsministern var väldigt tydlig med att
            om arbetsmarknadens parter kommer till regeringen med förslag
            och önskemål om förändring av arbetsrätten finns det all anledning
            för regeringen att diskutera detta. Men det bygger på att parterna
            vill dit.
          </note>
          <note>
            Jag vill inte att vi ska börja en diskussion om huruvida människor
            får jobb eller inte med att fundera på hur man ska få sparken.
            Det måste rimligen vara bättre att vi funderar på hur man blir
            så anställbar som möjligt.
          </note>
          <note>
            När vi ska fundera på hur människor som kommer hit, av engagemang
            och med kompetens i många fall, kommer in i det svenska samhället
            är det bättre att vi funderar på hur de kvinnorna eller de männen
            får den bästa språkutbildningen. Därför vill vi exempelvis se
            till att språkutbildningen kommer på plats redan under asylboendet.
            Språkutbildning ger bättre kontakt med arbetslivet.
          </note>
          <note>
            Vi kommer att sätta oss tillsammans med parterna och fundera
            på vad parterna och samhället kan göra tillsammans för att fler
            ska komma ut på arbetsplatserna mycket snabbare. Det är det som
            ger jobb, inte hur de ska få sparken.
          </note>
          <note>
            (Applåder)
          </note>
          <note type="speaker">
            Anf. 12 ANNIE LÖÖF (C):
          </note>
          <note>
            Herr talman! Det var en elegant sågning av sin egen arbe tsmarknadsminister.
            Det hon sa var att hon kan tänka sig att förändra turordningsreglerna
            i LAS om parterna går med på detta. Det är precis det som Centerpartiet
            har hävdat under många år.
          </note>
          <note>
            I Danmark införde Socialdemokraternas eget systerparti flexicurity
            : flexibilitet i turordning och en generösare a-kassa. Under några
            år har parterna här i Sverige diskuterat just detta. Vi har välkomnat
            det från alliansregeringens sida och från Centerpartiets sida,
            men där har Socialdemokraterna hårdnackat varit emot.
          </note>
          <note>
            Jag tycker att det är anmärkningsvärt att den nya regeringen
            först avskaffar integrationsministerposten och sedan inte lägger
            fram några konkreta förslag. Men det finns ett undantag, och det
            är just att Ylva Johansson öppnar för att förändra arbetsrätten.
            Jag tycker att det är positivt och bra.
          </note>
          <note>
            Är det så, statsministern, att om förslaget kommer från arbetsmarknadens
            parter kan man tycka att det är bra, men om förslaget med samma
            innehåll kommer från Centerpartiet är det inte bra?
          </note>
          <note type="speaker">
            Anf. 13 Statsminister STEFAN LÖFVEN (S):
          </note>
          <note>
            Herr talman! På den sista frågan måste jag svara ja. Jag litar
            mer på arbetsmarknadens parter, om de kommer tillsammans och säger
            att de är överens om att de vill göra en förändring. Det finns
            en större bärighet i det. Jag är ledsen – med all respekt för
            Centerpartiet finns det en större bärighet i det, ja.
          </note>
          <note>
            Vad gäller flexicurity är det lätt att ta fasta på den ena delen
            av det. Flexicurity byggde mycket på att man hade riktigt bra
            villkor också när man blev arbetslös. Under åtta år med den borgerliga
            regeringen försämrades arbetslöshetsersättningen radikalt. I dag
            är det 1 procent som får 80 procent av sin tidigare lön.
          </note>
          <note>
            Om Centerpartiet menar allvar med det man föreslår skulle det
            vara bra att få höra hur människor som blir av med jobbet ska
            klara sig ekonomiskt och inte behöva gå till kommunens socialkontor
            för att få försörjningsstöd.
          </note>
          <note>
            (Applåder)
          </note>
          <note>
            Sveriges samförståndsavtal om militärt samarbete med Saudiarabien
          </note>
          <note type="speaker">
            Anf. 14 JONAS SJÖSTEDT (V):
          </note>
          <note>
            Herr talman och statsminister Löfven ! Saudiarabien är en hård
            politisk diktatur. Grundläggande fri- och rättigheter saknas.
            Kvinnoförtrycket är systematiskt – kvinnor får inte ens köra bil.
            En bloggare med försiktig regimkritik pryglas offentligt. Saudiska
            styrkor används både mot intern opposition och mot oppositionen
            i grannlandet Bahrain.
          </note>
          <note>
            Sverige har ett mycket omfattande militärt samarbete med detta
            land och har en mycket stor vapenexport dit. Grunden för samarbetet
            är ett samförståndsavtal som slöts av den dåvarande socialdemokratiska
            regeringen 2005 och som har fått utstå mycket kritik de senaste
            åren.
          </note>
          <note>
            I vår avgör regeringen om detta avtal ska förlängas. Alternativet
            är att aktivt säga upp det. Vänsterpartiet menar att det militära
            samarbetet med Saudiarabien bör avslutas.
          </note>
          <note>
            Min fråga till statsministern är: Kommer samförståndsavtalet
            med Saudiarabien om militärt samarbete att sägas upp?
          </note>
          <note type="speaker">
            Anf. 15 Statsminister STEFAN LÖFVEN (S):
          </note>
          <note>
            Herr talman! Regeringen har sagt att avtalet ska förhandlas om.
            När jag blev partiordförande tillhörde jag dem som i ett tidigt
            skede när detta började diskuteras sa att avtalet var för långtgående,
            inte minst i detaljeringsgrad. Därför är utgångspunkten när avtalet
            nu kommer upp att det ska omförhandlas och vara på en helt annan
            nivå, som andra avtal.
          </note>
          <note>
            Vi ska samtidigt komma ihåg att kontakter med andra länder är
            viktiga av många skäl. Även de länder som vi tycker har fel politik
            och inte står upp för mänskliga rättigheter är det bra om demokratiska
            länder har kontakt med, inte minst genom handel. Det finns också
            andra länder där vi inte har samma uppfattning när det gäller
            mänskliga rättigheter som vi ändå har en handel med. Jag menar
            nog att vi ska se till att behålla det.
          </note>
          <note type="speaker">
            Anf. 16 JONAS SJÖSTEDT (V):
          </note>
          <note>
            Herr talman! Tack, statsministern!
          </note>
          <note>
            Jag tycker att vi ska handla med Saudiarabien. Jag tycker att
            vi ska ha diplomatiska förbindelser med Saudiarabien. Men jag
            tycker inte att vi ska ha militära avtal med diktaturen Saudiarabien.
            Jag tycker inte att vi ska exportera vapen till Saudiarabien.
          </note>
          <note>
            Detta avtal handlar om militärt samarbete, och ska man förhandla
            om det innebär det sannolikt att man ska fortsätta med någon annan
            form av militärt samarbete. Vänsterpartiet tycker att det är fel.
            Vi menar att det militära samarbetet med diktaturen Saudiarabien
            bör avslutas helt och hållet, liksom vapenexporten dit.
          </note>
          <note>
            Det vore intressant att höra hur regeringen anser att avtalet
            ska omförhandlas.
          </note>
          <note>
            Vapenexport till diktaturer åstadkommer mycket dåligt. En av
            de saker det åstadkommer är ibland att man inte kritiserar dessa
            länder. Vi kunde se hur den tidigare försvarsministern vägrade
            kalla Saudiarabien en diktatur, sannolikt av kommersiella skäl.
          </note>
          <note>
            Kan denna regering tydligt säga att Saudiarabien är en diktatur?
          </note>
          <note type="speaker">
            Anf. 17 Statsminister STEFAN LÖFVEN (S):
          </note>
          <note>
            Herr talman! Det är helt uppenbart att Saudiarabien inte har
            ett styrelseskick som vi tycker är demokratiskt, och det finns
            mycket att önska vad gäller mänskliga rättigheter. Därom är vi
            helt eniga.
          </note>
          <note>
            Avtalet ska förhandlas om. Det finns också delar i det avtalet
            som vi mycket väl kan stå för. I vapenexport finns det både materiel
            för strid och materiel som inte räknas som stridsmateriel. Därför
            menar vi att det första steg som ska tas är att förhandla om avtalet
            och se till att det inte är så detaljerat och långtgående som
            det förra var, vilket ledde till de problem som vi uppenbarligen
            såg under den förra mandatperioden.
          </note>
          <note>
            Vi ska ha ett annat avtal, och det arbetet pågår. Låt oss se
            vad vi kan komma fram till i de förhandlingarna.
          </note>
          <note>
            Försörjningskrav för anhöriginvandring
          </note>
          <note type="speaker">
            Anf. 18 JAN BJÖRKLUND (FP):
          </note>
          <note>
            Herr talman och statsministern! Det är 200 000 fler utrikes födda
            som har jobb i dag än 2006. Med tanke på den finanskris som har
            varit under tiden är det ett framsteg. Men vi måste ändå erkänna
            – och jag gör det gärna som ansvarig i regeringen under de åtta
            åren – att det är otillräckligt och att vi har stora utmaningar
            kvar.
          </note>
          <note>
            Arbetslösheten bland utrikes födda är för hög, och det tar för
            lång tid för människor som kommer hit innan de får sysselsättning.
            Vi behöver göra mer saker. Arbetsrätten nämndes tidigare.
          </note>
          <note>
            En av de saker som verkligen skiljer Sverige från andra länder
            är det som kallas försörjningskrav för anhöriginvandring, det
            vill säga ett ökat incitament för nyanlända att skaffa sig ett
            jobb. Sannolikt skulle sysselsättningen öka och tiden kortas ned
            om även vi införde ett tydligare sådant försörjningskrav.
          </note>
          <note>
            Min fråga till statsministern är: Är ni beredda att genomföra
            den typen av åtgärder för att minska utanförskapet, och är ni
            beredda att diskutera ett försörjningskrav för anhöriginvandring?
          </note>
          <note type="speaker">
            Anf. 19 Statsminister STEFAN LÖFVEN (S):
          </note>
          <note>
            Herr talman! Först måste vi diskutera den här frågan utifrån
            en helhet, hur det faktiskt ser ut ute i världen. Där tror jag
            att vi är överens om att det finns en sällan skådad volym av människor
            som måste fly. De måste få ta vägen någonstans, och de måste få
            skydd.
          </note>
          <note>
            Vad vi ska fundera på då är dels hur vi ger dessa människor det
            skyddet, dels hur de ska komma in på ett så bra sätt som möjligt
            utifrån sina förutsättningar.
          </note>
          <note>
            Vad är det för trygghet för en människa som har tvingats fly
            att veta att frun, sambon eller vad det kan vara finns i ett annat
            land, att inte veta vad som händer med henne eller honom? Är det
            bättre eller sämre att ha sina nära och kära runt sig när man
            ska anpassa sig till ett nytt samhälle och satsa på ett nytt liv?
            Jag tror att det är bättre att de nära och kära finns i närheten.
            Jag tycker att ni har fel utgångspunkt när ni bara diskuterar
            hur allting ska försvåras.
          </note>
          <note>
            (Applåder)
          </note>
          <note type="speaker">
            Anf. 20 JAN BJÖRKLUND (FP):
          </note>
          <note>
            Herr talman! När jag lyssnar på Stefan Löfven och även på Miljöpartiet
            hör jag problemet med den nya regeringens politik på det här området.
          </note>
          <note>
            Vi är överens, allianspartierna och den rödgröna regeringen,
            om migrationsreglerna. Människor ska få komma hit och få skydd.
            Sverige är ett mycket generöst flyktingland. Vi är en humanitär
            stormakt – vi tar emot fler flyktingar än något annat jämförbart
            land i förhållande till vår storlek. Det ska vi fortsätta göra;
            vi är överens om det. Men nu diskuterar vi inte det. Nu diskuterar
            vi hur vi ska få in människor i det svenska samhället när de väl
            har kommit hit.
          </note>
          <note>
            Det som bekymrar mig mycket är att ni är så ointresserade av
            att diskutera åtgärder för att öka integrationen. Ni har avskaffat
            integrationsministerposten. Det kanske man kan göra om någon annan
            sköter det, men ingen sköter det ju.
          </note>
          <note>
            Detta att få jobb och sysselsättning är avgörande. Det är ju
            Socialdemokraternas huvudfråga sedan hundra år när det gäller
            den svenskfödda befolkningen. Och när det gäller vuxna människor
            som kommer hit är inte ytterligare insatser i skolan det centrala,
            utan det är att de hamnar i jobb och sysselsättning. Det är en
            viktig drivkraft i våra länder som fungerar rätt väl.
          </note>
          <note type="speaker">
            Anf. 21 Statsminister STEFAN LÖFVEN (S):
          </note>
          <note>
            Herr talman! Jag tycker att det är ett misstag att säga att insatser
            i skolan inte har någon betydelse.
          </note>
          <note>
            ( Jan Björklund (FP): Det sa jag inte.)
          </note>
          <note>
            Det kommer många yngre människor som inte är i arbetsför ålder.
            För dem är det jättebra med en rejäl insats i skolan.
          </note>
          <note>
            Vi har ingen integrationsminister eftersom vi inte tycker att
            det är en minister som ska jobba med frågan. Det får fler lov
            att göra. Därför har arbetsmarknadsministern i uppdrag att göra
            det. Därför har utbildningsministern i uppdrag att göra det. Flera
            ministrar jobbar precis just nu med den frågan.
          </note>
          <note>
            Tidiga insatser är vi helt eniga om – det är det som behövs.
            Som jag sa i ett tidigare inlägg gäller det exempelvis språkutbildningen.
            Där kan vi göra mycket betydligt tidigare, redan i asylboendet.
            Där kan man påbörja språkutbildningen. I nästa skede, när man
            kanske kommer i fråga för att komma ut på en arbetsplats, vill
            vi ha det samtalet med parterna och fråga hur parterna kan bidra
            till att man kommer ut på en arbetsplats. Det finns ett stort
            intresse bland parterna. Hur kan vi bidra med en snabbare validering?
            Och när man är på arbetsplatsen är det kanske bättre att man får
            sin sfi-utbildning där än på ett särskilt ställe någon annanstans
            i kommunen.
          </note>
          <note>
            Flera aktiva insatser är alltså på gång.
          </note>
          <note>
            (Applåder)
          </note>
          <note>
            Det samlade ansvaret för integrationsfrågor
          </note>
          <note type="speaker">
            Anf. 22 EMMA HENRIKSSON (KD):
          </note>
          <note>
            Herr talman! Statsministern hade i sin långa regeringsförklaring
            i höstas inte med integration. Eller för att vara riktigt korrekt:
            Det fanns med, men bara i det stycke där statsministern meddelade
            att integrationsministerposten inte längre skulle finnas kvar.
          </note>
          <note>
            Vi har misslyckats med integrationspolitiken. Det är viktigt
            att erkänna det. Men det är också viktigt att erkänna att det
            är en av våra viktigaste samhällsutmaningar. Och med avskaffandet
            av integrationsministerposten har det blivit tydligt att integrationsutmaningen
            har försvunnit från regeringens dagordning.
          </note>
          <note>
            Någon måste ta det samlade ansvaret. Jag vill fråga statsministern
            om han är beredd att erkänna att det blev fel. Är han beredd att
            säga att det är dags att återigen ha en minister med samlat ansvar
            för integrationsområdet?
          </note>
          <note type="speaker">
            Anf. 23 Statsminister STEFAN LÖFVEN (S):
          </note>
          <note>
            Herr talman! Jag hör från alla fyra borgerliga partier: Det blev
            inte så lyckat med vår integrationspolitik. Vi hade inte alla
            rätt.
          </note>
          <note>
            Man hade kanske inte heller rätt om att någon ensam skulle ha
            ansvaret för integration. Så enkelt är det nämligen inte. Integration
            för dem som kommer från andra länder rör i grund och botten samma
            frågor som för oss som föds här i Sverige. De måste få rätt utbildning.
            Det ligger på utbildningsministern och Utbildningsdepartementet.
            De måste få ett arbete. Där har arbetsmarknadens funktionssätt
            stor betydelse. Först ska de självfallet komma in rätt i asylen,
            i asylboendet, den första stunden.
          </note>
          <note>
            Alla dessa frågor kräver insatser från flera olika departement.
            Det uppdraget är väldigt tydligt till de ministrarna. Det har
            de att jobba med tillsammans. Därför har vi också en statssekreterargrupp
            som sitter tillsammans. Det löses inte av att man delar in Regeringskansliet
            i olika departement. Det löses med riktiga åtgärder som gör skillnad
            för människor i verkligheten.
          </note>
          <note>
            (Applåder)
          </note>
          <note type="speaker">
            Anf. 24 EMMA HENRIKSSON (KD):
          </note>
          <note>
            Herr talman! Att Sverige i dag är ett land som människor väljer
            att komma till i stället för ett land som människor tvingas att
            fly från är i grunden något otroligt och enbart positivt.
          </note>
          <note>
            Men att människor kommer till vårt land är inte tillräckligt
            för integration. Att komma in i vårt samhälle kräver också att
            man är delaktig i samhället.
          </note>
          <note>
            När vi har en bristande integration påverkar det arbetslöshet,
            kriminalitet och otrygghet. Det uppstår problem i våra skolor.
            Det skapar dessutom en grogrund för politisk extremism.
          </note>
          <note>
            Jag håller med statsministern när han säger att det här är ett
            ansvar som många statsråd måste vara inblandade i. Men vi ser
            också att det brister när inget statsråd har det huvudsakliga
            ansvaret.
          </note>
          <note>
            Jag ställer frågan igen: Vore det inte bättre, för att visa på
            frågans tyngd och vikt för framtiden, att inrätta en särskild
            ministerpost för integration igen?
          </note>
          <note type="speaker">
            Anf. 25 Statsminister STEFAN LÖFVEN (S):
          </note>
          <note>
            Herr talman! Nej, jag tänker hålla mig till det som är viktigt
            och gör skillnad för människor, och det är inte hur vi delar in
            Regeringskansliet eller vilka ministerposter vi får. Det är inte
            det som gör skillnaden.
          </note>
          <note>
            Låt mig ta ett exempel, och det är utbildning. I vårt budgetförslag
            hade vi en rejäl satsning på utbildning för människor som inte
            har gymnasie ­ utbildning. Flera av dem som kommer från andra
            länder har ingen gym ­ nasieutbildning. Flera människor som är
            födda i Sverige har ingen gym ­ nasieutbildning. De finns där
            ute på arbetsmarknaden, och det finns inget tydligare bevis på
            vad det betyder i form av svaghet på arbetsmarknaden än arbetslöshetssiffrorna
            för de människorna.
          </note>
          <note>
            Om vi så har två eller tre integrationsministrar i regeringen
            är det inte det som gör skillnad. Det som gör skillnad är att
            satsa pengar på de människor som inte har gymnasieutbildning.
            Jag föredrar att ägna tiden åt det.
          </note>
          <note>
            Det hade varit bra om vår budget hade gått igenom, för då hade
            flera tusen människor fått sin gymnasieutbildning. Nu får de tyvärr
            inte det, och det är bland annat KD skyldigt till.
          </note>
          <note>
            (Applåder)
          </note>
          <note>
            Statliga a rbetstillfällen i hela landet
          </note>
          <note type="speaker">
            Anf. 26 KRISTINA NILSSON (S):
          </note>
          <note>
            Herr talman! Jag tillhör dem som blev väldigt glada i höstas
            när statsministern läste upp sin regeringsförklaring. Särskilt
            positivt var det fokus som lades på jobben, särskilt på vikten
            av jobb i hela landet.
          </note>
          <note>
            Jag känner mig dock lite bekymrad när jag ser utvecklingen i
            vårt län, Västernorrland, när det gäller de statliga arbetstillfällena.
            De senaste 20 åren har nästan 5 000 arbetstillfällen försvunnit
            från vårt län.
          </note>
          <note>
            Jag hade hoppats att den trenden skulle vända med en rödgrön
            regering, men det har tydligen gått någon sorts centraliseringshysteri
            bland generaldirektörerna på de statliga myndigheterna. Vi har
            till exempel utredningen av MSB i Kramfors, Lantmäteriets flytt
            från Sollefteå och Trafikverket i Ånge. Sådana exempel finns över
            hela landet.
          </note>
          <note>
            Nu undrar jag: Vilka ambitioner har regeringen för att vända
            den här trenden och se till att vi får en utveckling av jobb i
            hela landet?
          </note>
          <note type="speaker">
            Anf. 27 Statsminister STEFAN LÖFVEN (S):
          </note>
          <note>
            Herr talman! Det är viktigt att vi har just den ambitionen att
            hela landet ska kunna utvecklas och växa. För det behövs en bred
            palett av åtgärder. Det spelar ingen roll vad det gäller; i grunden
            måste det finnas ett näringsliv som kan utvecklas och ta fram
            nya produkter. Det krävs näringspolitik.
          </note>
          <note>
            Det krävs också utbildning. Det är därför vi ska ha fler satsningar
            på högskolan runt om i landet.
          </note>
          <note>
            Vi håller på att diskutera och arbeta med en strategi för skogsnäringen
            som jag tror är mycket bra för hela landet och en livsmedelsstrategi
            som ger förutsättningar för hela landet att leva.
          </note>
          <note>
            Sedan har vi frågan om de statliga jobben och myndigheterna.
            Ska de också vara tillgängliga för hela landet? Min uppfattning
            är att de ska det. Det är klart att om vi menar att alla andra
            ska bidra i hela landet får också de statliga myndigheterna se
            till att göra det. Exakt hur det sköts på varje myndighet och
            vilka jobb som ska vara var kan jag självfallet inte svara på,
            men det är självklart så att också statliga myndigheter ska finnas
            runt om i Sverige.
          </note>
          <note>
            Stöd till utsatta barn och unga
          </note>
          <note type="speaker">
            Anf. 28 JONAS ERIKSSON (MP):
          </note>
          <note>
            Herr talman! Under en lång rad år har vi sett hur klyftorna i
            samhället har ökat. De som har det tufft och är mest utsatta har
            fått det tuffare och blivit än mer utsatta. Många är i behov av
            stöd, inte minst barn och unga. Samhällets skyddsnät brister.
          </note>
          <note>
            Antalet orosanmälningar gällande barn och unga har ökat kraftigt.
            Socialtjänstpersonalen gör sitt yttersta men går på knäna. Det
            har lett till hög personalomsättning och svårigheter att rekrytera
            personal och, än allvarligare, till att barns och ungas missförhållanden
            förvärras och att barn och unga lider skada.
          </note>
          <note>
            Vad avser statsministern att göra för att förbättra villkoren
            för utsatta barn och unga i Sverige?
          </note>
          <note type="speaker">
            Anf. 29 Statsminister STEFAN LÖFVEN (S):
          </note>
          <note>
            Herr talman! Tack för frågan, Jonas Eriksson! Det här handlar
            om landets framtid, om våra barn.
          </note>
          <note>
            Det kändes oerhört bra för mig att som ende regeringschef vara
            i New York i november när 25-årsfirandet av barnkonventionen ägde
            rum.
          </note>
          <note>
            Regeringen har varit tydlig med att vi kommer att se till att
            ta in barnkonventionen i svensk lag stiftning. Det arbetet pågår.
            Me ningen är att alla får fundera på hur vi faktiskt ska se till
            att barnen far så väl som möjligt. Det kommer att ta lite tid.
            Under tiden hade vi förslag i vår budget, som tyvärr föll.
          </note>
          <note>
            I vår budget fanns förslag om höjt underhållsstöd och att föräldrar
            kunde få medicin gratis. Man ska inte behöva välja mellan att
            köpa mat eller att köpa medicin till barnet. Alla barn ska ha
            bra medicin. Det fanns flera andra förslag som skulle ha underlättat
            för dem som har det allra svårast. Tyvärr föll budgetförslaget,
            men vi återkommer.
          </note>
          <note>
            Utredning om ett svenskt Natomedlemskap
          </note>
          <note type="speaker">
            Anf. 30 HANS WALLMARK (M):
          </note>
          <note>
            Herr talman! Nå, varför är inte ni med i Nato? Den frågan ställs
            ibland till mig och andra svenska politiker av väldigt kloka socialdemokrater.
            De är huvudsakligen placerade i de danska och norska parlamenten
            och inte i det svenska.
          </note>
          <note>
            Vi är några stycken här i det svenska parlamentet som också har
            gett uttryck för ett önskemål om att vi åtminstone borde göra
            en Natoutredning. Jag har förstått att man från regeringens sida
            är väldigt tydlig med att man vill ha fortsatt allianslöshet,
            och man avvisar idén om att inhämta ny kunskap.
          </note>
          <note>
            Jag har noterat några argument för att man inte skulle ha en
            sådan här Natoutredning. Det ena är att man hävdar att det skulle
            vara osäkerhetsskapande. Därmed lägger man alltså makt och myndighet
            för svenska beslut någon annanstans. Det andra är, som statsministern
            själv har sagt, att vi inte ska hamna i den ena eller andra alliansen.
            Ja, den ena alliansen ser jag vilken den är, men den andra har
            jag lite svårare att se.
          </note>
          <note>
            Vilket av dessa i mitt tycke dåliga argument föredrar statsministern
            när han avvisar tanken på en Natoutredning?
          </note>
          <note type="speaker">
            Anf. 31 Statsminister STEFAN LÖFVEN (S):
          </note>
          <note>
            Herr talman! Eftersom jag själv inte har några dåliga argument
            behöver jag inte prioritera bland dem. Vi har bra argument för
            att inte vara med i Nato, och dem tänker vi hålla i.
          </note>
          <note>
            Wallmark började med ”nå”. Det lät som finska. Finnarna har samma
            uppfattning i Natofrågan, och vi har ett väldigt bra samarbete
            med Finland.
          </note>
          <note>
            Det finns några viktiga utgångspunkter när det gäller varför
            vi inte ska vara med i Nato, och de håller än. Vi ska bidra till
            säkerhet i vårt närområde. Vi ska ha en hög beslutandeförmåga
            själva, och vi ska bidra till internationell säkerhet. De gäller
            lika mycket som någonsin.
          </note>
          <note>
            Det här är inte en fråga om att vi ska utbildas att tro att det
            är annorlunda. Det är precis samma säkerhetspolitiska läge.
          </note>
          <note>
            Dessutom är Moderaterna och Socialdemokraterna de som tydligast
            har stått upp för enighet om breda lösningar i denna fråga. Så
            hoppas jag att det kan vara också i fortsättningen.
          </note>
          <note>
            Vi är inte ensamma för att vi inte är med i Nato. Vi har ett
            väldigt bra samarbete med Nato.
          </note>
          <note>
            FN:s barnkonvention som svensk lag
          </note>
          <note type="speaker">
            Anf. 32 AGNETA GILLE (S):
          </note>
          <note>
            Herr talman! Som socialdemokrat var jag väldigt glad och nöjd
            när jag hörde regeringsförklaringen. Statsministern sa då: ”Sverige
            ska vara ett av de allra bästa länderna att växa upp i. Regeringen
            påbörjar arbetet med att göra FN:s barnkonvention till svensk
            lag.” Det gläder mig.
          </note>
          <note>
            Det som är bekymmersamt är att vi i dag i Sverige inte lever
            efter denna barnkonvention. Vad som är värst är att det råder
            brist på kunskap hos myndigheter och kommuner om detta. Vi är
            i Sverige bundna och behöver inte följa barnkonventionen.
          </note>
          <note>
            Jag anser att vi har en skyldighet att ändå följa den. Jag vill
            fråga statsministern: Hur säkerställer vi att Sverige redan nu
            lever upp till barnkonventionen när det gäller sådant som barns
            rätt till sina föräldrar? Och vad kan regeringen göra för att
            säkerställa att barns rätt tillgodoses här? Kan vi anstränga oss
            för att få med det i utredningar, förhandlingar och tillämpningen
            av lagar och författningar om barns behov?
          </note>
          <note type="speaker">
            Anf. 33 Statsminister STEFAN LÖFVEN (S):
          </note>
          <note>
            Herr talman! Tack, Agneta Gille, för ännu en fråga om barn.
          </note>
          <note>
            Detta är en av de viktigaste frågor vi sysslar med. Det handlar
            om vår framtid, som jag sa tidigare. Vi har sagt att barnkonventionen
            ska implementeras i svensk lagstiftning. När vi påbörjar det jobbet
            väntar vi inte tills allt har kommit på plats, utan i det uppdraget
            ingår att också berörda myndigheter och alla får se till att här
            och nu leva upp till barnkonventionen.
          </note>
          <note>
            Man har alltså ingen fri tid och kan säga att man kan vänta innan
            man ska uppfylla den, utan det ska ske under tiden. Det ingår
            i uppdraget. Det har också framhållits. Självfallet ska man se
            till att uppfylla barnkonven ­ tionen redan under tiden som den
            implementeras i svensk lagstiftning.
          </note>
          <note>
            Åtgärder för fortsatt gruvdrift i Pajala
          </note>
          <note type="speaker">
            Anf. 34 BIRGER LAHTI (V):
          </note>
          <note>
            Herr talman! I min hemkommun Pajala går man en tuff kamp mot
            tiden. Ju längre det dröjer för konkursförvaltaren att hitta en
            köpare till Northlands gruva, desto sämre ser oddsen ut för att
            gruvan ska överleva.
          </note>
          <note>
            Jag ser direkta kopplingar till det som LKAB stod inför 1982,
            när bolaget gick med underskott på i storleksordningen en halv
            miljard. Men som tur var hade vi då en regering som förstod att
            detta inte kommer att vara för evigt.
          </note>
          <note>
            Min fråga till statsministern är: Ser inte statsministern några
            möjligheter för honom och regeringen att påverka aktörer som LKAB,
            som tillsammans med ytterligare någon och med statens hjälp skulle
            kunna hitta en lösning för denna enorma investering, som riskerar
            att slås sönder och bli ett minne blott för de 500 – 600 familjer
            vars vardag har slagits i spillror?
          </note>
          <note type="speaker">
            Anf. 35 Statsminister STEFAN LÖFVEN (S):
          </note>
          <note>
            Herr talman! Jag var själv uppe och besökte gruvan för några
            år sedan. Man blir väldigt glad när man ser hur stora investeringar
            som är gjorda där och vad de betydde för framtidstron i hela regionen.
            Det motsvarar ju tiotusentals jobb här i Stockholm.
          </note>
          <note>
            Gruvnäringen i sig är viktig för Sverige. Det handlar om vår
            förmåga att ta hand om en av våra viktigaste råvaror och förädla
            den. Där är självfallet Pajalagruvan en del i pusslet.
          </note>
          <note>
            Samtidigt är det privata aktörer som gör investeringar. Nu har
            gruvnäringen problem med priser. Det visar sig också i LKAB:s
            räkenskaper. Vilka prioriteringar LKAB kan göra måste LKAB:s styrelse
            och ledning fatta beslut om. I vilken mån däri ingår synergieffekter
            för andra, motsvarande näringar i landskapet måste de få svara
            för.
          </note>
          <note type="speaker">
            Anf. 36 TALMANNEN:
          </note>
          <note>
            Då ber jag att få hälsa representanter för Sametinget välkomna
            till kammaren. Hjärtligt välkomna!
          </note>
          <note>
            (Applåder)
          </note>
          <note>
            Utredning av skogsbranden i Västmanland
          </note>
          <note type="speaker">
            Anf. 37 ÅSA COENRAADS (M):
          </note>
          <note>
            Herr talman! Under sommaren 2014 inträffade en av de värsta bränderna
            i modern tid i Sverige. Den inträffade i mitt hemlän Västmanland.
            Efter denna mycket omfattande brand tillsatte alliansregeringen
            en särskild enmansutredning för att utreda omfattningen, både
            när det gäller arealen och de insatsstyrkor som har hjälpt till
            med att släcka branden.
          </note>
          <note>
            Vid en så omfattande räddningsinsats som denna är det viktigt
            att man gör en utvärdering av det arbete som har gjorts på plats.
            Om en sådan katastrof skulle ske igen är det bra om samhället
            är förberett på ett bättre sätt än man var under den här branden.
          </note>
          <note>
            Nu har regeringens inrikesminister talat en hel del om att den
            utredning som skulle pågå fram till den 1 september ska förkortas
            med nästan sex månader. Enmansutredaren ska heller inte få fortsätta,
            utan ansvaret för utredningen ska gå över till MSB. Stämmer detta?
          </note>
          <note type="speaker">
            Anf. 38 Statsminister STEFAN LÖFVEN (S):
          </note>
          <note>
            Herr talman! Den slutsats som kan dras av branden i somras är
            att det inte är uteslutet att vi kommer att få se fler naturkatastrofer
            av den här arten, beroende på den miljöförstörelse vi ägnat oss
            åt under så många år.
          </note>
          <note>
            Det föranleder oss att fundera vidare: Hur försvarar vi oss själva
            mot den här typen av katastrofer? Därför har vi nu samlat den
            här kompetensen, polis men också civilt skydd och beredskap, under
            inrikesministern. Och det civilministern nu gör är att se över
            vad som behöver göras för att vi ska stärka vår förmåga att stå
            emot detta. Men det absolut viktigaste vi gör är att se till att
            förebygga, och det är faktiskt ett miljöarbete som vi måste ge
            oss på.
          </note>
          <note>
            Anslaget till yrkeshögskolan
          </note>
          <note type="speaker">
            Anf. 39 HANNAH BERGSTEDT (S):
          </note>
          <note>
            Herr talman! Det är hög arbetslöshet. Företag är i behov av rekrytering.
            Kommuner och landsting vill anställa. Arbetslösa är i behov av
            utbildning. Samtidigt minskar anslaget till yrkeshögskolorna i
            år. Runt om i landet växer nu en frustration över att fler får
            avslag på ansökningar om yrkeshögskola. 25 procent beviljas inte
            i dag.
          </note>
          <note>
            Min fråga till statsministern är: Är det bara en brist på resurser,
            eller ser statsministern ett behov av att se över instruktionerna
            till Myndigheten för yrkeshögskolan för att möta det behov som
            finns?
          </note>
          <note type="speaker">
            Anf. 40 Statsminister STEFAN LÖFVEN (S):
          </note>
          <note>
            Herr talman! Yrkeshögskolan är en oerhört viktig och framgångsrik
            del i vårt utbildningsväsen för att människor ska komma i arbete.
            Vi vet att ungefär nio av tio som går yrkeshögskolan också får
            ett jobb. Det var av precis det skälet som regeringen ville öka
            antalet platser på yrkeshögskolan med först 2 000 och sedan upp
            till 4 000 per år. Det skulle nämligen ge många fler människor
            möjlighet att komma i arbete.
          </note>
          <note>
            Problemet består av två delar. Det ena är resurser, alltså volymen
            pengar, för att vi över huvud taget ska kunna ha de platser som
            vi vill ha. Det andra är långsiktigheten. Det handlar om att det
            ska bli mindre ryckigt, för ryckigheten har varit ett problem.
            Man vet inte från ett år till ett annat om en utbildning kommer
            att kunna behållas.
          </note>
          <note>
            Det är det som ingår i regeringens jobb. Vi kommer att återkomma.
            Vi tror på yrkeshögskolan. Vi vill föra dit mer resurser. Vi vill
            också titta på möjligheten att vara mer långsiktig så att det
            blir förutsägbart.
          </note>
          <note>
            Utbyggnad av tunnelbanan
          </note>
          <note type="speaker">
            Anf. 41 ERIK OTTOSON (M):
          </note>
          <note>
            Herr talman! Den här regeringen har under sina inledande månader
            varit väldigt tydlig med att infrastrukturutveckling i Stockholmsregionen
            inte står överst på att-göra-listan. Man har försenat Förbifarten,
            och man har lagt en våt filt över Bromma, som påverkar inte bara
            Bromma flygplats utan också flygplatser runt om i hela landet.
            Det påverkar också utbyggnaden av tvärbanan till Kista, som försvåras
            eller kanske till och med omöjliggörs.
          </note>
          <note>
            Låt mig i det sammanhanget fråga statsministern: Ligger den tunnelbaneöverenskommelse
            som alliansregeringen lämnade efter sig fast? Har statsministern
            och regeringen för avsikt att möjliggöra en fortsatt utbyggnad
            av den gula linjen, både söderut och norrut, för att möjligen
            knyta ihop det här länet, där mer än hälften av alla kollektivtrafikresor
            i Sverige görs, och också skapa bättre kopplingar över Saltsjö-
            Mälarsnittet ?
          </note>
          <note type="speaker">
            Anf. 42 Statsminister STEFAN LÖFVEN (S):
          </note>
          <note>
            Herr talman! Jag gläder mig åt Ottosons engagemang i kollektivtrafiken
            i Stockholm.
          </note>
          <note>
            Ett av skälen till att vi ville titta på Förbifart Stockholm
            var att vi ville se om det går att tillföra mer kollektivtrafik.
            Det är oerhört viktigt att vi blandar den insats som Förbifarten
            i sig utgör med mer kollektivtrafik. Det vill vi titta på nu,
            och det är exakt det som tillförs i uppdraget. Vad går att göra
            med mer av kollektivtrafik av allehanda slag för att stärka hela
            projektet Förbifart Stockholm? Det jobbet är i gång.
          </note>
          <note>
            Det är viktigt att hela Stockholm får bra transportlösningar.
            Det är samma sak med Bromma, som också nämndes. Där har vi stora
            möjligheter att se till att vi får en riktigt stor flygplats och
            att vi samtidigt kan bygga fler bostäder. Men det måste ske i
            samförstånd. Det är därför som regeringen tillsätter en samordningsperson
            för detta.
          </note>
          <note>
            Statlig verksamhet i hela landet
          </note>
          <note type="speaker">
            Anf. 43 JASENKO OMANOVIC (S):
          </note>
          <note>
            Herr talman! Vi har en professionell statsförvaltning. Vi kan
            vara stolta över den. Den är så professionell att den håller på
            med det den ska. De varor och tjänster som den behöver i övrigt
            för att kunna vara professionell upphandlar den.
          </note>
          <note>
            Det innebär att staten upphandlar drygt 100 miljarder årligen
            av de företag som verkar på den svenska arbetsmarknaden, runt
            om i landet. Förutsättningen för att alla de företagen ska få
            vara med om de här 100 miljarderna är att också staten finns representerad
            i hela landet med sin verksamhet. Därför undrar jag om statsministern
            framgent kan titta på hur man kan reglera genom styrdokument och
            regleringsbrev att staten faktiskt finns representerad i hela
            landet.
          </note>
          <note type="speaker">
            Anf. 44 Statsminister STEFAN LÖFVEN (S):
          </note>
          <note>
            Herr talman! Den frågan var vi inne på lite tidigare också. Jag
            menar att den är viktig, för staten måste visa att hela landet
            är bra att vara i. Nu måste alla myndigheter var för sig, självfallet,
            hantera detta utifrån den situation de är i. Men jag tycker att
            det är viktigt att vi också från regeringen ger den tydliga signalen
            till myndigheter och andra statliga aktörer att hela landet är
            bra att vara i, inte minst utifrån det som Jasenko Omanovic tar
            upp om upphandling, men framför allt för att visa det grundläggande
            faktumet att vi tror på hela Sverige. När vi ska attrahera det
            privata näringslivet ska vi själva kunna visa: Jo, vi tror själva
            på det.
          </note>
          <note>
            Jag delar den uppfattningen.
          </note>
          <note type="speaker">
            Anf. 45 TALMANNEN:
          </note>
          <note>
            Då vill jag tacka statsministern och deltagande ledamöter i statsministerns
            frågestund. Därmed är frågestunden avslutad.
          </note>
          <note>
            (Applåder)
          </note>
          <note>
            § 2 Anmälan om vice ordförande i utskott
          </note>
          <note>
            Talmannen anmälde att Ulf Kristersson (M) valts till vice ordförande
            i finansutskottet från och med den 19 december 2014 .
          </note>
          <note>
            § 3 Avsägelser
          </note>
          <note>
            Talmannen meddelade att Göran Pettersson (M) avsagt sig uppdraget
            som suppleant i utrikesutskottet och att Lotta Olsson (M) avsagt
            sig uppdraget som suppleant i försvarsutskottet.
          </note>
          <note>
            Kammaren biföll dessa avsägelser.
          </note>
          <note>
            § 4 Anmälan om kompletteringsval
          </note>
          <note>
            Talmannen meddelade att Moderaternas riksdagsgrupp anmält Göran
            Pettersson som ledamot i utrikesutskottet, Lotta Olsson som ledamot
            i försvarsutskottet, Sotiris Delis som suppleant i utrikesutskottet
            och Dag Klackenberg som suppleant i försvarsutskottet.
          </note>
          <note>
            Talmannen förklarade valda till
          </note>
          <note>
            ledamot i utrikesutskottet
          </note>
          <note>
            Göran Pettersson (M)
          </note>
          <note>
            ledamot i försvarsutskottet
          </note>
          <note>
            Lotta Olsson (M)
          </note>
          <note>
            suppleant i utrikesutskottet
          </note>
          <note>
            Sotiris Delis (M)
          </note>
          <note>
            som suppleant i försvarsutskottet
          </note>
          <note>
            Dag Klackenberg (M)
          </note>
          <note>
            § 5 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Motion
          </note>
          <note>
            2014/15:3033 till skatteutskottet
          </note>
          <note>
            § 6 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 28 januari
          </note>
          <note>
            2014/15:227 Kritik mot långa häktningstider och omfattande restrik
            ­ tioner
          </note>
          <note>
            av Linda Snecker (V)
          </note>
          <note>
            till statsrådet Anders Ygeman (S)
          </note>
          <note>
            2014/15:228 Arbetslöshetsmålet
          </note>
          <note>
            av Hanif Bali (M)
          </note>
          <note>
            till arbetsmarknadsminister Ylva Johansson (S)
          </note>
          <note>
            2014/15:229 Fördelningen av yrkeshögskoleutbildningar
          </note>
          <note>
            av Sara Karlsson (S)
          </note>
          <note>
            till statsrådet Aida Hadzialic (S)
          </note>
          <note>
            2014/15:230 Traineejobb
          </note>
          <note>
            av Fredrik Schulte (M)
          </note>
          <note>
            till arbetsmarknadsminister Ylva Johansson (S)
          </note>
          <note>
            2014/15:231 Regeringens vilja att låna till bidragshöjningar
          </note>
          <note>
            av Fredrik Schulte (M)
          </note>
          <note>
            till finansminister Magdalena Andersson (S)
          </note>
          <note>
            2014/15:232 Regeringens åtgärder och jobb i privata sektorn
          </note>
          <note>
            av Fredrik Schulte (M)
          </note>
          <note>
            till finansminister Magdalena Andersson (S)
          </note>
          <note>
            § 7 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 28 januari
          </note>
          <note>
            2014/15:167 Utbildningsministerns möte med läromedelsföretagen
          </note>
          <note>
            av Aron Modig (KD)
          </note>
          <note>
            till utbildningsminister Gustav Fridolin (MP)
          </note>
          <note>
            2014/15:172 Bedömning av LSS-insatser
          </note>
          <note>
            av Roger Haddad (FP)
          </note>
          <note>
            till statsrådet Åsa Regnér (S)
          </note>
          <note>
            2014/15:169 Finansiering av danskt valfrihetssystem
          </note>
          <note>
            av Christer Nylander (FP)
          </note>
          <note>
            till statsrådet Ardalan Shekarabi (S)
          </note>
          <note>
            2014/15:174 Minskat strandskydd
          </note>
          <note>
            av Sten Bergheden (M)
          </note>
          <note>
            till statsrådet Sven-Erik Bucht (S)
          </note>
          <note>
            2014/15:171 Momsregler vid second hand-försäljning
          </note>
          <note>
            av Aron Modig (KD)
          </note>
          <note>
            till finansminister Magdalena Andersson (S)
          </note>
          <note>
            2014/15:173 Upphandling av asylboende
          </note>
          <note>
            av Mikael Cederbratt (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            § 8 Kammaren åtskildes kl. 14.47.
          </note>
          <note>
            Förhandlingarna leddes av talmannen.
          </note>
          <note>
            Vid protokollet
          </note>
          <note>
            ANNALENA HANELL
          </note>
          <note>
            /Eva-Lena Ekman
          </note>
          <note>
            Innehållsförteckning
          </note>
          <note>
            § 1 Statsministerns frågestund
          </note>
          <note>
            Anf. 1 TALMANNEN
          </note>
          <note>
            Regeringens ekonomiska politik och jobben
          </note>
          <note>
            Anf. 2 ANNA KINBERG BATRA (M)
          </note>
          <note>
            Anf. 3 Statsminister STEFAN LÖFVEN (S)
          </note>
          <note>
            Anf. 4 ANNA KINBERG BATRA (M)
          </note>
          <note>
            Anf. 5 Statsminister STEFAN LÖFVEN (S)
          </note>
          <note>
            Förnyelse av kärnkraften
          </note>
          <note>
            Anf. 6 MATTIAS KARLSSON (SD)
          </note>
          <note>
            Anf. 7 Statsminister STEFAN LÖFVEN (S)
          </note>
          <note>
            Anf. 8 MATTIAS KARLSSON (SD)
          </note>
          <note>
            Anf. 9 Statsminister STEFAN LÖFVEN (S)
          </note>
          <note>
            Turordningsreglerna i LAS och integrationen
          </note>
          <note>
            Anf. 10 ANNIE LÖÖF (C)
          </note>
          <note>
            Anf. 11 Statsminister STEFAN LÖFVEN (S)
          </note>
          <note>
            Anf. 12 ANNIE LÖÖF (C)
          </note>
          <note>
            Anf. 13 Statsminister STEFAN LÖFVEN (S)
          </note>
          <note>
            Sveriges samförståndsavtal om militärt samarbete med Saudiarabien
          </note>
          <note>
            Anf. 14 JONAS SJÖSTEDT (V)
          </note>
          <note>
            Anf. 15 Statsminister STEFAN LÖFVEN (S)
          </note>
          <note>
            Anf. 16 JONAS SJÖSTEDT (V)
          </note>
          <note>
            Anf. 17 Statsminister STEFAN LÖFVEN (S)
          </note>
          <note>
            Försörjningskrav för anhöriginvandring
          </note>
          <note>
            Anf. 18 JAN BJÖRKLUND (FP)
          </note>
          <note>
            Anf. 19 Statsminister STEFAN LÖFVEN (S)
          </note>
          <note>
            Anf. 20 JAN BJÖRKLUND (FP)
          </note>
          <note>
            Anf. 21 Statsminister STEFAN LÖFVEN (S)
          </note>
          <note>
            Det samlade ansvaret för integrationsfrågor
          </note>
          <note>
            Anf. 22 EMMA HENRIKSSON (KD)
          </note>
          <note>
            Anf. 23 Statsminister STEFAN LÖFVEN (S)
          </note>
          <note>
            Anf. 24 EMMA HENRIKSSON (KD)
          </note>
          <note>
            Anf. 25 Statsminister STEFAN LÖFVEN (S)
          </note>
          <note>
            Statliga arbetstillfällen i hela landet
          </note>
          <note>
            Anf. 26 KRISTINA NILSSON (S)
          </note>
          <note>
            Anf. 27 Statsminister STEFAN LÖFVEN (S)
          </note>
          <note>
            Stöd till utsatta barn och unga
          </note>
          <note>
            Anf. 28 JONAS ERIKSSON (MP)
          </note>
          <note>
            Anf. 29 Statsminister STEFAN LÖFVEN (S)
          </note>
          <note>
            Utredning om ett svenskt Natomedlemskap
          </note>
          <note>
            Anf. 30 HANS WALLMARK (M)
          </note>
          <note>
            Anf. 31 Statsminister STEFAN LÖFVEN (S)
          </note>
          <note>
            FN:s barnkonvention som svensk lag
          </note>
          <note>
            Anf. 32 AGNETA GILLE (S)
          </note>
          <note>
            Anf. 33 Statsminister STEFAN LÖFVEN (S)
          </note>
          <note>
            Åtgärder för fortsatt gruvdrift i Pajala
          </note>
          <note>
            Anf. 34 BIRGER LAHTI (V)
          </note>
          <note>
            Anf. 35 Statsminister STEFAN LÖFVEN (S)
          </note>
          <note>
            Anf. 36 TALMANNEN
          </note>
          <note>
            Utredning av skogsbranden i Västmanland
          </note>
          <note>
            Anf. 37 ÅSA COENRAADS (M)
          </note>
          <note>
            Anf. 38 Statsminister STEFAN LÖFVEN (S)
          </note>
          <note>
            Anslaget till yrkeshögskolan
          </note>
          <note>
            Anf. 39 HANNAH BERGSTEDT (S)
          </note>
          <note>
            Anf. 40 Statsminister STEFAN LÖFVEN (S)
          </note>
          <note>
            Utbyggnad av tunnelbanan
          </note>
          <note>
            Anf. 41 ERIK OTTOSON (M)
          </note>
          <note>
            Anf. 42 Statsminister STEFAN LÖFVEN (S)
          </note>
          <note>
            Statlig verksamhet i hela landet
          </note>
          <note>
            Anf. 43 JASENKO OMANOVIC (S)
          </note>
          <note>
            Anf. 44 Statsminister STEFAN LÖFVEN (S)
          </note>
          <note>
            Anf. 45 TALMANNEN
          </note>
          <note>
            § 2 Anmälan om vice ordförande i utskott
          </note>
          <note>
            § 3 Avsägelser
          </note>
          <note>
            § 4 Anmälan om kompletteringsval
          </note>
          <note>
            § 5 Ärende för hänvisning till utskott
          </note>
          <note>
            § 6 Anmälan om interpellationer
          </note>
          <note>
            § 7 Anmälan om skriftliga svar på frågor
          </note>
          <note>
            § 8 Kammaren åtskildes kl. 14.47.
          </note>
          <note>
            Tryck: Elanders, Vällingby 2015
          </note>
        </div>
      </body>
    </text>
  </TEI>
</teiCorpus>
