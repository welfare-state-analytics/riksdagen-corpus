<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201415</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201415</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201415--86</head>
          <docDate when="2015-04-15">2015-04-15</docDate>
        </div>
      </front>
      <body>
        <div>
          <note>
            § 1 Justering av protokoll
          </note>
          <note>
            Protokollet för den 25 mars justerades.
          </note>
          <note>
            § 2 Avsägelse
          </note>
          <note>
            Förste vice talmannen meddelade att Göran Hägglund (KD) avsagt
            sig uppdraget som ledamot av riksdagen från och med den 25 april.
          </note>
          <note>
            Kammaren biföll denna avsägelse.
          </note>
          <note>
            § 3 Anmälan om fördröjda svar på interpellationer
          </note>
          <note>
            Följande skrivelser hade kommit in:
          </note>
          <note>
            Interpellation 2014/15: 443
          </note>
          <note>
            Till riksdagen
          </note>
          <note>
            Interpellation 2014/15: 443 Sänkt ROT-avdrag
          </note>
          <note>
            av Maria Malmer Stenergard (M)
          </note>
          <note>
            Interpellationen kommer att besvaras tisdagen den 2 juni 2015.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Stockholm den 13 april 2015
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Rikard Jermsten
          </note>
          <note>
            Expeditions- och rättschef
          </note>
          <note>
            Interpellation 2014/15: 444
          </note>
          <note>
            Till riksdagen
          </note>
          <note>
            Interpellation 2014/15: 444 Västra länkens betydelse för Umeås
            utveckling
          </note>
          <note>
            av Edward Riedl (M)
          </note>
          <note>
            Interpellationen kommer att besvaras tisdagen den 5 maj 2015.
          </note>
          <note>
            Skälet till dröjsmålet är tidigare inbokade resor och arrangemang.
          </note>
          <note>
            Stockholm den 13 april 2015
          </note>
          <note>
            Näringsdepartementet
          </note>
          <note>
            Anna Johansson (S)
          </note>
          <note>
            Enligt uppdrag
          </note>
          <note>
            Fredrik Ahlén
          </note>
          <note>
            Expeditionschef
          </note>
          <note>
            Interpellation 2014/15: 450
          </note>
          <note>
            Till riksdagen
          </note>
          <note>
            Interpellation 2014/15: 450 Regeringens brutna vallöfte om ROT-avdraget
          </note>
          <note>
            av Jan Ericsson (M)
          </note>
          <note>
            Interpellationen kommer att besvaras fredagen den 22 maj 2015.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Stockholm den 13 april 2015
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Rikard Jermsten
          </note>
          <note>
            Expeditions- och rättschef
          </note>
          <note>
            Interpellation 2014/15: 451
          </note>
          <note>
            Till riksdagen
          </note>
          <note>
            Interpellation 2014/15: 451 Arbetsgivaravgifterna för unga
          </note>
          <note>
            av Aron Modig (KD)
          </note>
          <note>
            Interpellationen kommer att besvaras fredagen den 22 maj 2015.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Stockholm den 13 april 2015
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Rikard Jermsten
          </note>
          <note>
            Expeditions- och rättschef
          </note>
          <note>
            Interpellation 2014/15: 463
          </note>
          <note>
            Till riksdagen
          </note>
          <note>
            Interpellation 2014/15: 463 Slopat gåvoavdrag
          </note>
          <note>
            av Aron Modig (KD)
          </note>
          <note>
            Interpellationen kommer att besvaras fredagen den 22 maj 2015.
          </note>
          <note>
            Skälet till dröjsmålet är tjänsteresor och sedan tidigare inbokade
            engagemang.
          </note>
          <note>
            Stockholm den 13 april 2015
          </note>
          <note>
            Finansdepartementet
          </note>
          <note>
            Magdalena Andersson (S)
          </note>
          <note>
            Enligt uppdrag
          </note>
          <note>
            Rikard Jermsten
          </note>
          <note>
            Expeditions- och rättschef
          </note>
          <note>
            Interpellation 2014/15: 501
          </note>
          <note>
            Till riksdagen
          </note>
          <note>
            Interpellation 2014/15: 501 Hälsoeffekter av slopandet av den
            bortre tidsgränsen
          </note>
          <note>
            av Lotta Finstorp (M)
          </note>
          <note>
            Interpellationen kommer att besvaras tisdagen den 5 maj 2015.
          </note>
          <note>
            Skälet till dröjsmålet är redan inbokade engagemang.
          </note>
          <note>
            Stockholm den 14 april 2015
          </note>
          <note>
            Socialdepartementet
          </note>
          <note>
            Annika Strandhäll (S)
          </note>
          <note>
            Enligt uppdrag
          </note>
          <note>
            Marianne Jenryd
          </note>
          <note>
            Expeditions- och rättschef
          </note>
          <note>
            § 4 Anmälan om faktapromemoria
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen hade kommit in och överlämnats
            till utskott:
          </note>
          <note>
            2014/15:FPM27 Meddelande om vattendirektivet och översvämnings
            ­ direktivet KOM(2015) 120 till miljö- och jordbruksutskottet
          </note>
          <note>
            § 5 Anmälan om granskningsrapport
          </note>
          <note>
            Förste vice talmannen anmälde att följande granskningsrapport
            hade kommit in från Riksrevisionen:
          </note>
          <note>
            RiR 2015:5 Digitalradio – varför och för vem?
          </note>
          <note>
            § 6 Ärenden för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            Propositioner
          </note>
          <note>
            2014/15:96 till näringsutskottet
          </note>
          <note>
            2014/15:108 till justitieutskottet
          </note>
          <note>
            2014/15:110 till näringsutskottet
          </note>
          <note>
            § 7 Ärenden för bordläggning
          </note>
          <note>
            Följande dokument anmäldes och bordlades:
          </note>
          <note>
            Finansutskottets betänkande
          </note>
          <note>
            2014/15:FiU30 En parlamentarisk utredning om överskottsmålet
            och dess roll i det finanspolitiska ramverket
          </note>
          <note>
            Arbetsmarknadsutskottets betänkande
          </note>
          <note>
            2014/15:AU7 Arbetslöshetsförsäkringen
          </note>
          <note>
            § 8 Kultur för alla
          </note>
          <note>
            Kulturutskottets betänkande 2014/15:KrU7
          </note>
          <note>
            Kultur för alla
          </note>
          <note>
            föredrogs.
          </note>
          <note type="speaker">
            Anf. 1 ARON EMILSSON (SD):
          </note>
          <note>
            Herr talman! Jag vill inledningsvis yrka bifall till Sverigedemokraternas
            reservation 5, gällande Nordens hus i Sverige, och reservation
            7 , gällande filmfrågor. I övrigt yrkar jag bifall till utskottets
            förslag, särskilt tillkännagivandet om kultur för äldre, vilket
            är viktigt.
          </note>
          <note>
            Herr talman! Det nordiska utbytet och samarbetet är ständigt
            aktuellt. I nte minst under senare tid då fördjupningen av det
            nordiska försvarssamarbetet blivit förstasidesstoff och en viktig
            utrikespolitisk fråga i vårt närområde blir det här påtagligt.
            Det finns all anledning att bevara, stärka och utveckla det nordiska
            samarbetet. Våra länder har mycket gemensamt, och det nordiska
            samarbetet är vid det här laget inarbetat sedan många år. Välfärd,
            folkhälsa och gemensamma strävanden för fred och säkerhet men
            också kultursamverkan och demokratiska fri- och rättigheter är
            några områden där vi har gemensamma intressen.
          </note>
          <note>
            Vi anser att möjligheterna att inrätta ett Nordens hus i Sverige
            bör utredas. Sverigedemokraterna förespråkar ett förstärkt samarbete
            inom kultur- och utbildningsområdet , där vi menar att den nordiska
            språkförståelsen kan förbättras och en nordisk kulturkanon införas
            som en naturlig utveckling av den litteraturkanon som redan existerar.
            Ett tätare samarbete när det gäller friluftslivet och marknadsföring
            av Norden som besöksmål kan ske, bland mycket annat.
          </note>
          <note>
            Ett centrum för nordisk dialog och nordiskt kulturutbyte i Sverige
            skulle sannolikt bidra till en mer livskraftig debatt om de nordiska
            frågorna samt till ett ökat fokus på de förenande dragen i de
            nordiska ländernas kulturer och historia. Flera nordiska länder
            och självstyrande områden såsom Island, Färöarna, Grönland och
            Finland har liknande centrum som finansieras helt eller delvis
            av Nordiska ministerrådet. Det finns alltså alla möjligheter för
            regeringen att utreda hur man skulle kunna implementera detta
            även här.
          </note>
          <note>
            Märkligt är att övriga partier ägnar huvuddelen av utskottets
            ställningstagande till att påpeka betydelsen av det nordiska samarbetet
            för att sedan fastslå att inte ens en utredning om ett Nor dens
            hus i Sverige är nödvändig .
          </note>
          <note>
            Herr talman! Det svenska filmavtalet har sin bakgrund i början
            av 1960-talet. Avtalet har omförhandlats vid flera tillfällen,
            och för statens räkning har det varit regeringen som haft till
            uppgift att delta i förhandlingarna och underteckna avtalet. Riksdagen
            har formellt godkänt avtalet för att medge den finansiering som
            sker genom statliga bidrag.
          </note>
          <note>
            Sverigedemokraterna menar dock att det inte är en helt tillfredsställan
            ­ de modell att riksdagen enbart får besluta om ett redan färdigförhandlat
            avtal. Som folkets främsta företrädare borde riksdagen ha viss
            möjlighet att påverka ett avtal som ligger till grund för fördelningen
            av skattemedel. Det borde gå att stärka den parlamentariska översynen
            och delaktigheten i denna process.
          </note>
          <note>
            I likhet med utskottet i stort noterar vi att Kulturdepartementet
            nu ser över inriktningen för den framtida filmpolitiken , och
            vi väntar med intresse på den departementspromemoria som ska komma.
          </note>
          <note>
            Vidare anser vi det olyckligt att filmavtalet har låsts fast
            vid att utvärdera jämställdhet genom att se till i hur hög grad
            fördelning av stöd går till män respektive kvinnor och att det
            förutsätter bristande jämställdhet i de fall denna fördelning
            inte är helt jämn. Vi befarar också att det kan finnas en risk
            för att det övergripande målet om en jämn könsfördelning leder
            till att andra, kvalitativa bedömningsgrunder åsidosätts.
          </note>
          <note>
            Herr talman! Vi har de senaste åren sett ett stort och allmänt
            intresse för historia och kulturarv. Filmer och tv-serier som
            skildrar historiska händelser, samhällsliv under äldre tidsepoker
            liksom seder och bruk vinner inte sällan goda tittarsiffror och
            stort populärkulturellt intresse. Vi ser det inte minst inom film
            - och tv-serievärlden, och då särskilt inom public service. Det
            är fantastiskt. Historia är kul, spännande och lärorikt samtidigt
            som det gör stor samhällsnytta. Genom att förstå sin historia
            lär man också känna sin samtid och kan förstå orsak och verkan
            i vår egen samhällsutveckling.
          </note>
          <note>
            Kulturarvspedagogik, inte minst visuell och digital sådan, förenar
            med andra ord nytta och nöje. Producenter av historisk film och
            kulturarvsfilm verkar dock ofta under särskilda och ibland fördyrande
            villkor, och genren har tenderat att hamna mellan stolarna i fråga
            om bidragsgivning.
          </note>
          <note>
            Sverigedemokraterna anser därför att det vore önskvärt med ett
            särskilt stöd till historisk film och kulturarvsfilm som lyfter
            upp och levandegör vår kulturhistoria. Kunskap om historia och
            kulturarv är vidgad livserfarenhet och kollektivt minne som är
            värt att komma ihåg. Det är vår övertygelse att stärkta möjligheter
            till produktion av historisk film skulle bidra till kunskap, lärande,
            integration och ökade möjligheter att förstå Sveriges utveckling.
          </note>
          <note>
            Den satsning som under denna mandatperiod görs på digitalisering
            av det svenska filmarvet, g enom Filmarkivet, är fantastisk och
            glädjande, men jag kan inte dela utskottets mening att det måste
            stå i motsats till en satsning på ny historisk film och kulturarvsfilm.
          </note>
          <note>
            Avslutningsvis, herr talman, vill jag uttrycka mitt gillande
            av att utskottet kunnat enas om ett tillkännagivande om betydelsen
            av satsningen Kultur för äldre, vilken spelar stor roll men har
            ännu större potential för att främja en stimulerande och hälsosam
            ålderdom. Sverigedemokraterna ville i höstens budget stärka vad
            vi kallar skapande äldreomsorg, bland annat genom Kultur för äldre,
            och vi ser med intresse framemot hur regeringen väljer att följa
            upp och gå vidare med detta tillkännagivande.
          </note>
          <note type="speaker">
            Anf. 2 PER LODENIUS (C):
          </note>
          <note>
            Herr talman! Jag vill inleda med att yrka bifall till reservation
            1, och det är för att vi behöver kulturen för att leva. Kulturen
            har nämligen sitt egenvärde.
          </note>
          <note>
            Ett kulturliv där alla är välkomna och kan delta är en viktig
            kraft för ett samhälle som håller ihop på lång sikt. För mig och
            Centerpartiet är det därför viktigt och väsentligt att kulturen
            är just tillgänglig.
          </note>
          <note>
            Tillgänglighet till kultur skulle jag vilja definiera som att
            den bärs upp av tre ben. Det ska inte spela någon roll om man
            har någon funktionsned ­ sättning. Det ska inte spela någon roll
            vilken social eller ekonomisk situa ­ tion man lever i. Det ska
            heller inte spela någon roll var i landet man bor.
          </note>
          <note>
            Kulturen ska finnas till för alla. Kulturen ska vara möjlig för
            alla. Kulturen har en stor roll i vårt samhälle. Den har en roll
            som mötesplats där vi gemensamt förstår oss själva och samhället
            vi lever i. Där kan vi utvecklas i spännande möten med varandra.
            Där kan vi få nya perspektiv och känna sammanhang i tillvaron
            , och där kan vår kreativitet och förståelse för andra utvecklas.
            Att ge den möjligheten är en självklar del av det offentliga uppdraget.
          </note>
          <note>
            Jag vill påstå att kulturen är en omistlig del av mänskligt liv
            och därför en viktig uppgift för samhället. Här är kultursamverkansmodellen
            en viktig motor till att utveckla kulturen i just hela landet.
            Med en väl genomförd dialog och ett gott samarbete inom regionen
            får också kulturlivet ett uppsving. Men för att det ska fungera
            är det viktigt att regionen för en öppen, lyssnande och tillåtande
            dialog med kommunerna, det fria kulturlivets organisationer, studieförbunden
            och folkhögskolorna, de ideella kulturorganisationerna, det civila
            samhället, de professionella kulturutövarna och alla övriga aktörer
            inom regionens kulturliv.
          </note>
          <note>
            Det är viktigt för ett rikt och nära kulturutbud men även för
            en attraktiv region i stort. Kultur har ju också en viktig utvecklingspotential,
            inte minst när det gäller den regionala tillväxten. EU har till
            exempel identifierat att kulturella och kreativa näringar svarar
            för 3 procent av EU:s totala sysselsättning. Det är en sektor
            med hög tillväxt. Försiktiga beräkningar visar att närmare 200
            000 personer arbetar inom sektorn här i Sverige. Det finns en
            mängd kombinationer mellan dessa näringar och andra näringar där
            de kulturella näringarna och kulturarbetarna stärker och utvecklar
            andra näringar.
          </note>
          <note>
            Herr talman! Det finns, kort sagt, en potential i hela landet,
            och det finns en stor kompetens inom kulturområdet över hela landet.
            Samtidigt ligger i dag mycket av nationell expertis i storstäder,
            främst i vår huvudstad. Det gör att vi missar massor av talang
            och kreativitet ute i landet som borde komma fler till del. Det
            är inte särskilt hållbart.
          </note>
          <note>
            För att fler ska kunna ta del av, delta i och utveckla kulturen
            bör vi hitta en ny modell som gör att vi lyfter fram spetskompetensen
            där den finns i landet. Som jag ser det borde det ske i samverkan
            mellan regionerna och staten genom en ny modell för den nationella
            kulturpolitiken. Varför då inte en modell som bygger vidare på
            de tankar som gjort samverkansmodellen så framgångsrik?
          </note>
          <note>
            Jag pratar alltså om en kultursamverkansmodell på den nationella
            nivån. Förutom regionerna och kommunerna, med deras politiker
            och tjänstemän, skulle den professionella kulturen liksom den
            ideella kulturverksamheten i hela landet där få möjlighet att
            delta i och påverka den nationella kulturpolitiken. Då skulle
            vi kanske kunna se rockarkivet i Hultsfred som den nationella
            angelägenhet det faktiskt är, som ett arkiv och en källa till
            kunskap om Sveriges rika populärmusik. Att arkivet nu ligger i
            Hultsfred och inte i Stockholm måste väl inte innebära att det
            är en regional angelägenhet? Allt av riksintresse måste väl inte
            ligga i Stockholm?
          </note>
          <note>
            Varför kan, exempelvis, inte Dalhalla bli en nationell sommarscen
            för Kungliga Operan? Dalhalla räknas som en av Europas mest exklusiva
            utomhusarenor för opera. Det gamla nedlagda kalkbrottet strax
            utanför Rättvik i Dalarna har med sin unika akustik och dramatiska
            och spännande miljö en stark image som en av världens vackraste
            utomhusarenor. Jag kan tycka att det är en perfekt miljö för Kungliga
            Operan under en sommarmånad. Jag är övertygad om att det är något
            som både Sverige och operakonsten skulle vinna på.
          </note>
          <note>
            Fler exempel finns runt om i vårt land. Men det är inte i första
            hand jag eller vi här i riksdagshuset i Stockholm som ska ta fram
            förslagen. Det är, som sagt, över hela landet som professionen
            och kunskapen finns, och det är där den ska lyftas fram. Men för
            att det ska fungera behöver vi fortsätta att decentralisera svensk
            kulturpolitik. Kultursamverkansmodellen är en bra början. Nu måste
            vi fortsätta att utveckla den och se till att hela landet deltar.
            Regionerna, kommunerna och de lokala kulturaktörerna, både de
            professionella och de som är ideellt verksamma, är viktiga för
            kulturens utveckling och framtid – ja, för hela samhällets utveckling.
            Därför behöver också kultursamverkansmodellen stärkas.
          </note>
          <note>
            Med det, herr talman, vill jag än en gång yrka bifall till reservation
            1. I övrigt yrkar jag bifall till utskottets förslag.
          </note>
          <note type="speaker">
            Anf. 3 ROSSANA DINAMARCA (V):
          </note>
          <note>
            Herr talman! Rubriken för betänkandet och debatten är: Kultur
            för alla.
          </note>
          <note>
            Om kultur ska vara för alla ser man till att den är tillgänglig.
            Tycker man att någonting är viktigt för alla ser man till att
            det är tillgängligt för alla. Gör man inte det visar man i handling
            att man inte tycker att det är särskilt viktigt utan att det är
            okej att vissa inte har tillgång till det som andra ser som självklart.
          </note>
          <note>
            Vi mår bra av att få skapa. Därför är det viktigt att det finns
            mötesplatser, att det finns amatörkultur och att det finns en
            kulturskola som inte tar ut höga avgifter av de barn som vill
            gå där. Det handlar om att så många som möjligt ska få så stora
            chanser som möjligt att utöva kultur själva. Detta var en viktig
            anledning till att vi i höstens budget avsatte pengar för att
            sänka avgifterna till kulturskolan. Det är någonting som får vänta,
            som vi alla vet, på grund av det kaos som rådde i december.
          </note>
          <note>
            Den andra aspekten är tillgången till den professionellt utövade
            kulturen. Det handlar om att riva ned hinder och trösklar som
            i dag finns för människor som vill ta del av professionellt utövad
            kultur. Hindren och trösklarna kan vara av geografisk natur: Vi
            har ett mycket större kulturutbud i våra storstäder än på landsbygden.
            De kan också vara av ekonomisk natur: Ibland kostar det för mycket
            att ta del av den professionellt utövade kulturen.
          </note>
          <note>
            Tillgång till kultur ska finnas oavsett var i landet man bor.
            En ort med ett rikt och varierat kulturliv genererar engagemang
            och välmående för medborgare. Den regionala spridningen är ett
            nationellt ansvar, och staten måste garantera finansieringen.
            Det är viktigt inte minst för landsbygdskommunernas framtida utveckling.
          </note>
          <note>
            År 2000 beslutade en enig riksdag att otillgängligheten skulle
            byggas bort i hela samhället på tio år. Vi har misslyckats med
            den ambitionen. Det är ett misslyckande som tyvärr fortfarande
            drabbar många människor – ja, oss alla egentligen. Alla tjänar
            nämligen på att tillgängligheten omfattar så många som möjligt.
            Ingen ska stängas ute. Det är egentligen en syn på välfärd som
            jag tycker att vi borde anamma för hela kulturområdet. Alla ska
            få stöd och hjälp när de behöver det. Den som inte behöver kvalificerad
            vård just nu ska ändå vara med och betala för att den som behöver
            sådan ska få det. Det gör jag i vetskap om att vården finns där
            den dag jag själv behöver den. Det är precis likadant med tillgängligheten
            på kulturområdet.
          </note>
          <note>
            Vänsterpartiet anser att kulturens roll i samhället och för samhällsutvecklingen
            är av en så grundläggande betydelse att det är dags att lagfästa
            samhällets ansvar för kulturen. I Norge finns redan en sådan lag
            sedan en tid. Det har visat sig vara ett bra sätt att stärka kulturens
            ställning. Sverige bör följa efter. Där vill jag yrka bifall till
            reservation 3.
          </note>
          <note>
            Herr talman! Kvinnor har mindre makt och inflytande än män. De
            har mindre tillgångar och tjänar mindre. Detta gäller på alla
            samhällslivets områden, även i kulturlivet. Det är viktigt att
            synliggöra könsmaktsordningen också i kulturlivet för att vi ska
            kunna befria oss från den. Ett samhälle där intresset för kulturen
            och makten över kulturen blir jämnt fördelade mellan könen skulle
            vara ett bättre samhälle än dagens.
          </note>
          <note>
            Slutligen vill jag säga några ord om filmpolitiken. På förekommen
            anledning är det av vikt att poängtera att det inte är så i Sverige
            att politiker bestämmer vad som ska produceras. Vi kallar den
            principen för armlängds avstånd. Det innebär att vi sätter ramarna
            och talar om de övergripande målen men att det är andra som har
            till uppgift att v ara experter på området och tillsammans med
            kulturaktiva på respektive område bestämma vilka som ska få stöd
            och vilka som ska få bidrag.
          </note>
          <note>
            Svensk film har länge varit i behov av bättre och mer långsiktiga
            villkor för att kunna hävda sin särart i den internationella konkurrensen.
            Vi värnar en mångfald inom filmen. Filmen har en viktig funktion
            i att spegla det svenska samhällets utveckling. Svensk film är
            i dag underfinansierad. Vi ser ett framtida utvidgat filmavtal
            som det alternativ som skulle kunna skapa bättre ekonomiska villkor
            och därmed bättre konstnärliga villkor för filmen.
          </note>
          <note>
            Förutsättningarna för produktion av svensk kvalitetsfilm för
            barn och unga behöver vidare stärkas. Detsamma gäller uppdraget
            att verka för ökad jämställdhet och mångfald bland filmskapare
            och stödet för internationell marknadsföring av svensk film. Vi
            anser också att inför utgången av filmavtalet bör ett statligt
            filmstöds utformning i framtiden utredas.
          </note>
          <note type="speaker">
            Anf. 4 AZADEH ROJHAN GUSTAFSSON (S):
          </note>
          <note>
            Herr talman! Jag vill inleda med att yrka bifall till kulturutskottets
            förslag i betänkandet KrU7 och därmed avslag på samtliga reservationer.
          </note>
          <note>
            Vi socialdemokrater har alltid sett kulturen som en viktig hörnsten
            i det demokratiska samhället. Kulturen ger människan verktyg för
            att kommunicera tankar och idéer – förutsättningar som livnär
            demokratin. Kulturen bejakar och alstrar kreativitet, kreativitet
            ger oss innovativa lösningar som skapar nya möjligheter, och nya
            möjligheter skapar framtidens jobb.
          </note>
          <note>
            När den nya regeringen presenterade sitt budgetförslag i höstas
            blev det därför tydligt att kulturen återigen var ett prioriterat
            politiskt område. Närmare 250 miljoner kronor fanns avsatta för
            omfattande satsningar som bland annat fri entré till statliga
            museer, sänkta avgifter till musik- och kulturskola och mer kultur
            i miljonprogramsområden.
          </note>
          <note>
            Som bekant röstades tyvärr samarbetsregeringens budget ned, och
            i stället fick kulturen 365 miljoner kronor mindre. Stora satsningar
            som syftade till att göra kulturlivet mer levande och tillgängligt
            för alla uteblev därmed.
          </note>
          <note>
            Därför är det nu glädjande att regeringen redan i vårbudgeten,
            som finansminister Magdalena Andersson kommer att presentera här
            i kammaren senare i dag, har valt att göra ett flertal viktiga
            satsningar och återigen prioritera kulturen.
          </note>
          <note>
            Bland dem som drabbades hårdast av att Alliansens budgetförslag
            vann här i riksdagen var kulturverksamheten i hela landet , som
            förlorade 15 miljoner kronor. Det var pengar som var avgörande
            för att regionerna fortsatt skulle kunna satsa på mångsidig kulturverksamhet
            för alla, unga som gamla.
          </note>
          <note>
            Regeringen kommer i vårbudgeten att öka anslaget till Kultursamverkansmodellen
            med 15 miljoner kronor så att de regionala och lokala kulturverksamheterna
            kan fortsätta med sitt viktiga arbete: att göra kulturen mer tillgänglig.
          </note>
          <note>
            För att kulturen ska bli en naturlig del av en människas liv
            är det också viktigt med kultur redan från tidig ålder. Att se
            och uppleva kultur gör det mer naturligt att också vilja utöva
            kultur. Därför vill regeringen också satsa på kulturverksamheten
            inom förskolan, och förskolan blir nu en del av Skapande skola.
            För detta har regeringen avsatt 10 miljoner kronor. Detta är ett
            steg i att göra kulturen mer tillgänglig för barn och unga.
          </note>
          <note>
            Ytterligare 5 miljoner kronor kommer att satsas på en nationell
            biblioteksstrategi som syftar till att lyfta kvaliteten på bibliotekens
            verksamhet. I detta arbete ligger också att öka utlåning av e-böcker.
          </note>
          <note>
            Herr talman! Det räcker inte att säga att kulturen ska vara tillgänglig
            för alla i hela landet och sedan dra ned på just de satsningar
            som gör detta möjligt. Det krävs en tydlig politisk ambition för
            att förverkliga orden. Därför är jag glad över att vi nu har en
            regering som både vet innebörden av orden och verkar för dem.
          </note>
          <note>
            (Applåder)
          </note>
          <note type="speaker">
            Anf. 5 CECILIA MAGNUSSON (M):
          </note>
          <note>
            Herr talman! I dag startar museernas vårmöte , som hålls i Sigtuna.
            Samtliga museer i Sverige – statliga, kommunala och regionala
            – samlas för att utbyta erfarenheter och också dela ut ett pris
            till årets museum. Jag ska inte avslöja årets museum 2015 här,
            men det är ett fantastiskt fint museum som verkligen ligger i
            frontlinjen när det gäller kultur för alla.
          </note>
          <note>
            Det är ett museum som inte ligger så långt från allfarvägarna,
            inte centralt i Stockholm. Det är ett museum som har jobbat väldigt
            strukturerat med integration och är en minnenas fyrbåk för sitt
            område inom museivärlden. Det är också en fantastisk attraktion
            i bygden och för folket som bor där, och det drar väldigt många
            turister. Jag ser därför med spänning fram emot klockan 13.00
            när detta avslöjas.
          </note>
          <note>
            Detta passar väldigt bra i den här diskussionen om kultur för
            alla, där museerna har en verkligt central placering.
          </note>
          <note>
            Alla talare har sagt att hela landet ska leva. Det är väldigt
            viktigt. Rossana Dinamarca uttalade att det är dyrare att leva
            på landet än i staden. Trots detta går man med på en höjning av
            kilometerskatten. Bensinskatten höjs också. Vilka är det som drabbas
            av detta? Jo, det är människorna på landet , som har svårare att
            ta sig till bio, konserter och andra kulturbesök. Tala om läpparnas
            bekännelse! Det är inte okej.
          </note>
          <note>
            Vidare minskar man ROT-avdragen , som har gett många arbetstillfällen
            för folk på landet. Där behöver man ju också renovera. Finansminister
            Magdalena Andersson sa i något uttalande att dessa hantverkare
            väl kan flytta till stan. Vad är det för sätt att se på människor
            som bor på landet, och vad är det för sätt att meddela att hela
            landet ska leva?
          </note>
          <note>
            Vi har också de höjda arbetsgivaravgifterna för unga som sparkar
            undan benen för unga på landet som även får sämre tillgång till
            kultur. Det är ett dråpslag för människors möjligheter att leva
            på landet.
          </note>
          <note>
            Som Azadeh Rojhan Gustafsson sa lämnas i dag den nya budgeten.
            Eftersom hon ägnade en stor del av sitt anförande åt detta kan
            jag inte låta bli att kommentera det.
          </note>
          <note>
            De satsningar man gör är ett fullföljande av alliansregeringens
            satsningar. Deras egna satsningar lämnar de helt åt sidan. 15
            miljoner till Kultursamverkansmodellen är inte ens 1 procent.
            Om man ville höja anslagen till Kultursamverkansmodellen skulle
            man ju lägga mycket mer.
          </note>
          <note>
            När det gäller Skapande skola, alliansregeringens flaggskepp
            som har blivit så bra, hade vi hellre prioriterat gymnasieskolan
            framför förskolan. Men det som regeringen nu kommer fram med är
            bra.
          </note>
          <note>
            När det gäller biblioteksstrategin var det alliansregeringen
            som såg till att Kungliga biblioteket faktiskt fick detta uppdrag.
          </note>
          <note>
            Det är jättebra att man fullföljer dessa satsningar, men de egna
            förslagen, till exempel fri entré, är återställare till ett gammalt
            sätt att se på verksamheter. Inte en spänn! Inte heller kulturskolorna
            får den ökning som man med stolt plym gick upp och talade för
            före valet och innan man förlorade i kammaren.
          </note>
          <note>
            Därför ska det bli intressant att följa den här debatten. Jag
            tycker att det behövs lite moderering av stoltheten, men jag är
            glad för de satsningar vi har gjort.
          </note>
          <note>
            Om jag då går in på det vi har i betänkandet, vars förslag jag
            för övrigt yrkar bifall till, är jag väldigt glad att vi har fått
            ett tillkännagivande att Socialdemokraterna, Miljöpartiet och
            Vänstern har insett hur viktig alliansregeringens satsning på
            kultur för äldre var och är. Nu gäller det att detta inte bara
            blir en läpparnas bekännelse utan att man faktiskt fullföljer
            och fördjupar satsningen på kultur för äldre. Detta ska vi följa
            upp väldigt väl.
          </note>
          <note>
            Något annat som jag också vill ta upp innan min t alart id är
            slut, herr talman, är filmavtalet. Det nämndes i ett tidigare
            anförande att man håller på att utarbeta ett förslag till filmavtal.
            Vi har inte sett någonting av detta.
          </note>
          <note>
            Svensk film är viktig, och jag vill ställa en fråga till framför
            allt Miljöpartiet: När kommer det en diskussion, och när kommer
            den utredning vad gäller filmpolitiken som vi väntar på? Den skulle
            komma under våren.
          </note>
          <note>
            Inte heller på filmområdet har Miljöpartiet någon politik. Detsamma
            gäller Socialdemokraterna, så regeringen har ingen politik på
            det här området. Desto viktigare då att vi tillsammans ser till
            att vi får ett nytt avtal för svensk film som är starkare än det
            vi har haft hittills.
          </note>
          <note>
            (Applåder)
          </note>
          <note type="speaker">
            Anf. 6 ROSSANA DINAMARCA (V) replik:
          </note>
          <note>
            Herr talman! Jag begärde egentligen bara replik för att jag tyckte
            att det var ett ganska skamlöst anförande av Cecilia Magnusson.
          </note>
          <note>
            Hon företräder Moderaterna och allianspartierna, som i höstas
            föreslog en budget som drog ned på kulturområdet med 365 miljoner
            kronor. Att då stå här och göra sken av att man har gjort några
            satsningar, att man är bättre på att göra satsningar på kulturområdet,
            och oja sig över att det inte blir sänkta avgifter för kulturskolan
            eller fri entré till museerna!
          </note>
          <note>
            Det var ju ni som stoppade det i december. Kommer du inte ihåg
            det, Cecilia Magnusson? Ni tillsammans med Sverigedemokraterna
            stoppade satsningarna som skulle kunna göra tillgängligheten bättre
            för alla. Då duger det inte att stå här och låtsas som om man
            tycker någonting annat.
          </note>
          <note>
            I er budget föreslog ni dessutom en slakt på kulturtidskrifterna.
            När den gick igenom, när er verkliga politik gick igenom och ni
            fick stark kritik mot den fick ni försöka fixa och dra ned på
            någonting annat i stället. Det är så er politik ser ut: Ni drar
            ned. Ni prioriterar inte kulturen. Ni skiter i om inte tillgängligheten
            finns för alla.
          </note>
          <note>
            (FÖRSTE VICE TALMANNEN: Och så tänker vi på språket, allihop.)
          </note>
          <note type="speaker">
            Anf. 7 CECILIA MAGNUSSON (M) replik:
          </note>
          <note>
            Herr talman! Precis som jag sa prioriterade alliansregeringen
            kulturen under alla sina åtta år. Aldrig någonsin har kulturanslagen
            höjts så mycket som under alliansregeringens tid. Far inte ut
            med sådana anklagelser, Rossana Dinamarca! Det är inte sant.
          </note>
          <note>
            Herr talman! Rossana Dinamarcas minne måste vara väldigt kort.
          </note>
          <note>
            Nu har vi fått en presentation av den budget, vårändringsbudgeten,
            som kommer. Då kan jag bara konstatera att regeringen fullföljer
            våra satsning ­ ar. Jättebra! Men era egna , dåliga , förslag
            tar ni inte ens upp och återställer. Det är förslag som fri entré
            på museer – den största satsningen i höstbudgeten, som sedan inte
            fick stöd här i kammaren – och avgiftsnedsättning för kulturskolan.
          </note>
          <note>
            I vår budget hade vi fritidspeng för dem som inte har råd att
            ha fritidsaktiviteter inom antingen kultur eller idrott. Det var
            inte ni beredda att ställa upp på. Men nu har de som har behov
            av detta faktiskt möjligheten till det – det här året ut, för
            om jag har förstått det hela rätt kommer socialdemokrater, vänsterpartister
            och miljöpartister sedan att ta bort det för dem som bäst behöver
            det.
          </note>
          <note>
            Ja, det är bra att ni fullföljer Alliansens satsningar, men jag
            måste ändå kommentera att era egna satsningar ger ni inga pengar
            till. Det är bara ett konstaterande.
          </note>
          <note type="speaker">
            Anf. 8 ROSSANA DINAMARCA (V) replik:
          </note>
          <note>
            Herr talman! A lliansregeringen prioriterade kulturen, säger
            Cecilia Magnusson. Kultursektorn har nog aldrig varit så svältfödd
            på kulturpolitik som under era åtta år. Jag tror att du kan gå
            till vem som helst inom kultursektorn, Cecilia Magnusson, så kommer
            du nog att få det svaret.
          </note>
          <note>
            Jag vet inte om jag behöver upplysa Cecilia Magnusson, som har
            suttit i riksdagen ett tag, om att det som läggs fram i dag är
            en vårändringsbudget. Om du var mån om att vi skulle kunna få
            igenom våra förslag förstår jag inte varför Moderaterna agerade
            som de gjorde i höstas när de såg till att stoppa de här satsningarna,
            som alltså skulle ha kunnat införas mycket tidigare. Men jag kan
            garantera dig, Cecilia Magnusson, att de satsningar som vi då
            ville göra på kulturskolan och för fri entré på museerna, de kommer.
            Det kan du vara helt lugn för.
          </note>
          <note type="speaker">
            Anf. 9 CECILIA MAGNUSSON (M) replik:
          </note>
          <note>
            Herr talman! Man är svältfödd på kulturpolitik, säger Rossana
            Dinamarca. Vi hade åtminstone en kulturpolitik. Den kulturminister
            som sitter i dag har ingen kulturpolitik.
          </note>
          <note>
            Vi var förberedda. Vi hade en kulturpolitik. Vi genomförde vår
            kulturpolitik, och vi tillförde betydande medel till kulturområdet
            under våra år vid makten. Där måste jag alltså återigen rätta
            Rossana Dinamarca.
          </note>
          <note>
            Den retorik som man använder från regeringens sida måste ju bemötas.
            Man gick ut och lovade – man ställde ut vallöfte på vallöfte.
          </note>
          <note>
            Ta till exempel idrotten. I dag får den 32 miljoner kronor i
            vårändringsbudgeten. Socialdemokraterna gick ut och lovade att
            de skulle strö hur mycket medel som helst över idrotten – 172
            miljoner kronor – om de kom till makten. Det bidde ingenting i
            det förslag som röstades ned av Sveriges riksdag. I dag blir det
            32 miljoner. Riksidrottsförbundet säger: Ja, det är en början.
            Vi får hoppas på att vi kanske får något mer.
          </note>
          <note>
            Vallöfte på vallöfte sviker ni. I dag debatterar vi Kultur för
            alla , och de förslag som regeringen tillsammans med V änstern
            presenterar är en slakt på landsbygden. Människor som bor i glesbygd
            kommer att ha mycket svårare att få tillgång till kultur med den
            politik som råder nu.
          </note>
          <note type="speaker">
            Anf. 10 NICLAS MALMBERG (MP):
          </note>
          <note>
            Herr talman! Innan jag kommer in på själva betänkandet måste
            jag kommentera lite av det som Cecilia Magnusson sa.
          </note>
          <note>
            Jag vill förtydliga att det vi kommer att få presenterat för
            oss i dag är en vårändringsbudget. I en vårändringsbudget har
            vi inga förutsättningar att höja inkomstskatten. Det kan göras
            först vid ett kalenderårsskifte. Det är alltså först från år 2016
            som vi fullt ut kan föra den kulturpolitik som vi från rödgrönt
            håll vill genomföra, den som allianspartierna tillsammans med
            Sverigedemokraterna slaktade i december. Vi kan göra vissa återställningar
            redan nu i vårändringsbudgeten, men den fulla rödgröna kulturpolitiken
            måste tyvärr anstå till nästa år.
          </note>
          <note>
            I övrigt hade Cecilia Magnusson en del detaljfrågor som jag får
            återkomma till i replikerna för att också hinna resonera om betänkandet
            och de viktiga saker som finns i det för att säkerställa att vi
            har en kulturpolitik som innebär att vi får kultur för alla.
          </note>
          <note>
            En viktig del är Kultur för äldre, som flera talare har varit
            inne på. Den rödgröna regeringens prioritering är solklar: Kultur
            för barn och ungdomar prioriteras. Skapande skola har nämnts;
            det är en satsning som regeringen vill genomföra och nu genomför
            med 15 miljoner i vårändringsbudgeten för att kunna inkludera
            även förskolan i Skapande skola.
          </note>
          <note>
            Utveckling av musik- och kulturskolan i hela landet är en annan
            viktig del som kommer att komma år 2016.
          </note>
          <note>
            Men att regeringen så tydligt prioriterar barn och unga innebär
            naturligtvis inte att inte också andra grupper måste kunna lyftas
            fram. Kultur för äldre kommer in här. Vi ser mycket positivt i
            det projekt som har varit under tidigare år och som vi ska ta
            fasta p å och vidareutveckla, d ärav tillkännagivandet till regeringen
            om det.
          </note>
          <note>
            Den kanske svåraste frågan i betänkandet är förslaget om en kulturlag.
            Å ena sidan är det utomordentligt viktigt att vi sätter en gemensam
            grund för vilket kulturutbud som ska finnas i hela landet – i
            alla regioner, i alla kommuner. Det är det ena perspektivet. Å
            andra sidan är vi många partier, däribland Miljöpartiet, som värnar
            det kommunala självstyret och vill ha goda förutsättningar för
            regionala politiker att göra prioriteringar också inom kulturpolitiken.
            Den balansgången måste vi hantera.
          </note>
          <note>
            Detta görs i dag på två sätt – vi ser två olika strömningar i
            frågan. Den ena är kultursamverkansmodellen , som nämndes tidigare
            och som har inneburit ett lyft för regionala och lokala kulturpolitiker
            när det gäller att sätta agendan för vilka satsningar som ska
            göras inom kulturpolitiken.
          </note>
          <note>
            Kulturutskottet har påbörjat en utvärdering av kultursamverkansmodellen.
            Det vi redan kan se är att det finns en ökad debatt och diskussion
            om kulturpolitiken regionalt och lokalt, vilket är positivt. När
            vi är färdiga med utvärderingen i höst kan vi återkomma mer till
            detaljerna kring hur effekten av kultursamverkansmodellen har
            varit.
          </note>
          <note>
            Den andra strömningen är de nationella strategier som regeringen
            arbetar med eller har satt igång. Det har talats här om en nationell
            strategi för biblioteken. Vi har en nationell strategi för musik-
            och kulturskolan, där en utredning har initierats, och vi får
            en nationell strategi för bildkonsten.
          </note>
          <note>
            Detta sätt att arbeta med nationella strategier är den gyllene
            medelvägen för att hitta balansen mellan att å ena sidan inte
            gå in med pekpinnar där det inte behövs utan bevara ett kommunalt
            självstyre och å andra sidan lägga en grund för att garantera
            att vi har ett bra utbud av kulturverksamhet i alla landets kommuner.
          </note>
          <note>
            I detta sammanhang måste jag notera Centerpartiets reservation.
            Ord och handling verkar inte hänga samman för Centerpartiet, som
            i sin reservation skriver att de vill se ökade resurser till kultursamverkansmodellen.
            Som flera talare redan sagt i dagens debatt gjorde Centerpartiet
            tvärtom i höstas då de tillsammans med övriga allianspartier och
            Sverigedemokraterna skar ned anslaget till kultursamverkansmodellen.
          </note>
          <note>
            Det är en sak att säga att man vill ha mer pengar, men när man
            de facto röstar för nedskärning hänger ord och handling inte ihop.
            Men som vi också har hört här i dag ser vi redan nu hur regeringen
            läger fram ett förslag som återställer resurserna till kultursamverkansmodellen.
          </note>
          <note>
            Avslutningsvis vill jag ta upp ett av de absolut sämsta motionsförslag
            som vi har hanterat i betänkandet, för det är viktigt att föra
            fram perspektiven kring det. Det gäller förslaget om kulturpeng.
          </note>
          <note>
            Det kan vid första anblicken synas vara ett positivt sätt att
            hantera en kulturpolitik för att ge medborgare större inflytande
            över hur resurser ska användas, det vill säga att ge en kulturpeng
            till alla som sedan kan användas till olika kulturinstitutioner
            utifrån vars och ens prioriteringar. Men i modellen tänker man
            uppenbarligen inte på många viktiga aspekter.
          </note>
          <note>
            Till exempel har olika verksamheter olika kostnadsnivåer. En
            verksamhet som har höga kostnader för en publiktimme, till exempel
            operan, skulle inte ha en chans att överleva i en kulturpengsmodell.
            Det finns inga förutsättningar för den typen av verksamheter att
            finnas i en modell där man har kulturpengar för att styra vad
            resurserna ska gå till.
          </note>
          <note>
            En annan aspekt är att kulturens uppgift inte bara kan vara att
            attrahera de breda publiklagren och att underhålla och roa, utan
            den är också att ifrågasätta, utmana och kanske oroa publiken.
            Varje system som bygger på att man styr över resurser till de
            mest publikfriande kulturyttringarna innebär samtidigt att vi
            får mindre resurser till de mer offensiva, utmanande och smala
            kulturyttringarna.
          </note>
          <note>
            En tredje aspekt är att en kulturpengsmodell skulle strypa mångfalden
            – vi skulle få en ökad enfald. Vi kan jämföra med hur det skulle
            se ut på ett bibliotek som har som strategi att enbart köpa in
            de böcker som läses av flest – bestseller. Naturligtvis kan man
            som läsare tycka att det är positivt att veta att de böcker som
            är allra mest populära finns inne när man kommer till biblioteket.
            Men det kommer ju dagar då man vill läsa andra böcker inom smalare
            genrer som inte läses av så många, och då skulle dessa böcker
            inte finnas på biblioteket.
          </note>
          <note>
            Bibliotekens styrka är mångfalden – att man där inte bara hittar
            de böcker som är mest populära och som man kan hitta överallt
            utan att man också kan hitta mer svårtillgänglig litteratur, det
            vill säga böcker som man inte hittar så lätt på andra ställen.
            Samma resonemang gäller hela kulturpolitiken. För att mångfalden
            ska bevaras kan vi inte gå med på en kulturpengsmodell.
          </note>
          <note>
            Jag yrkar bifall till förslaget i betänkandet i dess helhet och
            avslag på samtliga reservationer.
          </note>
          <note>
            (Applåder)
          </note>
          <note type="speaker">
            Anf. 11 BENGT ELIASSON (FP):
          </note>
          <note>
            Herr talman! De rödgröna har velat göra detta till en budgetdebatt,
            så jag kan inte låta bli att börja med en kommentar till Niclas
            Malmberg.
          </note>
          <note>
            Den återställare som Niclas tog upp i sitt anförande innehåller
            faktiskt en skattechock på i storleksordningen 40 miljarder, vilket
            är en historisk siffra. Man får gå tillbaka ända till början av
            90-talet för att se något liknande. Ungefär 2,2 miljarder kommer
            att drabba kultursektorn direkt.
          </note>
          <note>
            De satsningar som nu aviseras och som jag har hunnit titta på
            så här långt i vårändringsbudgeten är en droppe i havet. Jag tror
            att återställaren nog får mer karaktären av återfall i bidragsberoende
            för väldigt många kulturutövare.
          </note>
          <note>
            Herr talman! All a människor har rätten att skapa och uppleva
            kultur. Kultur är grunden till att vi kan finna samband och sammanhang
            i livet, och dess betydelse för folkhälsan är alltför ofta underskattad.
            Samtidigt visar forskning att kultur gynnar vårt psyke. Det har
            till exempel visat sig bland strokepatienter att minnet kan komma
            tillbaka med hjälp av musik , mål ning och upplevelser av olika
            kulturyttringar.
          </note>
          <note>
            Alliansegeringen arbetade mycket med att främja kultur för äldre
            genom satsningar som hj älpte äldre människor att leva ett aktivt
            och kulturellt rikt liv. Sammanlagt 70 miljoner har satsats sedan
            2011.
          </note>
          <note>
            Kulturupplevelser kan av många uppfattas som något helande och
            nytt, särskilt för själar som gör ont. Kulturella aktiviteter
            kan väcka tankemönster som leder bort från obehagliga tankar och
            föreställningar. Dessa aktiviteter skapar ett nytt socialt liv
            och ger därför steg i rätt riktning, tillbaka till livet. Forskning
            vid Göteborgs u niversitet och Karolinska visar att kulturupplevelser
            stimulerar sinnena och ger goda hälsoeffekter. Det är detta vi
            säger i tillkännagivandet i dag.
          </note>
          <note>
            Herr talman! Man kan konstatera att alliansregeringen gjorde
            mycket för att förbättra förutsättningarna för kultur och hälsa.
          </note>
          <note>
            För att belysa den betydelse som satsningen på kultur för äldre
            har i vardagen ska jag, herr talman, beskriva vad som hänt hemma
            i mitt Hal ­ land. Av den totala pott på 70 miljoner till kultur
            för äldre som Kulturrådet hittills har fördelat över landet under
            perioden 2011 – 2014 har Halland fått drygt 10 procent – långt
            mer än den beskärda del som vore naturlig utifrån Hallands storlek.
            Detta är glädjande.
          </note>
          <note>
            I överenskommelsen beskrivs hur regionen och kommunerna gemensamt
            ska finansiera ett kulturutbud med hög kvalitet utifrån äldres
            behov och önskemål. Kommunerna ska utveckla mål och riktlinjer
            för hur man vill använda kulturen som resurs för äldre och i äldreomsorgen.
            Detta skapar något mycket efterlängtat – långsiktighet. Detta
            står och faller nu med dagens beslut och med hur regeringen följer
            riksdagens beslut i ärendet.
          </note>
          <note>
            Jag är övertygad om att framtiden är ljus när det gäller kulturen
            som resurs för äldre i Halland i denna satsning och utifrån dagens
            tillkännagivande.
          </note>
          <note>
            Med det, herr talman, yrkar jag bifall till förslaget i betänkandet
            KrU7 i dess helhet och i synnerhet till tillkännagivandet under
            punkt 4.
          </note>
          <note>
            (Applåder)
          </note>
          <note>
            Herr talman! Jag vill nämna något om kultur i hela landet. Sverige
            behöver en kulturpolitik för hela landet. Det är dags att väva
            samman kulturpolitik och landsbygdspolitik. På så sätt kan man
            skapa reella förutsättningar för utveckling – kort sagt möjligheter
            att leva, bo och verka i hela landet.
          </note>
          <note>
            För att ett land ska hålla samman behövs infrastruktur och kommunikationer.
            Tågen måste gå, bilarna ha vettiga vägar, flygplatserna hållas
            öppna och hamnarna fungera för att människor ska kunna resa, träffas
            och möta varandra. Självklart tycker de fle sta så, och det debatteras
            ofta – inte minst i denna kammare.
          </note>
          <note>
            Kultur, samlingslokaler och mötesplatser i hela landet är lika
            viktigt. Människor behöver få uppleva och vara engagerade i konst
            och kultur för att mötas, diskutera, samtala och utvecklas, var
            vi än bor eller har bott eller hur gamla vi än är.
          </note>
          <note>
            Det duger inte att så kallade satsningar landar i Stockholms
            innerstad, i storstädernas förorter eller hos dem som redan konsumerar
            mycket av dagens utbud. Vi människor behöver konst och kultur
            för att utvecklas och för att bygga upp oss själva, vår demokrati
            och vår tillvaro. Därför måste kulturpolitiken och landsbygdspolitiken
            gå hand i hand.
          </note>
          <note>
            Herr talman! Jag ska till sist säga några ord om förutsättningarna
            för kultur utifrån det betänkande som ligger på bordet.
          </note>
          <note>
            Mitt ibland oss finns det människor med olika funktionsnedsättningar,
            synliga och osynliga. Jag är en av dem. Hur är deras möjligheter
            att vara konstutövare och konsumenter av kultur?
          </note>
          <note>
            Att gå på en konstutställning, på bio, på en konsert eller till
            ett bibliotek är för de flesta av oss någonting alldeles självklart,
            men inte för den som har en funktionsnedsättning. Att vara konsument
            av kultur eller utövare av någon konstform förutsätter tillgängliga
            miljöer, en tillgänglig verksamhet och tillgänglig information.
            För att skapa tillgänglighet behövs ett strategiskt och målmedvetet
            arbete där det ingår en förståelse för vilka behov som en person
            med funktionsnedsättning kan ha.
          </note>
          <note>
            Jag yrkar bifall till förslage t i kulturutskottets betänkande
            7.
          </note>
          <note>
            (Applåder)
          </note>
          <note type="speaker">
            Anf. 12 LARS-AXEL NORDELL (KD):
          </note>
          <note>
            Herr talman! Låt mig få börja med en anekdot. Jag hörde av en
            bekant en historia om hur man för många år sedan i ett afrikanskt
            område märkte hur elefanterna hade ökat i antal. Viltvårdarna
            drog slutsatsen att de var tvungna att skjuta av ett antal elefanter.
            De valde att skjuta av de äldre med tanke på de yngres livskraft.
            Då inträffade ett problem. När flocken vid torrtidens början skulle
            påbörja sin säsongsvandring hittade de yngre elefanterna inte
            till vattenhålen.
          </note>
          <note>
            Jag tror att det är likadant med oss människor. Vi kompletterar
            var ­ andra, och vi tillför olika saker i samhället. Däri ligger
            en viktig del av mångfalden. De äldres visdom och livserfarenhet
            – deras förmåga att identifiera livets vattenhål – talar vi nog
            för lite om i vårt land. Det kan inte kompenseras med teknisk
            kompetens eller all ungdomlig entusiasm i världen. Detsamma gäller
            naturligtvis det omvända fallet.
          </note>
          <note>
            Jag nämner detta eftersom vi i dag även debatterar kultur för
            äldre. Våra seniorers delaktighet i kulturlivet gör enligt mitt
            förmenande inte bara dem gott, utan det gör hela samhället gott.
            Den livserfarenhet som åren ger oss människor slutar inte att
            tillta när människor fyller 65 år. Deras ständigt uppdaterade
            erfarenheter kan genom vardagliga relationer också komma kommande
            generationer till del. Sedan är det förstås oerhört viktigt att
            kultur för äldre faktiskt bidrar till fler friska år.
          </note>
          <note>
            Jag hoppas verkligen att den nuvarande regeringen tar till vara
            de positiva lärdomar som finns från satsningen på kultur för äldre.
            Dagens ämne här i kammaren är ju kultur för alla, och som bekant
            utgör de äldre en allt större del av befolkningen.
          </note>
          <note>
            Herr talman! För oss kristdemokrater är det viktigt att vi politiker
            inser att om hela Sverige ska leva måste också kulturpolitiken
            vara med. Det ska finnas tillgång till god kultur i hela landet.
            Det ska vara möjligt att ta del av, uppleva och utöva kultur i
            hela landet.
          </note>
          <note>
            Att göra kulturen tillgänglig handlar om både regionalpolitik
            och re ­ gionpolitik. Det handlar om att kulturen ska vara tillgänglig
            för människor i olika åldrar och för människor med olika bakgrund
            var de än bor i landet, och den ska vara tillgänglig för människor
            med olika typer av funktions ­ nedsättningar.
          </note>
          <note>
            Kultursamverkansmodellen, som alliansregeringen införde, har
            varit de senaste årens enskilt mest effektiva satsning när det
            gäller att involvera de breda folklagren i det kulturella livet.
            Lika viktig är den för att den flyttar tyngdpunkten från Stockholm
            ut till landets regioner, från oss här i riksdagen ut till våra
            kollego r i landet.
          </note>
          <note>
            Visserligen var det storstadslänen som under 2013 fick de största
            bidragen i reda pengar, men mätt i kronor per invånare var det
            faktiskt Västerbotten, Gotland och Jämtland som fick mest. Hela
            Sverige ska leva, och det finns inskrivet i de nationella kulturmålen.
          </note>
          <note>
            Kultursamverkansmodellen är helt i enlighet med subsidiaritetsprincipen,
            som är en grundbult i kristdemokratiskt tänkande. Det innebär
            att vi lägger besluten på lägsta möjliga ändamålsenliga nivå.
            Subsidiär betyder understödjande. Staten har ett ansvar för att
            understödja. Kultursamverkansmodellen har mycket riktigt inneburit
            att pengarna fördelas lokalt.
          </note>
          <note>
            Ytterligare en förtjänst, som är viktig att lyfta fram, är att
            dialogen mellan de professionella kulturskaparna, det civila samhället
            och politiken har kommit igång på allvar över hela landet där
            man nu tillämpar detta. Arbetet med den regionala kulturplanen
            ska nämligen genomföras i dialog med dessa tre viktiga parter.
          </note>
          <note>
            Vår princip är att stöd ska ges där det behövs. Vi införde fritidspengen
            för att barn som växer upp i ekonomisk utsatthet ska ha en rimlig
            chans att delta i kulturlivet tillsammans med sina kompisar. Vänsterregeringen
            vill i stället smeta ut stödet till alla barn och ungdomar i den
            kommunala kultur- och musikskolan. Oavsett hur hög avgiften är
            vill regeringen ge 300 kronor per barn och termin. Det ska jämföras
            med de 3 000 kronor per barn och år som familjer med försörjningsstöd
            i dag får som fritidspeng.
          </note>
          <note>
            Ofta är avgiften i den kommunala musikskolan 1 500 kronor per
            termin. Som av en händelse som ser ut som en tanke är det exakt
            den summan som fritidspengen ger i dag. Får regeringen Löfven
            som den vill skrotas dagens fritidspeng, vilket innebär att de
            barn som behöver stödet mest av alla får 2 400 kronor mindre än
            vad de får i dag till att använda för att delta i den kommunala
            kultur- och musikskolan. Jag är den förste att beklaga detta agerande
            från regeringens sida , som faktiskt går ut över de mest utsatta.
          </note>
          <note>
            Herr talman! Därmed yrkar jag bifall till förslaget i kulturutskottets
            betänkande, inklusive tillkännagivandet till regeringen, och till
            motionerna om kultur för äldre.
          </note>
          <note>
            (Applåder)
          </note>
          <note type="speaker">
            Anf. 13 SARA-LENA BJÄLKÖ (SD):
          </note>
          <note>
            Herr talman! Jag vill i dag tala om kultur för äldre och dess
            betydelse. Sverigedemokraterna har länge påpekat vikten av detta
            och satsade i höstbudgeten på det som vi kallar skapande äldreomsorg,
            där satsningen på äldre är en viktig del. Vi välkomnar därför
            utskottets tillkännagivande om detta.
          </note>
          <note>
            Vi vet att många äldre av olika skäl kan ha svårt att ta del
            av kulturlivet och att själva få skapa. Vi vet också att ett aktivt
            och kulturellt rikt liv ger positiva hälsoeffekter. Ett socialt
            sammanhang bidrar till en ökad känsla av välbefinnande och meningsfullhet.
          </note>
          <note>
            Aktuell hjärnforskning visar hur kulturell verksamhet påverkar
            hjärnans funktioner positivt. Även flera undersökningar i olika
            län runt om i Sverige visar att kulturen inverkar positivt på
            de äldre som finns på ett boende. Den har också fundamental betydelse
            för personalens arbetstillfredsställelse och upplevelse av social
            gemenskap och arbetsglädje.
          </note>
          <note>
            Kulturen bidrar på ett lyckligt sätt till ökad kommunikation
            med de äldre. Till exempel kan en dansbandslåt glädja en äldre
            människa, medan någon annan rynkar på näsan. Att man ser vad konsten
            föreställer är grundläggande för vissa, medan andra ser det som
            en utmaning att själva tolka bilden. En del fnyser åt vad de kallar
            finkultur, medan andra suckar åt populärkulturen.
          </note>
          <note>
            Att komma överens om en gemensam tolkning av ordet kultur låter
            sig inte göras. Förmodligen är det lika svårt att definiera ordet
            kultur som orden demokrati, konst och politik.
          </note>
          <note>
            Ett samhällsekonomiskt värde ger möjligheter till kulturella
            betydelser för vår egen uppfattning av livskvalitet och hälsa.
            Kultur kan ge social, känslomässig, estetisk och intellektuell
            stimulans. Kultur ger oss gemenskap och samtal och därigenom en
            möjlighet att se hela människan i stället för att reducera henne
            till något som man bara behöver ta hand om. Stat, landsting och
            kommun har under lång tid satsat på kultur för olika grupper,
            herr talman. Det har varit kultur i skolan och i förskolan, kultur
            för unga och kultur för funktionshindrade samt kulturprogram för
            vuxna.
          </note>
          <note>
            Hur ser det då ut på kulturfronten för dem inom äldreomsorgen?
            Vi friska människor har ett val. Vi kan slinka in på en biograf,
            bänka oss i en teatersalong eller besöka ett galleri – allt efter
            lust och behov. Men hur ser det ut när vi blir äldre, när vi inte
            längre har ork och kraft att själva ta oss till kulturen? Kommer
            då kulturen till oss? Får vi då njuta av en stunds musik och glädjas?
            Får vi följa en linje i en bild och förundras? Får vi beskåda
            ett teaterstycke och röras? Får vi lyssna till poesi och häpna?
            Får vi själva måla, spela, sjunga, dansa med mera?
          </note>
          <note>
            Att bestämma vad som ryms inom begreppet ”kultur” låter sig inte
            göras så lätt, herr talman. En del menar att kultur är allt som
            får oss att må bra, som att resa, lyssna på radio eller titta
            på tv. Vissa hejar sig hesa på fotbollsmatcher. Andra vill använda
            smala begrepp som innefattar musik, dans , teater, konst och museibesök.
            Begreppet är töjbart. Vi kan också väl ­ ja en väg där vi menar
            att kultur står för i princip allt människor gör tillsammans.
          </note>
          <note>
            Vi sverigedemokrater anser att det är viktigt med tidiga möten
            med kultur. Det är vår mening att kulturen bör följa människan
            genom hela hennes liv. Sedan en tid tillbaka står detta också
            klart för såväl regeringen som flertalet kommuner, och satsningar
            på att erbjuda kulturella aktiviteter som en del i det hälsofrämjande
            arbetet för våra äldre medborgare har genomförts . Det är glädjande,
            herr talman, att många av Sveriges kommuner har valt att införliva
            kulturverksamhet i äldrevården.
          </note>
          <note>
            Vi sverigedemokrater är av åsikten att satsningen på kultur för
            äldre snarast bör struktureras på nationell nivå, och det är vår
            mening att vi med den norska modellen som förebild bör införa
            en bidragsfond för skapande äldreomsorg. Den skulle kunna hjälpa
            till att permanenta och lyfta kommunernas befintliga satsningar
            på samma sätt som skolors kulturverksamhet förstärks och har nått
            helt nya nivåer tack vare Skapande skola.
          </note>
          <note>
            Givetvis lägger vi även stor vikt vid friskvårdsområdet, men
            jag ser att min talartid snart rinner ut. Därför vill jag avslutningsvis
            yrka bifall till Sverigedemokraternas reservation 5 gällande Nordens
            hus i Sverige och reservation 7 gällande filmfrågor. I övrigt
            yrkar jag bifall till utskottets förslag i betänkandet.
          </note>
          <note>
            (Applåder)
          </note>
          <note type="speaker">
            Anf. 14 PETER JOHNSSON (S):
          </note>
          <note>
            Herr talman! Jag hade från början inte anmält mig som talare
            i den här debatten, men efter att ha hört de borgerliga ledamöterna
            i talarstolen är jag ganska förundrad över vilken verklighet de
            lever i. Vi har haft åtta år av borgerlig politik. Det har gjorts
            skattesänkningar på 130–150 miljarder kronor, vilket har dränerat
            statsfinanserna rent generellt, och när Lars-Axel tog upp fritidspengen
            kände jag att jag måste gå upp i talarstolen.
          </note>
          <note>
            Det är en politisk inriktning som pekar ut de barn som är allra
            svagast i samhället. De barnen får en peng som de ska gå till
            sin förening med och berätta: Jag lever med föräldrar som har
            försörjningsstöd, och på grund av att jag lever under sådana förhållanden
            får jag lite extra pengar. Sedan ska föreningen på något sätt
            kontrollera om föräldrarna har försörjningsstöd eller inte. Man
            skjuter alltså över hela systemet på föreningslivet. Det synsättet
            är traditionell borgerlig politik.
          </note>
          <note>
            Min gamle far, som i dag inte lever längre, berättade för mig
            om när han gick i skolan – nu talar vi alltså om 1930-talet –
            och att de barn som då levde under fattiga förhållanden fick en
            matcheck. De fick ställa sig i en speciell kö för att få mat,
            medan de barn som inte levde under sådana förutsättningar fick
            betala några kronor för att få äta lunch i skolan. Man delade
            alltså upp barnen i en grupp som levde under svåra förhållanden
            och en grupp som levde under hyfsade förhållanden. Det är precis
            det Kristdemokraterna vill med sin politik, och det skrämmer mig.
            Fritidspengen kommer vi alltså att avskaffa; jag är helt övertygad
            om det. Detta är nämligen en bild av ett förgånget samhälle.
          </note>
          <note>
            Cecilia Magnusson stod här och talade om vilken enorm satsning
            man har gjort på kulturpolitiken, och så lyfter hon in idrottspolitiken.
            Åtta år av icke-idrottspolitik har vi levt igenom, med en kulturminister
            som inte någonsin brydde sig ett enda dugg om idrottspolitiken
            rent generellt. Huliganfrågan tog man upp, vilket jag tyckte var
            jättebra, men rent generellt fanns det ingenting. Nu lyckas vi,
            utifrån att vi lever under en borgerlig budget, skapa förutsättningar
            för att öka idrottsanslagen med 32 miljoner i år och 65 miljoner
            nästa år. Det är två nya steg vi tar.
          </note>
          <note>
            Det bygger i grund och botten på integrationsfrågan. Vi ser att
            möjligheten för idrottsrörelsen att skapa förutsättningar för
            integration i samhäl ­ let är betydande och alltid har varit det.
            Nu får idrottsrörelsen mer resurser till detta. I en borgerlig
            budget fanns inte det. På något sätt förundras jag över hur man
            kan stå i talarstolen och tala om enorma kultursatsningar och
            idrottssatsningar när man inte har gjort någonting på åtta år.
            Om jag ska vara ärlig tycker jag i grund och botten att de inläggen
            är lite skamliga, herr talman.
          </note>
          <note>
            (Applåder)
          </note>
          <note type="speaker">
            Anf. 15 LARS-AXEL NORDELL (KD) replik:
          </note>
          <note>
            Herr talman! Jag vill tacka för möjligheten till replik på Peter
            Johnssons anförande.
          </note>
          <note>
            Peter Johnsson målar upp en bild som gör att jag undrar vilken
            planet han lever på. Bland annat antyder han att jobbskatteavdraget
            skulle ha inneburit att Sverige har fått det sämre, när det faktiskt
            är precis tvärtom. Det är ju tack vare detta vi har kunnat få
            fler arbetade timmar och mer pengar till välfärden. Det är liksom
            ingen hemlighet, och det borde också Peter förstå. Han vägrar
            dock att göra det.
          </note>
          <note>
            Jag har tidigare hört Peter berätta om sin far och hur han som
            barn stod i matkön och fick allmosor. Nu upprepar Peter detta,
            så jag känner väl till den bilden. Också där undrar jag vilket
            samhälle Peter lever i, för så ser det inte ut i dag. Det vi gör
            är att ha en träffsäker reform – en träffsäker fritidspeng som
            gör att just de personer som mest behöver den, alltså de som har
            försörjningsstöd, får ett tillskott. Det innebär att de kommer
            att kunna delta i just kultur- och musikskolan betydligt mer än
            tidigare . Vi vet ju att de inte gör det i dag. Det är färre som
            deltar i detta, för de har inte möjligheten. Därför får de dessa
            3 000 kronor.
          </note>
          <note>
            Ni vill alltså smeta ut de 300 kronorna per termin till alla
            barn. Hur förklarar du att man får 2 400 kronor mindre? Ni skär
            ned 2 400 kronor för de här barnen som mest behöver dem. Förklara
            det för mig och för alla som lyssnar!
          </note>
          <note>
            (Applåder)
          </note>
          <note type="speaker">
            Anf. 16 PETER JOHNSSON (S) replik:
          </note>
          <note>
            Herr talman! Jag tror inte att Lars-Axel Nordell har funderat
            på synsättet som han har som utgångspunkt när det gäller fritidspengen.
            Vi vill i så fall öka anslaget rent generellt.
          </note>
          <note>
            I vanliga fall står Lars-Axell Nordell och Kristdemokraterna
            här och talar om att familjen ska kunna besluta på vilket sätt
            den ska hantera sin tillvaro, och det gäller även familjer som
            lever med försörjningsstöd. Men just här vill man specifikt peka
            på att de här barnen ska få 3 000 kronor mer för att de på det
            sättet ska få förutsättningar att delta. Men problemet är att
            de måste berätta vilka förhållanden de lever under.
          </note>
          <note>
            Hela systemet med försörjningsstöd innebär att man inte ska behöva
            visa att man befinner sig i en svår situation i livet under en
            kort eller längre period. Kristdemokraterna har sedan lång tid
            tillbaka stått för en allmosepolitik som säger: Du är lite fattigare
            än vad jag är, så därför får du lite mer pengar. Socialdemokratin
            har alltid haft som utgångspunkt att människor in te ska behöva
            visa det, utan de ska få förutsättningar att leva ett drägligt
            liv. Det som är skillnaden är att vi vill skapa förutsättningar
            för människor att klara av sin livsföring.
          </note>
          <note>
            När det sedan gäller jobbskatteavdraget vet jag att förra kulturminis
            ­ tern sa att jobbskatteavdraget var en kultursatsning. Hallå,
            det handlar inte om det! Det handlar om en politik som bygger
            på att de som tjänar mest och har det bäst i samhället ska få
            det bättre – en omfördelning av resurserna i samhället. Det är
            det som jobbskatteavdraget alltid har haft som inriktning.
          </note>
          <note>
            Jag som tjänar bra har fått det väldigt mycket bättre än de som
            tjänar sämst. De som är sjuka, de som är arbetslösa och pensionärerna
            har inte fått någonting av detta, och de tillhör också kulturen
            och fritidslivet.
          </note>
          <note>
            (Applåder)
          </note>
          <note type="speaker">
            Anf. 17 LARS-AXEL NORDELL (KD) replik:
          </note>
          <note>
            Herr talman! Än en gång: Det Peter Johnsson återger känner jag
            inte igen. Väldigt mycket av det verkar vara någon annanstans
            än i den vardag som jag befinner mig i.
          </note>
          <note>
            Du säger att man inte ska behöva berätta att man har försörjningsstöd.
            Det är väl klart att man inte behöver berätta detta. Det du säger
            är dumheter och strunt, eftersom det här handlar om att man som
            familj får ytterligare resurser för att kunna delta i kultur-
            och fritidslivet.
          </note>
          <note>
            Du säger att alla ska ha 300 kronor. Jag känner inte igen socialdemo
            ­ kratisk politik när det handlar om att man ska ge till alla.
            Även de ungdo ­ mar som bor i Danderyd och Täby, och som har råd
            att betala för musik ­ skolan, ska ha era 300 kronor, men ni tar
            2 400 kronor av de mest behö ­ vande. Det är precis det ni gör
            utan att skämmas. Det tycker jag inte är klassisk socialdemokratisk
            politik. Jag känner inte igen den politik som min far stred för
            som ung och aktiv i Socialdemokraterna. Den politiken har ni lämnat
            långt bakom er, och det beklagar jag.
          </note>
          <note>
            (Applåder)
          </note>
          <note type="speaker">
            Anf. 18 PETER JOHNSSON (S) replik:
          </note>
          <note>
            Herr talman! Jag kommer tillbaka till det jag började att tala
            om, synsättet på människan.
          </note>
          <note>
            Fritidspengen bygger på en gammal borgerlig kristdemokratisk
            politik. Man pekar ut människor på grund av deras ekonomiska situation.
            Det är egentligen vad det handlar om, och det är det som gör mig
            så orolig.
          </note>
          <note>
            Som tur är kommer vi nu att lägga fram en socialdemokratisk-miljöpartistisk
            vårbudget och sedan en budget i höst där vi tittar på förutsättningarna
            att jämna ut skillnader mellan människor i samhället. Ni har under
            åtta år gjort precis tvärtom. Ni har lyft upp de människor som
            har det allra bäst i samhället – de har fått det mycket bättre
            – medan de som har det allra sämst i samhället har fått det mycket
            sämre.
          </note>
          <note>
            Lars-Axell Nordell talar om att jag inte lever i nutid. Gå ut
            i samhället och lyssna på pensionärerna! Tycker de att ni har
            fört en bra politik? Nej. Gå ut och lyssna på de människor som
            i dag är arbetslösa! Tycker de att de har fått det bättre? Nej.
            Och sedan talar ni om jobbskatteavdraget som en kultursatsning.
            Jag tror inte att det är många ute i samhället som ser jobbskatteavdraget
            som en kultursatsning, om jag ska vara ärlig.
          </note>
          <note>
            Det känns ganska härligt att vi nu kommer att gå in i en framtid
            med en politik som faktiskt utjämnar klasskillnaderna i samhället
            och därmed också tar bort fritidspengen.
          </note>
          <note>
            (Applåder)
          </note>
          <note type="speaker">
            Anf. 19 CECILIA MAGNUSSON (M) replik:
          </note>
          <note>
            Herr talman! Det var väl härligt att Peter Johnsson fick komma
            in i debatten. Som vanligt slänger han floskler omkring sig och
            har en verklighetsbild som få omfamnar.
          </note>
          <note>
            Under de åtta åren av alliansregering satsade vi över 900 miljoner
            kronor på kulturen. Peter Johnsson tog upp idrotten. Vi såg till
            att idrotten fick ett fast anslag, som de hade önskat under många
            år, och vi höjde nivån på detta. Vi gjorde därmed förutsättningarna
            betydligt bättre för idrottsrörelsen. Dessutom var det alliansregeringen
            som igångsatte integrationsarbetet inom idrottsrörelsen och uppmuntrade
            detta. Det är jättebra att Peter Johnsson, Socialdemokraterna,
            Miljöpartiet och Vänstern fortsätter de allianssatsningar som
            har varit så framgångsrika.
          </note>
          <note>
            Peter Johnsson upprepar sig ständigt när det gäller fritidspengen.
            Jag tycker att han borde förnya sin repertoar och sin retorik.
            Alliansens mål är att människor ska komma i jobb. Man ska inte
            behöva gå med bidrag. Fritidspengen ska inte behövas. Men så länge
            den behövs ska också de barn vars föräldrar är arbetslösa, som
            ännu inte har kommit i jobb, kunna få ta del av både kultur och
            idrott, vilket ni förnekar dem. Det är skamligt, Peter Johnsson!
          </note>
          <note>
            (Applåder)
          </note>
          <note type="speaker">
            Anf. 20 PETER JOHNSSON (S) replik:
          </note>
          <note>
            Herr talman! J ag och även Cecilia Magnusson har suttit i riksdagen
            under många år. Jag kom in 2002. Då fanns det något som hette
            Handslaget till idrotten och sedan Idrottslyftet. När det gäller
            den typen av satsningar har båda regeringarna lagt en hel del
            kraft på att förstärka idrottsrörelsen rent generellt.
          </note>
          <note>
            Vi var helt överens om att förändra anslaget till Svenska spel
            till ett fast anslag på 1,7 miljarder. Men ingenting har höjts
            sedan dess. Riks ­ idrottsförbundet har sagt att det kostar lite
            mer nu än vad det gjorde för sju år sedan , så man vill ha ökade
            anslag. Vi stärker nu anslaget i budgeten med 32 miljoner och
            nästa år med 65 miljoner, för vi ser att det behövs pengar. Vi
            kopplar det också till det som idrottsrörelsen har som en av de
            viktigaste utgångspunkterna, nämligen att skapa förutsättningar
            för integ ­ ration.
          </note>
          <note>
            När det gäller fritidspengen är det synsättet på människan jag
            talar om. Man pekar ut barn som lever under tuffa förhållanden.
            Om det sedan handlar om deltagande i kulturskola eller föreningsliv
            är det bättre att höja anslaget till försörjningsstöd. Då får
            familjen själv bestämma. Jag tror inte att det finns någon förälder
            som inte vill att deras barn ska ha en aktiv fritid. Men ni pekar
            ut en specifik grupp i samhället, de som lever på försörjningsstöd.
            Det är den synen på människan som vi socialdemokrater tycker är
            fullständigt bedrövligt. Men det är inte konstigt, för så här
            har ni under hundratals år fört er politik. Det är inget nytt
            för mig, men jag kommer att kämpa emot det.
          </note>
          <note>
            (Applåder)
          </note>
          <note type="speaker">
            Anf. 21 CECILIA MAGNUSSON (M) replik:
          </note>
          <note>
            Herr talman! Det är väl skönt att Peter Johnsson kan ändra sig
            lite från retoriken i talarstolen till det erkännande han nu kunde
            närma sig, att alliansregeringen gjorde stora satsningar på idrottsrörelsen
            och geno mförde stora förändringar som säkerställer en långsiktig
            idrottsrörelse. Tack för det, Peter Johnsson!
          </note>
          <note>
            Men i valrörelsen for Peter Johnsson och andra socialdemokrater
            runt i landet och sa: Kommer vi till makten ska ni få 172 miljarder
            direkt. Så fort vi kommer in i Rosenbad ska ni få pengarna. Vad
            kom? I den budget ni presenterade i höstas fanns inte ett jota.
            Varför skulle idrottsrörelsen lita på er nu, Peter Johnsson?
          </note>
          <note>
            Herr talman! Peter Johnsson tycker att jobbskatteavdragen är
            det värsta som finns. Fy fasen, vad hemskt det är! Nu svor jag
            nästan; jag ber om ursäkt. Men ni har ju gått med på vartenda
            jobbskatteavdrag. När ska ni höja skatten för inkomsttagare?
          </note>
          <note>
            Ni föreslår redan nu 34 miljarder i skattehöjningar. Det kommer
            att drabba näringsidkare, som inte kommer att kunna anställa nya
            människor. Var ska alla de människor som behöver komma i arbete
            anställas?
          </note>
          <note>
            Alliansen har en politik för arbete. Det Socialdemokraterna,
            Vänstern och Miljöpartiet har är en politik för bidrag. Erkänn
            det, och erkänn att jobbskatteavdragen var bra, Peter Johnsson!
          </note>
          <note>
            (Applåder)
          </note>
          <note type="speaker">
            Anf. 22 PETER JOHNSSON (S) replik:
          </note>
          <note>
            Herr talman! Det blir ärligt talat lite komiskt. För det första
            var det inte 170 miljarder vi skulle satsa på idrottsrörelsen,
            utan det var 270 miljoner till både svenskt friluftsliv och idrottsrörelsen.
            Håll koll på siffrorna!
          </note>
          <note>
            Just det att Alliansen inte har koll på siffrorna oroar mig.
            Ni bara pratar. Hur ser arbetslösheten ut i dag? Hur ser ungdomsarbetslösheten
            ut i dag? Har det blivit bättre? Nej. Eller hur?
          </note>
          <note>
            De 170–180 miljarder kronor ni satsade har i princip inte lett
            till något mer än att jag och du, Cecilia, har fått ganska mycket
            mer i plånboken medan arbetslösa, sjuka och pensionärer har fått
            det sämre. Den fördelningspolitiken köper inte jag; jag tycker
            inte om den.
          </note>
          <note>
            Detsamma gäller fritidspengen. Jag talar om ert synsätt på människan,
            att ni pekar ut vissa människor för att de har det sämre än andra.
            Detta är resultatet av en borgerlig politik.
          </note>
          <note>
            Nu har vi börjat återställa delar av de ekonomiska förutsättningarna
            för idrottsrörelsen. Vi hade Idrottslyftet, Handslaget och så
            vidare. Vi är ju överens om att ha specifika insatser för idrottsrörelsen,
            så här kan vi uppnå samförstånd.
          </note>
          <note>
            Vi vill öka satsningen, för de 1,7 miljarderna räcker inte. Vi
            börjar med 32 miljoner i år och 65 miljoner nästa år. Jag är helt
            övertygad om att anslaget till idrottsrörelsen och svenskt friluftsliv
            kommer att bli 270 miljoner under denna mandatperiod, för vi anser
            att det är en viktig del av det svenska samhället och välfärden
            att ha en fungerande idrottsrörelse.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 16 april.)
          </note>
          <note>
            § 9 Socialtjänst- och barnfrågor
          </note>
          <note>
            Socialutskottets betänkande 2014/15:SoU10
          </note>
          <note>
            Socialtjänst- och barnfrågor
          </note>
          <note>
            föredrogs.
          </note>
          <note type="speaker">
            Anf. 23 EMMA HENRIKSSON (KD):
          </note>
          <note>
            Herr talman! Vi ska nu behandla socialutskottets betänkande om
            socialtjänst- och barnfrågor. Det tar upp 125 motionsyrkanden
            från allmänna motionstiden. Det är ett område som berör på djupet
            eftersom det rör de mest utsatta människorna i vårt land i de
            mest utsatta situationerna i deras liv.
          </note>
          <note>
            Under Kristdemokraternas tid i regeringsställning, då statsrådet
            Maria Larsson hade ett stort ansvar för dessa frågor, gjordes
            ganska mycket på detta område. Men jag tänker inte slå mig för
            bröstet och säga att vi löste problemet och att utmaningen är
            avklarad.
          </note>
          <note>
            Tvärtom är det ett område med enorma och ständiga utmaningar.
            Det handlar om när barn inte längre kan leva i den familj de fötts
            in i. Det handlar om när människor faller ned i det djupaste av
            hål för att de inte längre klarar av sitt liv. Som samhälle går
            vi in och försöker lappa och laga samt lyfta upp genom att hålla
            under armarna när det inte fungerar.
          </note>
          <note>
            Många av de motione r som finns i betänkandet avstyrks av utskottet
            med hänvisning till att det redan pågår mycket arbete. Jag är
            glad att den nuvarande regeringen fullföljer mycket av de stora
            och omfattande insatser som vi gjorde på detta område.
          </note>
          <note>
            Det handlar om stora utredningar som tillsattes om till exempel
            de barn som blev vanvårdade under den tid de var i samhällets
            vård. Ett viktigt led i detta arbete handlade om att ge utsatta
            människor upprättelse, de som fick sin barndom och sitt liv förstört
            på grund av att samhället inte klarade av att vara den styvförälder
            de behövde när den egna familjen inte räckte till.
          </note>
          <note>
            Det viktigaste i det arbetet är att lära sig av erfarenheterna.
            Hur ska vi ta hand om de barn vars föräldrar inte förmår att vara
            föräldrar? Hur ger vi bättre stöd till dem som ska vara den ställföreträdande
            föräldern? Hur garanterar vi att socialtjänsten har de resurser,
            den kunskap och den tid som behövs för att ge dessa barn all den
            uppmärksamhet de behöver, allt inflytande över sin egen situation
            som de har rätt till och, framför allt, en trygg och bra uppväxt?
          </note>
          <note>
            Mycket av detta arbete förefaller det som att den nuvarande regeringen
            kommer att fullfölja. Jag kommer självklart att granska om så
            också sker. Det är viktigt att det finns ett gemensamt och gediget
            arbete i denna fråga.
          </note>
          <note>
            Tyvärr finns det vissa saker som den nuvarande regeringen inte
            verkar ha några ambitioner för. Till exempel gäller det föräldrautbildningar.
            När våra barn är små får vi ett ganska bra stöd i den för oss
            alla svåra uppgiften att klara av föräldraskapet. Men samhällets
            stöd till tonårsföräldrar är inte alls lika utvecklat. Här förberedde
            vi ett stor t arbete, men regeringen verkar inte vilja fullfölja
            det. Det är sorgligt eftersom det får stora sociala konsekvenser
            om samhället inte ger tillräckligt stöd från början.
          </note>
          <note>
            Mycket arbete är också igångsatt när det gäller hemlöshetssituationen.
            Det är en situation som många gånger är kopplad till trassligheter
            under barndomen. Av den hemlöshetssamordnare som vår regering
            tillsatte fick vi mycket kunskap om vad som behöver göras bättre.
          </note>
          <note>
            Den nuvarande regeringen fullföljer delar av det – eller drar
            åtminstone inte undan uppdraget som har getts till olika myndigheter
            – men har inte visat något tecken på att vilja gå vidare med det
            kanske viktigaste verktyget: att satsa på bostad först. Det innebär
            att inga krav ställs på att man först ska hantera alla andra utmaningar
            i sitt liv, utan först ska man få en bostad och därefter få hjälp
            med de andra svårigheter som många gånger finns.
          </note>
          <note>
            Jag är glad att regeringen fortsätter det viktiga arbete vi inledde
            med barnkonventionen. Det är en fråga som Kristdemokraterna har
            drivit under lång tid. I regeringsställning fick vi igång ett
            utredningsarbete, och nu ser det ut som att det också kommer i
            mål. Det är positivt.
          </note>
          <note>
            Det som gör mig mest orolig när jag slår upp regeringens vårändringsbudget
            för 2015, som mycket kommer att prägla dagen, är att man på det
            område vi nu debatterar har bestämt sig för att minska anslaget
            4.7, Bidrag till utveckling av socialt arbete, med 30 miljoner
            – med hänvisning till att det inte kommer att märkas. Det visar
            på att den nuvarande regeringen inte har de ambitioner som behövs
            för området.
          </note>
          <note>
            Herr talman! Innan jag avslutar tänker jag nämna någonting om
            det som togs upp i den förra debatten vad gäller fritidspengen.
            Det har regeringen med i aviseringarna för vad som kommer att
            komma i höst, det vill säga att man ska återkomma med förslaget
            att ta bort fritidspengen. Vi kommer säkert att få tillfälle igen
            att diskutera den frågan i kammaren.
          </note>
          <note>
            När regeringen inför den förra budgeten, som förlorade, lade
            fram förslaget att ta bort fritidspengen gav den inte de 75 remissinstanser
            som hade möjligheten att uttala sig när fritidspengen skulle införas
            chansen att komma med sina synpunkter om konsekvenserna av att
            ta bort den.
          </note>
          <note>
            Av 75 var det nio som fick en möjlighet att säga vad det skulle
            få för konsekvenser för barn. Man plockade ut bland annat en kammarrätt
            och en förvaltningsrätt. Men en organisation som Bris, Barnens
            rätt i samhäl ­ let, fick inte chansen att uttala sig om förslaget.
          </note>
          <note>
            När man slår sig för bröstet och säger att man värnar om de mest
            utsatta bör man också lyssna på dem som lyssnar på barnen. Barnen
            skulle gynnas om vi har en fritidspeng. Barnen gynnas inte av
            att man minskar anslaget med 30 miljoner.
          </note>
          <note>
            Herr talman! Med det yrkar jag bifall till reservationerna nr
            16 och 17. Jag står självklart bakom alla våra reservationer,
            men för tids vinnande är det de två jag yrkar bifall till.
          </note>
          <note type="speaker">
            Anf. 24 SOFIA FÖLSTER (M):
          </note>
          <note>
            Herr talman! Socialtjänsten möter de människor som befinner sig
            i kanske de allra svåraste situationerna i livet. Det kan handla
            om ett missbruk som blivit så stort att det går ut över hem och
            familj. Det kan handla om sådana problem att hitta ett arbete
            att man behöver ekonomiskt bistånd. Det kan handla om barn som
            hamnat i kläm på ett sätt som barn aldrig ska behöva uppleva där
            uppväxten blivit så otrygg att de behöver ett nytt hem.
          </note>
          <note>
            Det behöver knappast påpekas hur viktiga dessa frågor är och
            vilket ansvar som vilar på våra axlar i denna kammare. Vi måste
            kunna garantera en socialtjänst att lita på med en stark rättssäkerhet
            för de personer som söker stöd och hjälp. Det gäller inte minst
            ett starkt skydd för de barn som själva har svårt att göra sin
            a röst er hörd a för att de ska få rätt bemötande i tid.
          </note>
          <note>
            Från Moderaternas sida har vi, vilket också framkommer i betänkandet,
            ett antal förslag som vi tror är nödvändiga för att socialtjänsten
            ska kunna erbjuda och garantera rättssäkra bedömningar och få
            bättre verktyg att se till att alla barn får en trygg uppväxt.
          </note>
          <note>
            En viktig del i det arbetet är att stärka socialsekreterarnas
            profession vad gäller både kunskap och ansvar. Med tanke på de
            svåra situationer socialsekreterarna ska ta ställning till, inte
            minst när det kommer till utsatta barn, behövs höga krav på yrkesskicklighet
            och erfarenhet. Därför vill vi se ännu tydligare riktlinjer för
            vem som tillåts verka i yrket och en översyn av huruvida de som
            kvalificerar sig ska utrustas med en legitimation som en garant
            för den kompetens som de besitter.
          </note>
          <note>
            Därutöver behövs en tydligare ansvarsfördelning mellan politik
            och profession på området. Det är principiellt problematiskt att
            politiker utan särskild utbildning eller erfarenhet ska fatta
            beslut i individärenden inom socialtjänstens område. Även om vi
            vet att detta i praktiken innebär att politiker oftast blint litar
            på vad tjänstemännen rekommenderar bör vi titta på en modell där
            socialtjänsten ansvarar för individbeslut medan politiken följer
            upp övergripande mål och resultat.
          </note>
          <note>
            Vidare står vi bakom och tycker att det är viktigt att upprätta
            ett na ­ tionellt kunskapscentrum om våld och övergrepp mot barn.
            Detta är ett initiativ som alliansregeringen sjösatte. Vi ser
            nu positivt på att Socialsty ­ relsen kommit med en tydlig rekommendation
            till regeringen. Nu väntar vi oss att regeringen snabbt återkommer
            till riksdagen med hur den väljer att besluta och agera i frågan.
          </note>
          <note>
            Jag vill också belysa en annan viktig fråga. Det gäller situationen
            för barn som blir familjehemsplacerade. Om ett barn ska ge upp
            all den tillvaro som det känner till för att komma till ett nytt
            hem måste vi som lagstiftare kunna garantera att detta nya hem
            också är tryggt och erbjuder en god uppväxt. Här vet vi att det
            på vissa håll finns brister och utmaningar att ta tag i.
          </note>
          <note>
            Här tror vi att det behövs ett helhetsgrepp och en helt ny strategi
            för när, hur och hos vem barn placeras. Därtill kommer skärpta
            kontroller av familjevården, krav på utbildning för att över huvud
            taget bli ett familjehem och att fristående familjehem alltid
            ska verka med tillstånd från Ivo.
          </note>
          <note>
            Därutöver bör frågan om adoption oftare väckas av socialtjänsten
            som ett alternativ till långvariga familjehemsplaceringar. Även
            om det är och kommer att vara en svår diskussion och svåra fall
            att ta ställning till tror vi att det kan vara en väg för att
            fler barn ska få stabilitet och trygghet i sin tillvaro.
          </note>
          <note>
            Detta är några av de många åtgärder som vi tror behövs för att
            varje människa ska garanteras ett värdigt möte med våra hjälpande
            myndigheter, detta oavsett om man som vuxen har hamnat i ett svårt
            skede i livet eller bara är fem år gammal och i akut behov av
            ett nytt hem.
          </note>
          <note>
            Vi ska alltid stå upp för dem som har svårt att göra sin röst
            hörd och dem som behöver socialtjänstens stöd. Vi ska se till
            att det stödet kommer de personer som behöver det till del och
            att det är rätt stöd i tid.
          </note>
          <note>
            Med det ta sagt yrkar vi för tids vinnande bifall till Moderaternas
            reservation nr 1 och Alliansens reservation nr 17.
          </note>
          <note type="speaker">
            Anf. 25 CHRISTINA ÖSTBERG (SD):
          </note>
          <note>
            Herr talman! Ämnet för dagens debatt är socialtjänst- och barnfrågor.
            Vi yrkar bifall till våra reservationer nr 4 och 15.
          </note>
          <note>
            Två av våra reservationer behandlar frågan om hur man kan förebygga
            skilsmässor genom att hjälpa par som funderar på att skilja sig
            och att även stötta eventuella barn vid skilsmässor. Varje år
            gifter sig ca 40 000 par i Sverige, och varje år skiljer sig ca
            20 000 par. Oavsett om en skilsmässa är ett val man gör och något
            som kan upplevas som positivt och rätt beslut är skilsmässor nästan
            alltid uppslitande och påfrestande såväl för paret som för eventuella
            barn.
          </note>
          <note>
            För oss sverigedemokrater är familjen och att samhället kan stötta
            familjen för att försöka undvika skilsmässor en mycket viktig
            och prioriterad fråga. Vi är övertygade om att vi genom att stötta
            föräldrarna även kan stötta barnen när det finns barn med i bilden,
            vilket ofta är fallet. En av våra reservationer, nr 15, behandlar
            frågan om hur samhället skulle kunna arbeta för att förebygga
            skilsmässor.
          </note>
          <note>
            Vi anser att regeringen bör utreda möjligheten att införa kostnadsfri
            parterapi och familjerådgivning för att förebygga skilsmässor.
            Det finns exempel från Danmark där man har lyckats få ned antalet
            skilsmässor med 17 procent genom att erbjuda parrådgivning. Detta
            visar på att det är möjligt att få ned antalet skilsmässor om
            man erbjuder parrådgivning och aktivt stöttar par som har problem
            och som önskar hjälp för att om möjligt kunna undvika skilsmässa.
          </note>
          <note>
            Enligt socialtjänstlagen är kommunerna skyldiga att erbjuda föräldrar
            familjerådgiv ning, men däremot får de ta ut ”skäliga avgifter”
            för rådgivning. Det är bland annat då som problemen kan uppstå.
            Vi har undersökt hur mycket några kommuner tar i avgift för familjerådgivning.
            Avgifterna skiljer sig enormt mycket mellan olika kommuner. Det
            är avgifter på allt från 100 kronor till 400 kronor per rådgivningstillfälle
            i olika kommuner.
          </note>
          <note>
            Det är med andra ord en stor geografisk ojämlikhet. Om man vill
            få hjälp med att undvika skilsmässa, ska det då bero på var i
            landet man bor för att man ska ha råd med och tillgång till kompetent
            familjerådgivning? Självklart inte!
          </note>
          <note>
            Herr talman! Vi sverigedemokrater förespråkar i alla sammanhang
            en jämlik vård över hela landet oavsett var man bor. Frågan är
            viktig för oss då vi vill stötta såväl föräldrarna, barnen som
            familjen. Vi ser en potentiell vinst för samhället, för barnen
            och för familjen som helhet om man genom att erbjuda kostnadsfri
            rådgivning kan rädda familjer från den omställning, och i vissa
            fall kanske tragedi, som en skilsmässa kan innebära.
          </note>
          <note>
            Därför yrkar vi bifall till reservationerna 4 och 15 om att regeringen
            bör utreda möjligheten att införa kostnadsfri parterapi och familjerådgivning.
          </note>
          <note type="speaker">
            Anf. 26 ANDERS W JONSSON (C):
          </note>
          <note>
            Herr talman! När man läser igenom betänkandet som behandlar mo
            ­ tionerna på socialtjänstområdet slås man av hur mycket som a
            lliansrege ­ ringen har förberett och som den nya regeringen nu
            i princip bara behöver skriva lagförslag på. Förberedelse r är
            gjorda för att kuratorer ska kunna få legitimation. Och e tt utredningsförslag
            kommer att komma när det gäller hur stöd och krav på arbetslösa
            som tar emot ekonomiskt bistånd ska kunna utvecklas.
          </note>
          <note>
            När det handlar om barnkonventionen s ställning i förhållande
            till svensk lag var en utredning redan på gång. Den har nu fått
            tilläggsdirektiv. Centerpartiet tycker dock att det är synd att
            man har stängt dörren för att lyfta in barnkonventionens portalparagrafer
            i regeringsformens rättighetskatalog. Det hade kunnat vara en
            framkomlig väg för att resultatet av , det i och för sig välmenande
            , förslaget att göra barnkonventionen till svensk lag inte i själva
            verket skulle kunna bli en försämring av barns rättsliga ställning.
            Det kan nämligen bli fallet om domstolar väljer att tolka konventionstexten
            på ett för barn mindre fördelaktigt sätt.
          </note>
          <note>
            LVU- utredningen har redan lagt fram vissa förslag och kommer
            snart att vara färdig med alla förslag när det gäller hur tvångsvården
            av barn ska förbättras med utgångspunkt i barnrättsperspektivet
            och rättssäkerhet en .
          </note>
          <note>
            Slutligen finns en lång rad förslag i Carin Götblads utredning
            om våld i nära relationer som ska vidare till lagstiftning.
          </note>
          <note>
            Förarbetena är goda , men nu krävs det att regeringen går från
            ord till handling. Det är besvärande att regeringen inte har kommit
            med några viktiga propositioner hittills och att den dessutom
            tar få initiativ till nya utredningar. Resultatet är, som jag
            har påpekat tidigare här i kammaren, att s ocialutskottet just
            nu går på halvfart. Det är inte bra med tanke på att det finns
            stora beh ov av ytterligare förändringar .
          </note>
          <note>
            Även om de flesta barn har det bra i Sverige finns det barn och
            unga som far illa på olika sätt. Utsatthet bland b arn kan ta
            sig olika uttryck. Det kan handla om misshandel, psykisk ohälsa
            och försummelse likaväl som knappa ekonomiska förutsättningar.
            Utmaningen för samhället ligger i att fånga upp de barn som behöver
            stöd.
          </note>
          <note>
            En särskilt utsatt grupp i samhället är barn och unga som har
            blivit o mhändertagna av samhället. De bär ofta med sig svåra
            erfaren heter från sin uppväxtmiljö, vilket också har bidragit
            till samhällets ingripande.
          </note>
          <note>
            Bilden, både från verkligheten som vi möter den och från forskningen
            , är tydlig. Barn som vårdas av samhället presterar sämre i skolan
            och löper större risk att drabbas av hälsoproblem jämfört med
            andra barn. Orsakerna bottnar i att barnens hälsa och skolarbete
            tyvärr ofta försummas på grund av bristan de kontinuitet och stöd.
            Samhäll svårdade barn och unga flyttar ofta runt mellan olika
            boenden, vilket inte sällan leder till kunskapsluckor och ett
            skolarbete som blir lidande. Omhändertagna barn utebli r dessutom
            inte sällan f rån besök på barnavårdscentral , hos tandläkare
            eller skolhälsovård , vilket försämrar deras hälsa ytterligare.
          </note>
          <note>
            De t här är långtgående konsekvenser av de brister som förekommer
            i samhällets ansvar för samhällsvår dade barn och ungdomar. Det
            innebär en ökad risk för att hamna i kriminalitet, missbruk och
            bidragsberoende samt en ökad benägenhet till självmord.
          </note>
          <note>
            Alldeles för ofta faller utsatta barn mellan stolarna. Samhället
            måste därför bli bättre på att fånga upp barn vars hälsa och utveckling
            riskerar att försummas på grund av att de har blivit om händertagna.
            Som ett led i det krävs det skärpta krav på medicinsk och pedagogisk
            grundutredning av omhändertagna barn och ungdo mar. Med en lagstadgad
            rätt till utredning av behoven kop plat till hälsa och utbildning
            skulle samhällsvårdade barn och ungdomar få möjlighet till stöd
            i ett tidigare skede. På så sätt får samhället bättre verktyg
            för att förebygga ett framtida problem.
          </note>
          <note>
            Jag står bakom mina och Centerpartiets samtliga reservationer
            men väljer för tids vinnande at t yrka bifall till reservation
            17.
          </note>
          <note type="speaker">
            Anf. 27 MAJ KARLSSON (V):
          </note>
          <note>
            Herr talman! När vi i dag har en debatt om socialtjänsten för
            första gången under den här mandatperioden bör vi lyfta blicken
            och vidga perspektivet.
          </note>
          <note>
            För att lösa krisen inom socialtjänsten behöver vi börja med
            att återställa det sociala trygghetssystemet. I rapport efter
            rapport kan vi läsa om att socialsekreterarnas arbetssituation
            blir alltmer ohållbar. Många socialsekreterare vittnar om att
            en allt snävare budget, politikens detaljstyrning och den ökade
            arbetsbördan gör det mycket svårt att uppfylla intentionerna i
            socialtjänstlagen.
          </note>
          <note>
            De som får betala det högsta priset är de som lever i social
            eller ekono ­ misk utsatthet. Människor som av olika anledningar
            lever under mycket svåra förhållanden riskerar att inte få den
            hjälp som de har rätt till. I värsta fall är det människors liv
            som står på spel. De som drabbas tillhör sällan den samhällsgrupp
            som tar sig ton när samhället sviker. Därför är vi skyl ­ diga
            att lyssna extra noga när socialtjänsten larmar om den rådande
            situa ­ tionen.
          </note>
          <note>
            Anledningen till den kris som vi i dag bevittnar är de politiska
            prioriteringar som den tidigare regeringen och Sverigedemokraterna
            har genomfört. Genom att skövla våra gemensamma trygghetssystem
            har man tvingat människor ut ur samhällelig trygghet till utanförskap
            och fattigdom. De som drabbas av sjukdom eller arbetslöshet och
            som tidigare hade rätt till sjukersättning eller a-kassa hänvisas
            nu till socialtjänsten i stället.
          </note>
          <note>
            Den förra regeringen har på detta sätt låtit de m som lever med
            snävast marginaler och i social utsatthet betala för skattesänkningar
            och bidrag till de som är resursstarkast i vårt land. Det är en
            omfördelning som har skapat allt större klassklyftor i vårt samhälle
            och som är djupt orättvis. Krisen vi ser inom socialtjänsten är
            således den räkning som vi får betala för år av borgerlig politik.
          </note>
          <note>
            Grunden för att skapa en väl fungerande socialtjänst är därför
            att byta politisk riktning. Vi måste se till att det finns tillräckligt
            med resurser för att socialtjänsten och socialsekreterarna ska
            kunna följa lagen och svara mot våra politiska krav. Om vi stirrar
            oss blinda på att hitta interna lösningar inom socialtjänsten
            kommer vi bara att hamna i en återvändsgränd. Vi har sett hur
            Alliansen om och om igen har ökat på socialtjänstens arbetsbelastning
            för att täcka över konsekvenserna av den egna politiken. Man har
            om och om igen tvingat socialsekreterarna att försöka sy igen
            hål utan sytråd. Det är inte att ta socialtjänstens kris på allvar.
          </note>
          <note>
            Att ta ansvar för de m som lever i utsatthet är att verka för
            en ekonomisk fördelning som säkerställer våra socialförsäkringssystem
            och minskar klassklyftorna. Vänsterpartiet har därför, tillsammans
            med regeringen, lagt fram förslag på reformer för att börja återställa
            det sociala trygghetssystem som Alliansen och Sverigedemokraterna
            har raserat och för att stärka ekonomin för de m som behöver det
            mest. Vi har satsat på att stärka ensamstående föräldrars situation
            genom att höja underhållsstödet och ge gratis glasögon och medicin
            till barn. Vi har höjt a-kassan. Och vi har sett till att ta bort
            stupstocken. Vi har stärkt sjuk- och aktivitetsersättningen. Vi
            har höjt pensionärernas bostadstillägg och mycket mer därtill.
          </note>
          <note>
            Dessa satsningar kommer att bidra till att lätta socialtjänstens
            arbetsbelastning, men de kommer också att frigöra resurser för
            att man ska kunna verka för intentionerna i lagstiftningen. På
            så sätt skapar vi förutsättningar för en kvalitativ och modern
            socialtjänst där människors behov står i centrum, där personalen
            orkar arbeta kvar och där arbetet känns meningsfullt. Det handlar
            om en socialtjänst som kan hjälpa människor att få möjlighet att
            leva ett bra liv.
          </note>
          <note>
            Herr talman! Vi har under många år drivit frågan om att inkorporera
            barnkonventionen i svensk rätt. Därför är vi mycket glada över
            att regeringen har påbörjat ett arbete för att utreda hur barnkonventionen
            på bästa sätt ska införlivas i svensk rätt. Men om lagstiftningen
            ska få fullt genomslag är det oerhört viktigt att de som arbetar
            med barn utbildas så att varje verksamhet utarbetar metoder och
            program för att bedöma vad som verkligen är barns bästa.
          </note>
          <note>
            Men vår syn och vårt arbete för att sätta barns bästa i centrum
            måste inkludera alla barn i vårt land. Därför är vår motion om
            mottagandet och boendet för ensamkommande barn mycket viktig.
            I dag placeras ensamkommande flyktingbarn på HVB-hem, en boendeform
            som finns för att möta behoven hos barn och unga med missbruk
            eller andra sociala svårigheter. Det innebär att dessa hem har
            mycket lite av den kompetens som krävs för att tillgodose ensamkommande
            flyktingbarns behov.
          </note>
          <note>
            Vi menar att man måste skapa en annan boendeform som ger våra
            ensamkommande barn och unga det stöd och den kompetens som de
            är i behov av. Vi tror att de ensamkommande barnen behöver internatliknande
            boendeformer med socialt stöd och kompetens för att hjälpa dem
            komma i kapp språkligt och utbildningsmässigt. Därför vill vi
            att regeringen återkommer med förslag på alternativ till HVB-hem
            för ensamkommande flyktingbarn.
          </note>
          <note>
            Herr talman! Mäns våld mot kvinnor är ett utbrett samhällsproblem
            där vi 2015 fortfarande gjort alltför blygsamma framsteg. Det
            är inte bara ett stort misslyckande när samhället inte lyckas
            stoppa våldet och ge utsatta kvinnor skydd och hjälp, det är i
            grund och botten ett allvarligt hot mot demokratin då vi så tydligt
            kan koppla våldet till rådande könsmaktsordning.
          </note>
          <note>
            Vänsterpartiet har under flera års tid lagt fram förslag i riksdagen
            om att tillsätta en haverikommission som ska se över varje fall
            där en kvinna mördats eller misshandlats till döds av en närstående
            man. Den förra regeringen vågade inte ta det steget utan valde
            i stället en annan modell där Socialstyrelsen vartannat år ska
            lägga fram en samlad rapport. Det har – precis som vi var rädda
            för – visat sig vara en mycket tandlös lag. I Statskontorets slutrapport
            Sorgen finns det inga ord för konstateras att syftet med utredningsverksamheten
            inte har uppnåtts. Regeringen anser därför att man behöver se
            över frågan. Det är vi mycket positiva till, men vi vill samtidigt
            understryka vikten av att se över frågan skyndsamt.
          </note>
          <note>
            Så med detta sagt vill jag yrka bifall till Vänsterpartiets reservation
            10.
          </note>
          <note type="speaker">
            Anf. 28 BENGT ELIASSON (FP):
          </note>
          <note>
            Herr talman! Inledningsvis vill jag yrka bifall till Folkpartiets
            reserva ­ tion 13 under punkt 24, reservation 5 under punkt 6
            och reservation 17 under punkt 29. Jag vill också markera att
            jag självklart står bakom övriga folkpartimotioner, men vi yrkar
            inte bifall till dem. Vi återkommer natur ­ ligtvis till de frågorna
            i höstens budgetarbete. Jag tänkte koncentrera mitt anförande
            till två andra huvudområden i dagens betänkande.
          </note>
          <note>
            Svensk lagstiftning och praxis överensstämmer fortfarande inte
            med barnkonventionen. När internationell rätt står i konflikt
            med den nationella rätten är det enligt dagens system svensk lag
            som gäller. Folkpartiet menar att det borde vara barnkonventionen
            som väger tyngst. Allt tal om barns bästa och barnperspektiv måste
            bli verklighet i praktiken och inte bara läpparnas bekännelse.
          </note>
          <note>
            Barnkonventionen gäller alla barn, också de barn och ungdomar
            som beter sig illa på något sätt. Den gäller också ungdomar som
            vägrar följa regler, respektera vuxna eller till och med som slåss
            eller skadar sig själva. Det är i svåra lägen som rättigheterna
            i barnkonventionen ställs på hårdast prov. Och det är för de allra
            mest utsatta barnen och ungdomarna som det har störst betydelse
            att vi ser till att rättigheterna i barnkonventionen efterlevs.
            Genom att införliva barnkonventionen i svensk lag skulle skyddet
            för de mest utsatta barnen, som vi i dag diskuterar, faktiskt
            öka.
          </note>
          <note>
            Herr talman! De barn som omhändertas av samhället tillhör de
            allra mest sköra. De har ofta svikits av sina föräldrar och inte
            sällan drabbats av övergrepp av olika slag. Dessa barn tas om
            hand för att få skydd och en värdigare tillvaro. Vi får aldrig
            acceptera att barnen utsätts för nya övergrepp när de befinner
            sig i samhällets vård.
          </note>
          <note>
            När Sverige ratificerade barnkonventionen år 1990 gjordes bedöm
            ­ ningen att det inte behövdes några lagändringar för att uppfylla
            konventio ­ nens krav. Nu, 25 år senare, kan man konstatera att
            svenska lagar i viss utsträckning anpassats till barnkonventionen,
            men den har svårt att få genomslag i praktiken. Tyvärr vägs barnens
            bästa inte alltid in i beslut som rör dem. Därför vill, herr talman,
            Folkpartiet att konventionen ska vara direkt tillämplig i svensk
            lag.
          </note>
          <note>
            Herr talman! Folkpartiet kräver att barnkonventionen blir svensk
            lag, precis som i Norge, inte minst för att stärka rättigheterna
            för barn och ungdomar i utsatta situationer.
          </note>
          <note>
            Herr talman! Sedan vill jag byta ämne och berätta om Cecilia.
          </note>
          <note>
            Cecilia hade packat väskorna. Hon hade klätt på sonen. Allt var
            klart när hon ringde kvinnojouren och ställde frågan: Kan jag
            ta med hunden? Svaret blev: Nej, tyvärr, det går inte. Cecilia
            lade på luren, tog av sonen ytterkläderna och packade upp igen.
            Hon kunde inte lämna Kiwi, en korsning mellan schäfer och golden
            retriever, hos Owe. Han plågade hunden. Veckan innan hon ringde
            jouren hade det gått för långt.
          </note>
          <note>
            Det var kväll och Kiwi skällde. Egentligen var det en lugn hund,
            men de senaste månaderna hade han blivit nervös och skällig. Cecilia
            trodde att det var för att Owe skrek och var hårdhänt mot honom
            och mot henne. Den här kvällen kom Owe in i rummet. Han var arg.
            Först skrek han åt Kiwi, sedan åt Cecilia att hon skulle få tyst
            på hunden. Cecilia försvarade Kiwi verbalt. Owe gick fram till
            Kiwi. Trots att hunden var stor lyfte Owe upp den, och Cecilias
            hjärta nästan stannade, när hon insåg vad han tänkte göra. Så
            vräkte han med all kraft hunden in i väggen en och en halv meter
            bort.
          </note>
          <note>
            Herr talman! Kvinnor lämnar inte en relation om hon är rädd för
            att hennes husdjur skulle fara illa. Det är dags att integrera
            kunskapen om våld mot djur med kunskapen om våld mot kvinnor,
            våld i samkönade relationer och annat våld i nära relationer.
          </note>
          <note>
            Det är nästan så att man här i kammaren skulle kunna höra dunsen
            när hundkroppen slog mot väggen. De famlande tassarna och gnyendet
            innan Kiwi kunde stappla i väg. Den synen etsade sig fast i Cecilias
            minne. Hon kände samma maktlöshet som när slagen föll över henne.
            Hon såg det hända, hon kände det hända och hon kunde inte hindra
            det. Nästa dag tog Cecilia Kiwi till veterinären. Ryggskadan var
            allvarlig, men han klarade sig. Fast Kiwi blev aldrig riktigt
            bra igen. Några dagar senare ringde Cecilia samtalet till jouren,
            men när hon inte kunde ta med Kiwi stannade hon kvar.
          </note>
          <note>
            Det var långt senare, när Kiwi sedan länge inte klarade mer slag
            och var borta, som Cecilia själv svårt misshandlad orkade lämna
            Owe och våldet. Det gick ett par år innan Cecilia kontaktade jouren
            igen. Hon behövde stöd i vårdnadskonflikten om sonen. På så sätt
            fick jourkvinnorna reda på hennes historia och i da g tar kvinnojouren
            emot även medföljande husdjur i akuta situationer.
          </note>
          <note>
            Herr talman! Jag vill med detta yrka bifall till reservationen
            13 under punkt 24, reservationerna 5 och 17.
          </note>
          <note>
            I övrigt yrkar jag bifall till utskottets förslag i betänkande
            SoU10.
          </note>
          <note type="speaker">
            Anf. 29 YASMINE LARSSON (S):
          </note>
          <note>
            Herr talman! Vi debatterar i dag s ocialutskottets betänkande
            10 om s ocialtjänstfrågor. Här behandlas 9 5 motioner från den
            allmänna motionstiden som alla har det gemensamt att de rör socialtjänstens
            område. D et är glädjande att se att så många ägnar socialtjänsten
            och socialtjänstfrågor na sin tid och sin uppmärksamhet. Det är
            frågor som berör och engagerar, och det tycket jag är bra .
          </note>
          <note>
            Socialtjänsten är i dag ett eftersatt område. Jag har under mina
            besök på olika soc ialtjänster runt om i Sverige få tt höra vittnesmål
            från pressad personal om orosanmälningar som bli vit liggande,
            om utredningar som inte riktigt hinns med och om en stressad arbetsmiljö
            för socialsekreterarna . Det påverkar i många fall mötet med barnen
            och deras vårdnadshavare, som är så viktigt för att bygga tilliten
            mellan socialsekreteraren och familjerna.
          </note>
          <note>
            Samtidigt h ar den förra regeringen under åtta år gjort försämringar
            i a-kassan och sjukförsäkringen som slagit hårt mot vissa grupper
            i vårt samhälle . Allt färre människor klarar i dag av att försörja
            sig själva , och trycket på socialtjänsterna runt om i Sverige
            ökar . Jag besökte exempelvis socialtjänsten i Helsingborg för
            tre fyra veckor sedan . D är kan man se en ökning på 30 procent
            bara under de senaste fyra åren.
          </note>
          <note>
            Herr talman! I dag är det vanligast angivna skälet till att man
            söker försörjningsstöd att man saknar ett arbete men inte är berättigad
            till exempelvis a-kassa eller att den ersättning man faktiskt
            får inte räcker till att försörja sig. Det var inte så försörjningsstödet
            var tänkt att fungera. Försörjningsstödet ska vara en sista utväg
            för den som absolut inte kan försörja sig själv, inte en sämre
            ersättning för en raserad arbetslöshetsförsäkring.
          </note>
          <note>
            Det ökade trycket i socialtjänsten leder dessutom till att fler
            klienter tvingas konkurrera om socialtjänstens kompetens, behandlingsinsatser,
            tid och pengar. Det går i sin tur ut över de barn som behöver
            samhällets stöd och hjälp allra mest.
          </note>
          <note>
            Inom individ- och familjeomsorg en är det i många kommuner en
            allvarlig situation, särskilt i den sociala barn- och ungdomsvården.
            Det är stora personalomsättningar , och unga nyutexaminerade får
            lite n eller ingen introduktion al l s . Dessutom får de i vissa
            fall ta si g an svåra fall redan från dag ett .
          </note>
          <note>
            Den sociala barn- och ungdomsvården är ett prioriterat område
            för Socialdemokraterna. För att barn ska få det skydd och det
            stöd de behöver spelar kommunens socialtjänst en oerhört viktig
            roll för både barnet och des s vårdnadshavare. Resursbrist få
            r aldrig vara anledningen till att ett barn far illa , och det
            måste vara självklart att socialtjänstens personal , som utreder
            situationen , ska ha de allra bästa förutsättningarna för att
            kunna utföra sitt arbete.
          </note>
          <note>
            Det behövs tydliga strukturer för att introducera och stärka
            nyanställda i deras arbete . Det behövs ett lokalt tydligt ledarskap
            och bra förutsättningar för chefer. Det behövs politiska prioriteringar
            för att skapa en bättre arbetsmiljö för personalen i socialtjänsten
            men framför allt för att säkra barnrättsperspektivet.
          </note>
          <note>
            Det är nu över 30 år sedan dagens socialtjänstlag tillkom. Sedan
            dess har mycket förändrats i vårt samhälle . Därför planerar regeringen
            att under året ta fram direktiv till en översyn av hela socialtjänstlagen.
            Som ett första steg i det arbetet har regeringen tillsatt en nationell
            samordnare med förtydligat ansvar att driva en nationell dialog
            om den sociala barn- och ungdomsvården.
          </note>
          <note>
            Samordnaren ska fram till april 2017 genom dialog med 50 kommuner
            driva på arbetet med att utveckla kvaliteten i den sociala barn-
            och ungdomsvården. Arbetet ska även syfta till att lyfta, sprida
            och lära av goda exempel. Regeringen och den nationella samordnaren
            för också en nära dialog med bland annat Vision, SSR och SKL och
            kommer att ta del av deras förslag på förbättringar.
          </note>
          <note>
            D et är av allra största vikt att barns rättigheter är säkerställda
            på alla områden, inte minst inom den sociala barn- och ungdomsvården
            . V årt mål är att Sverige ska vara det allra bästa landet för
            barn och unga att växa upp i. Därför, herr talman, ä r jag mycket
            glad över att Sverige nu inkorporera r barnkonventionen i svensk
            lag. Därmed blir det äntligen lag på att barnens situation ska
            komma i främsta rummet.
          </note>
          <note>
            Redan 2013, under den borgerliga regeringen, tillsattes en utredning
            om att inkorporera barnkonventionen. Då var frågan dock om Sverige
            över huvud taget kunde göra den till lag. Åsa Regn é r har i stället
            gett ett tilläggs ­ direktiv om att utreda hur det ska ske. Det,
            herr talman, är inte en helt oväsentlig skillnad. Tack vare den
            blir det möjligt att säga att barnkonven ­ tionen äntligen blir
            lag i Sverige. D et tycker jag att vi ska vara glada och stolta
            över , f ör barnen är det allra finaste vi har.
          </note>
          <note>
            Herr talman! Jag vill avsluta med att tala om ett av de största
            samhälls ­ problemen i vår tid , n ämligen våld mot kvinnor i
            nära relationer. För ett stort antal av de kvinnor och barn som
            utsätts för hot och våld i nära rela ­ tioner blir landets kvinnohus
            och tjej - och kvinnojourer en viktig fristad. Många är i behov
            av stöd och skydd både på kort och på lång sikt, till ex empel
            när det gäller skyddat boende.
          </note>
          <note>
            Kommunerna har enligt socialtjänstlagen ansvar för skydd och
            stöd till kvinnor som av närstående är eller har varit utsatta
            för våld eller andra övergrepp. I vissa fall driver kommunen ett
            eget skyddat boende. I andra fall drivs det skyddade boendet av
            ideella föreningar, vanligtvis kvinnojourer eller privata aktörer.
          </note>
          <note>
            Kvinnojourerna är ett jätteviktigt komplement till samhällets
            stöd till våldsutsatta kvinnor. Drygt 70 procent av landets skyddade
            boenden be ­ drivs i dag i ideell regi. Men vi ser att kvinnojourerna
            på många håll i landet behöver mer resurser. Att stärka skyddet
            för våldsutsatta kvinnor och deras barn är ett samhällsansvar
            och en del av den allmänna välfärden. F ör att öka lång s iktigheten
            och stabiliteten i de ekonomiska villkoren för de ideella kvinnojourerna
            har regeringen därför beslutat att stärka det stat ­ liga stödet
            med 25 miljoner kronor för 2015 och därefter 100 miljoner kronor
            årligen 2016 – 2019. Det är ett viktigt beslut för att stärka
            de ideella kvinnojourernas i bland livsviktiga arbete.
          </note>
          <note>
            Herr talman! Jag vill med dessa ord yrka bifall till förslaget
            i betänkandet och avslag på samtliga motioner.
          </note>
          <note>
            (Applåder)
          </note>
          <note type="speaker">
            Anf. 30 STEFAN NILSSON (MP):
          </note>
          <note>
            Herr talman! Socialtjänstens arbete med att fånga upp och hjälpa
            barn i social utsatthet är ett av de allra viktigaste i vårt välfärdssamhälle.
            Under de senaste åren har vi tyvärr sett att kvaliteten på det
            arbetet, när man jämför kommuner, är mycket ojämn.
          </note>
          <note>
            I många kommuner är man duktig på att snabbt agera när det kommer
            anmälningar om barn som far illa eller riskerar att fara illa.
            I en del andra kommuner ser det sämre ut. Många erfarna socialarbetare
            vittnar om att situationen är mycket sämre nu än för 10 eller
            15 år sedan. Antalet ärenden är jättestort i många kommuner, och
            man hinner inte utreda alla anmälningar som behöver utredas. Därför
            kan vi i medierna då och då ta del av skrämmande fall med barn
            som utsatts för allvarliga övergrepp, senast en palestinsk flicka
            som blev misshandlad till döds trots att orosanmälan hade kommit
            in till socialtjänsten.
          </note>
          <note>
            Enligt uppgift från Socialdepartementet avser regeringen att
            under 2015 utarbeta direktiv till en samlad översyn av socialtjänstlagen,
            vilket är bra. Dessutom pågår ett arbete med att införliva barnrättskonventionen
            i svensk lag.
          </note>
          <note>
            Den del av socialtjänstens ansvar där det brister mest i Sverige
            gäller ansvaret för barn i social utsatthet. Där är ansvaret för
            att göra rätt det allra största. Barn som far illa i familjen
            är i en enormt svår situation, och de signaler de ofta sänder
            ut måste fångas upp. Inga barn får fara illa på grund av att samhället
            inte har skjutit till resurser eller organiserat arbetet på ett
            bra sätt. Det här är ett område där vi, samhället, inte får misslyckas.
          </note>
          <note>
            Ett annat område där det på sina håll brister i samhällets skyddsnät
            är hemlöshet. Många personer i vårt samhälle lever utan fast tak
            över huvudet. Ofta beror det på mekanismer som utestänger människor
            från möjligheten att få ett kontrakt på en fast bostad. En tidigare
            vräkning, en gammal skuld eller låg inkomst håller kvar många
            människor i hemlöshet under många år. Det stämmer att det ofta
            finns en allvarlig social problematik med i bilden, såsom missbruk
            eller psykisk sjukdom, men ofta är det hemlösheten i sig som är
            problemet, utan koppling till annan social problematik.
          </note>
          <note>
            För Miljöpartiets del skulle vi vilja se en lagstadgad skyldighet
            för kommunerna att erbjuda en fast bostad inom en viss tid till
            den som begär det. Att socialtjänsten erbjuder tillfälliga lösningar
            i form av härbärge eller hotellrum är inte tillräckligt. Den stress
            som en person utan fast bostad lever under innebär i sig en ökad
            risk för utstötning ur samhället.
          </note>
          <note>
            För de personer som är utestängda från att få kontrakt på den
            öppna bostadsmarknaden skulle kommunerna i så fall behöva hitta
            andra lösningar. Det finns länder i Europa, till exempel Skottland
            och Frankrike, med lagstiftning som ger rätt till fast bostad.
            Sverige bör se på de exemplen och andra och utreda hur en rätt
            till fast bostad skulle kunna se ut.
          </note>
          <note>
            Avslutningsvis vill jag säga några ord om legitimation för kuratorer
            inom hälso- och sjukvården. Det sker en beredning inom Regeringskansliet
            om en utbildning, troligen omfattande en termin på högskola, som
            ska ge en sådan legitimation. Det finns ett behov av en sådan
            utbildning. En legitimation och en utbildning skulle öka kompetensen
            hos kuratorerna och gagna kvaliteten i det psykosociala arbetet
            inom hälso- och sjukvården.
          </note>
          <note>
            Jag yrkar bifall till förslaget i socialutskottets betänkande.
          </note>
          <note type="speaker">
            Anf. 31 BENGT ELIASSON (FP):
          </note>
          <note>
            Herr talman! Mina allianskamrater har påpekat att jag var lite
            för ivrig i mina yrkanden tidigare. Jag skulle vilja dra tillbaka
            mitt yrkande på reservation nr 5 under punkt 9. I övrigt står
            yrkandena fast.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 16 april .)
          </note>
          <note>
            § 10 Folkhälsofrågor
          </note>
          <note>
            Socialutskottets betänkande 2014/15:SoU12
          </note>
          <note>
            Folkhälsofrågor
          </note>
          <note>
            föredrogs.
          </note>
          <note type="speaker">
            Anf. 32 AMIR ADAN (M):
          </note>
          <note>
            Herr talman! Frånvaron av en enhetlig definition av folkhälsa
            visar på den bredd och komplexitet det rör sig om. Det handlar
            om en rad olika saker , såsom kost, motion, arbetsmiljö, utbildningsnivå,
            uppväxt och buller. Klart är i alla fall att folkhälsan utvecklats
            i takt med vår ökade väl fär d. Medellivslängden för såväl kvinnor
            som män ökar, fler sjukdomar upptäcks i tid och kan botas och
            vår tobaks- och alkoholkonsumtion minskar. Det hänger samman med
            ökade ekonomiska resurser, höjd utbildningsnivå, bättre sjukvård
            och förbättrade kunskaper om hur vi kan främja hälsa och förebygga
            ohälsa. Men samtidigt som vi blir friskare och lever längre står
            vi inför flera folkhälsopolitiska utmaningar. Därför var det bra
            att den nya Folkhälsomyndigheten startade den 1 januari 2014 ,
            då det ger bättre förutsättningar för just detta arbete.
          </note>
          <note>
            Folkhälsopolitiken bör vara framåtsyftande, stimulerande och
            inspirerande. Människor har ju själva ett stort ansvar för sin
            hälsa. Det handlar om vad man dricker och hur mycket, vad man
            äter och hur mycket, om man röker och hur mycket man rör på sig.
            Allt detta kan man påverka själv som individ , men också som förälder.
            Vi vet att kost, motion, alkohol och rökning påverkar vår hälsa.
            Ändå är medvetandet om dessa faktorers inverkan på vår hälsa så
            olika. D e matprogram om hälsosam mat som visas i tv, de dieter
            som presenteras och vetskapen att motion och idrott är mycket
            viktigt för att kroppen och psyket ska må b ättre kan inte ha
            undgått någon. Ändå är det oroande få som rör sig tillräckligt
            varje dag. Ungefär 50 procent av Sveriges befolkning rör sig minst
            30 minuter per dag, vilket är den lägsta rekommendation en för
            fysisk aktivitet. Därför är det bra att vi inom Alliansen föreslagit
            mer idrott i skolan och rätt till fysisk aktivitet på arbetsplatser.
            Då kan man starta med något som man sedan kan fortsätta med resten
            av livet.
          </note>
          <note>
            Lika oroande som utebliven motion är att många människor äter
            alldeles för mycket och fel. Föräldrar har ett stort ansvar för
            att lägga en bra grund till sina barns hälsa. Det gäller tandvård,
            kost och glädje n i röre lse och aktiviteter. Hjärt- kärlsjukdomar
            ökar och hör till de livsstilssjukdomar som kan förebyggas med
            hälsosammare livsföring. De flesta av dessa faktorer kan vi själva
            påverka och undvika. Den enskilt viktigaste åtgärden för att förbättra
            folkhälsan i Sverige är att minska tobakskonsumtio nen. Varje
            år orsakar rökning 6 500 fall av cancer och 4 000 dödsfall i cancer.
            Det innebär att nästan en femtedel av all a död sfall i cancer
            kan relateras till rökning.
          </note>
          <note>
            Att ta ansvar för och påverka den egna hälsan ska kännas engagerande
            och angeläget. Samhällets ansvar är att ge verktyg till den enskilde
            och förutsättningar för att stödja den enskildes ansvarstagande
            genom en effek ­ tiv samverkan mellan offentliga, privata och
            civilsamhälle liga aktörer. Här är mödravårdscentraler, barnavårdscentraler
            och skolhälsovård mycket viktiga aktörer för att hjälpa och ge
            råd till både föräldrar och elever.
          </note>
          <note>
            Herr talman! Forskningen visar tydligt att grunden för en god
            hälsa läggs tidigt i livet och att folkhälsa och högre utbildning
            går hand i hand. Ett flertal mätningar bekräftar att personer
            med kort utbildning har sämre hälsa än de med längre utbildning.
            Utbildningsnivå n är också tätt sammankoppla d med socioekonomisk
            situation. Här visar forskningen att risken för dödlighet bland
            barn är ungefär 30 procent högre i socioekonomiskt svaga grupper
            än i s ocioekonomiskt starka grupper. Här är också risken för
            depression och ångest avsevärt högre.
          </note>
          <note>
            En bra skola som ger alla elever individuella förutsättningar
            till kunskap är både på kort och på lång sikt avgörande för samhället
            i stort vad gäller tillväxt och välfärd men också för en bättre
            folkhälsa. Därför är den nya skollagen som alliansregeringen införde
            2011 bra , med den nya läroplane n, kursplaner med tydliga mål
            och kunskapskrav, tydliga regler för åtgärdsprogram och särskild
            tillgång till elevhälsa. Helt avgörande för samma faktorer är
            sysselsättning och arbete. Att kunna arbeta, försörja sig själv
            och göra egna prioriteringar och val är av stor betydelse för
            hur vi mår.
          </note>
          <note>
            Herr talman ! Med dessa ord yrkar jag bifall till vår reservation
            1 . V i står även bakom vår egen reservation 3 , men för tids
            vinnande väljer jag att inte yrka bifall till denna.
          </note>
          <note type="speaker">
            Anf. 33 CHRISTINA ÖSTBERG (SD):
          </note>
          <note>
            Herr talman! V i står bakom samtliga våra reservationer , men
            för tids vinnande yrkar jag bifall endast till reservation erna
            4 och 6.
          </note>
          <note>
            I dag är folkhälsa temat för vår debatt. Folkhälsa har i alla
            tider varit ett viktigt ämne , även om folkhälsoutmaningarna har
            varierat över tiden i takt med att samhället förändrats. Det för
            mig in på det faktum att de flesta människor förr i tiden bodde
            på landet och därför hade en naturlig och regelbunden kontakt
            med djur. Då var djur inte ba ra sällskapsdjur, så som de ofta
            är i dag, utan till stor hjälp i jordbruket som dragdjur.
          </note>
          <note>
            Forskning visar på vilka positiva effekter umgänget med djur
            kan ha. Det finns flera studier som pekar på de positiva effekterna
            av att människor umgås med djur, effekter som kan vara både fysiologiska
            och psykologiska. Studier tyd er på att såväl yngre som äldre
            som umgås med djur kan minska både medicinering och stress, då
            umgänget med djur sänker stressnivåer na . Framför allt äldre
            människor – vilka vi s verigedemokrater månar extra mycket om
            – som bor på äldreboenden tror vi skulle ha stor nytta och nöje
            av att umgås med djur.
          </note>
          <note>
            Enligt artiklar från Svenskt Demenscentrum har det visat sig
            att personer med Alzheimers sjukdom och andra demenssjukdomar
            blivit mindre deprimerade och mer aktiva genom att vara tillsamma
            ns med djur. Utöver eventuella medicinska effekter anser vi att
            man inte ska bortse ifrån den sällskapliga effekten och den känsla
            av gemenskap som kan uppstå mellan djur och människor. Ensamhet
            är ett stort problem för många gamla , och e tt djur kan motverka
            de negativa effekterna av ofrivillig ensamhet.
          </note>
          <note>
            De personer som är allergiska ska inte drabbas av exempelvis
            att andra på ett ålderdomshem umgås med djur. Det måste vara möjligt
            att hitta praktiska lösningar som gör att man till exempel kan
            bo på olika avdel ­ ningar , alternativt att djur enbart tillåt
            s i en del av äldreboendet eller vård ­ avdelningen.
          </note>
          <note>
            Vi ställer oss bakom Folkpartiets motion 409 om djur i samhällets
            tjänst då vi är positiva till att man, som det anges i motionen,
            utreder och uppmärksammar husdjurens positiva effekter på människan,
            och hur de kan nyttjas mer inom vård, äldreomsorg, skola och kriminalvård.
          </note>
          <note>
            Herr talman! Vi sverigedemokrater vill i alla sammanhang framhålla
            vikten av en jämlik vård. Vi anser att det inte ska bero på var
            i landet man bor om man får tillgång till vård, oavsett sjukdom.
            På samma sätt är det med tillgången till ungdomsmottagningar.
          </note>
          <note>
            På samma sätt som vi ogillar de skillnader som finns när det
            gäller hur snabbt man får behandling för olika sjukdomar beroende
            på vilket landsting man tillhör menar vi att det inte ska vara
            upp till respektive kommun att bestämma om man tycker att ungdomarna
            ska ha tillgång till en ungdomsmottagning.
          </note>
          <note>
            Det är olyckligt att tillgången till ungdomsmottagningar varierar
            från kommun till kommun. Det blir alltför godtyckligt om lokala
            politiker, beroende på prioriteringar och budget, ska bestämma
            vilka ungdomar som ska få tillgång till ungdomsmottagningen och
            dess viktiga rådgivning och upplysningsverksamhet gentemot ungdomar.
          </note>
          <note>
            Alla som har varit i tonåren eller har barn i tonåren vet att
            det kan uppfattas som lite pinsamt att prata om sexualitet och
            preventivmedel med sina föräldrar, oavsett hur bra relation de
            har med sina barn. Många minns säkert att det inte var helt enkelt
            att ta steget att besöka ungdomsmottagningen för att diskutera
            till exempel preventivmedel. Steget att besöka en ungdomsmottagning
            ska inte försvåras av dåliga öppettider eller i värsta fall av
            att det inte ens finns en ungdomsmottagning inom rimligt avstånd.
          </note>
          <note>
            Ungdomar måste få den hjälp och det stöd som de kan behöva i
            tonåren. Sexualitet och reproduktiv hälsa är ett av de elva målområden
            som finns för folkhälsan. Och enligt Folkhälsomyndigheten, vars
            uppdrag är att främja hälsa och förebygga ohälsa, står målgruppen
            barn och ungdomar högt upp på folkhälsoarbetets dagordning.
          </note>
          <note>
            När den förra regeringen antog en ny inriktning för folkhälsopolitiken
            i sin skrivelse En folkhälsopolitik med människan i centrum fastslog
            man att folkhälsopolitiken skulle ha fem byggstenar för att kunna
            förverkligas. En av dessa byggstenar var ”start” som gäller barns
            och ungas uppväxtvillkor. En annan byggsten var ”stöd” för att
            underlätta hälsosamma val.
          </note>
          <note>
            Om man vill nå upp till målen för folkhälsan och menar allvar
            med att man vill främja folkhälsan genom att ge barn och unga
            goda uppväxtvillkor och underlätta hälsosamma val, borde ju tillgång
            till ungdomsmottagningar vara en viktig pusselbit.
          </note>
          <note>
            Vi anser att det snarast bör tas fram en plan för hur nationella
            riktlinjer för ungdomsmottagningar kan komma på plats, eftersom
            det är en förutsättning för att uppnå folkhälsomålen om en jämlik
            vård. Därför ställer vi oss bakom KD:s motion 2369.
          </note>
          <note>
            I detta anförande instämde Heidi Karlsson (SD).
          </note>
          <note type="speaker">
            Anf. 34 ANDERS W JONSSON (C):
          </note>
          <note>
            Herr talman! E tt av de riktigt akuta hoten mot vår hälsa är
            den tilltagande antibiotikaresistensen. Efter många års överanvändning
            är antibiotikan på väg att förlora sin effekt. Bara här i Europa
            uppgår antalet dödsfall till följd av antibiotikaresistens till
            25 000 per år , och de kostnader som resistensen medför uppgår
            till ca 13 miljarder kronor årligen.
          </note>
          <note>
            Sjukvården är i dag helt beroende av fungerande antibiotika.
            Om vi inte lyckas vända utvecklingen riskerar vi att stå inför
            inget mindre än en medicinsk katastrof . Minskad antibiotikaanvändning
            är därför en av de viktigaste folkhälsofrågorna . För att få bukt
            med antibiotikaresistensen krävs ett målmedvetet och brett angreppssätt.
          </note>
          <note>
            Hittills har dock den rödgröna regeringen inte kommit med annat
            än tomma ord. Nyligen bjöd regeringen in till samtal om m inskad
            antibiotikaförskrivning, helt utan att ha några egna skarpa förslag.
            Vi i Centerpartiet lyfte vid mötet fram vår rapport med tio konkreta
            förslag för minskad antibiotikaanvändning inom både sjukvården
            och djuruppfödningen. I dag, när några av de förslagen är uppe
            för beslut i riksdagen, kan vi dock tyvärr konstatera att regeringspartierna
            röstar nej.
          </note>
          <note>
            Tre av de förslag som vi i Centerpartiet i dag lägger fram för
            minskad antibiotikaanvändning handlar om ökad information i hälso-
            och sjukvården och tydligare krav på minskad förskrivning. Vi
            vill att Sverige ska ta initiativ till en global kriskommission
            för antibiotika. Vi måste i grunden förändra synen på hur antibiotika
            används och dessutom skapa en ökad medvetenhet om vilka stora
            risker det finns med att använda för mycket antibiotika och hur
            det påverkar människors liv och hälsa .
          </note>
          <note>
            Vi skulle vilja se en internationell forskargrupp med uppdrag
            att ta fram motsvarande en Sternrapport fast för antibiotika.
            Forskarna ska titta på vilka konsekvenser överanvändninge n innebär.
            Den så kallade Stern rapporten skrevs av den brittiske ekonomen
            s ir Nicholas Stern på uppdrag av den brittiska regeringen. Den
            publicerades 2006 och satte ett pris på följderna av den globala
            uppvärmningen. Den gav eko över hela världen och satte klimatfrågorna
            överst på dagordningen. Precis s amma krismedvetenhet måste vi
            i världen ha även när det gäller den skenande antibiotikaresistensen.
          </note>
          <note>
            Landstingen och regionerna i landet bedriver med jämna mellanrum
            informationskampanjer genom exempelvis affischer i kollektivtrafiken.
            Centerpartiet vill att landsting och regioner också ska genomföra
            informa ­ tionsinsatser om riskerna med att använda för mycket
            antibiotika.
          </note>
          <note>
            I dag får man bra information om bland annat infektioner och
            kost i de föräldragrupper som ordna s av barnavårdscentralerna
            . Vi skulle gärna se att information om riskerna med att använda
            för mycket antibiotik a kan lyftas in i dessa informationsprogram
            på bvc . Småbarnsföräldrar är tyvärr ofta pådrivande för att få
            antibiotika utskrivet för åkommor där det inte alltid är nödvändigt.
            De är därför en viktig målgrupp att informera om att antibiotika
            är ett tveeggat svärd som kan innebära hälsa men tyvärr också
            ökad sjukdom.
          </note>
          <note>
            Det finns en överenskommelse mellan regeringen, SKL och Socialstyrelsen
            om patientsäkerhet. Den innehåller bland annat mål om minskad
            antibiotikaförskrivning i landstingen. En del av överenskommelsen
            handlar om prestationsbaserad ersättning på inte mindre än 525
            miljoner kronor. Det är viktigt att den här överenskommelsen får
            fortsätta och att den dessutom skärps för att få minskad antibiotikaförskrivning.
          </note>
          <note>
            Det är dags att världen vaknar i de här frågorna . Om vi inte
            tar hotet om antibiotikaresistens på allvar riskerar vi både människoliv
            och enorma kostnader för samhället. Från Centerpartiets sida är
            vi övertygade om att antibiotikafrågan kräver både lokal och global
            handling. Sverige kan inte ensamt bromsa utvecklingen mot antibiotikaresistens.
            Men precis som i klimatfrågan kan vi vara ett föredöme och ta
            täten i ett målmedvetet internationellt arbete. Regeringen bör
            därför driva frågan om en global kommission för att antibiotikafrågan
            ska hamna hög s t upp på den politiska dagordningen. Jag vill
            därför yrka bifall till reservation 12 .
          </note>
          <note type="speaker">
            Anf. 35 KARIN RÅGSJÖ (V):
          </note>
          <note>
            Herr talman! Ledamöter! Jag ska inleda med att säga att jag alltid
            blir lika förvånad över den kollektiva minnesförlust som högeralliansen
            verkar ha gått in i. Vi pratar exempelvis om vad ni har gjort
            under åtta år när det gäller antibiotika. Den här regeringen har
            suttit i sju månader. Jag tycker att man ska komma ihåg det när
            man pratar om de här frågorna.
          </note>
          <note>
            Hur går det med folkhälsan i Sverige? Det går väldigt bra, ytligt
            sett. Vi lever allt längre och blir allt friskare. Medellivslängden
            fortsätter att öka. Personer över pensionsåldern har på många
            sätt en bättre hälsoutveckling än yngre åldersgrupper. Men det
            negativa är en ökad ojämlikhet i hälsa mellan olika socioekonomiska
            grupper. Det handlar om klass och kön. Det är en fråga som jag
            kommer att återkomma till gång på gång i den här kammaren.
          </note>
          <note>
            Jag anser att den förra regeringen under sina åtta år vid makten
            inte gjorde tillräckligt, även om utvecklingen har pågått i minst
            20 år. Skillnaderna mellan grupper med olika utbildningsbakgrund
            är fortfarande väldigt tydliga. Alla stora dödsorsaker i befolkningen
            – hjärtsjukdom, stroke, cancer, olyckor, självmord och alkoholrelaterade
            diagnoser – är vanligare bland dem med kort utbildning. Kvinnor
            med endast förgymnasial utbildning är den grupp som haft den minst
            gynnsamma hälsoutvecklingen. I den gruppen har den återstående
            medellivslängden vid 30 års ålder nästan inte ökat alls under
            nästan 20 år. För kvinnor med eftergymnasial utbildning i samma
            ålder har dödligheten minskat med 33 procent.
          </note>
          <note>
            I det här finns det förstås ett socialt arv. Jag har under min
            korta tid i riksdagen redan sagt flera gånger – och det tål att
            upprepas – att ett ojämlikt samhälle skapar ohälsa.
          </note>
          <note>
            De sociala hälsoklyftorna är tydliga redan bland barn och unga.
            Vi vill med utgångspunkt i rapporten Barn och unga 2013 – utvecklingen
            av faktorer som påverkar hälsan och genomförda åtgärder att Folkhälsomyndigheten
            ska få i uppdrag att ta fram ett förslag på en handlingsplan för
            att minska hälsoklyftorna bland barn och unga. Vi kan inte låta
            barns hälsoutveckling vara så klassbunden. Vi kan med vår förskola
            och skola göra mycket mer. Det viktigaste är en jämlik skola som
            inte barn och unga faller ur – det är förödande om de gör det.
            Den kopplingen måste vi göra som politiker. Vi kan inte vänta
            in folkhälsokommissionen i de här frågorna. Därför yrkar Vänsterpartiet
            bifall till reservation 2.
          </note>
          <note>
            Bland unga i åldern 16–24 år rapporterar dubbelt så många kvinnor
            som män besvär med ängslan, oro och ångest. För båda könen, både
            killar och tjejer, har besvären tredubblats sedan bö rjan av 90-talet.
            Det är mycket allvarligt. 17 procent av hela befolkningen lider
            av ångest och depression. Självmorden har också ökat, främst bland
            män.
          </note>
          <note>
            Hur möter vi det här? G ör vi det på ett effektivt sätt? Mycket
            har i och för sig gjorts – jag pratar om Miltonuppdraget, Priouppdraget
            och så vidare – men vi måste göra mycket mer. Det här är nämligen
            en tickande bomb: den psykiska ohälsan hos barn och unga.
          </note>
          <note>
            Vi måste möta unga innan de sätts in i en vårdkarusell. Vi har
            ungdomsmottagningar. Dem borde vi bredda. Vänstern vill tillsätta
            en utredning om hur vi ska ta till vara ungdomsmottagningar på
            ett bättre sätt. Det handlar om att fånga upp unga och möta dem
            på ställen där de har förtroende för dem som jobbar. Tänk er en
            ungdomsmottagning med kompetens i fråga om psykisk hälsa, droger
            etcetera! Det handlar om en öppen dörr och om att få unga män
            att söka hjälp i tid. Därför yrkar Vänsterpartiet också bifall
            till reservation 7.
          </note>
          <note>
            En behandlad hivinfektion är i dag knappt mätbar och därmed inte
            heller smittsam. Man har gjort oerhörda framsteg. Men då gäller
            det att alla har möjligheter att testa sig. Så är det inte i dag.
            Men blir faktiskt nekad att göra hivtest på vissa ställen i Sverige.
            Det handlar om en lättillgänglig och generös provtagning. Neka
            ingen! När det gäller sjukdomar och infektioner har det varit
            en svårslagen stigmatisering och diskriminering av hivinfekterade.
            Jag vill, när jag har möjligheten, tacka alla dem som har tagit
            kampen mot dumhet och fördomar genom åren. Jag hoppas att vi snart
            är i ett läge där det inte innebär någonting att vid kaffebordet
            säga: Jag har hiv. Det ska innebära lika lite som att säga: Jag
            har diabetes. Där är vi inte i dag. Det handlar om ett läge där
            hiv är som vilken ofarlig infektion eller sjukdom som helst –
            om den behandlas. Så är det.
          </note>
          <note>
            Ge alla ungdomar tillgång till bra preventivmedel och skydd!
            Då blir det mycket enklare på alla sätt. Det ska vara mer snack
            med ungdomar, mer öppenhet och mer verksamhet där vi talar med
            varandra – det räcker inte med rådgivning på nätet. Detta är bra
            mot både oönskade graviditeter och exempelvis klamydia, som är
            ett stort problem i den här målgruppen.
          </note>
          <note>
            En fråga vi måste ha ögonen på när det gäller folkhälsa är hur
            föräldrar ställer sig till att vaccinera sina barn i de program
            som finns. Jag är väldigt oroad över den lätt flummiga inställning
            som tydligen finns lite här och där: Lite mässling har väl ingen
            dött av.
          </note>
          <note>
            Det kanske är dags att göra någonting tillsammans i den här frågan.
            Det är nämligen väldigt allvarligt när föräldrar tar in kunskapen
            via nätet. Vi kan snabbt hamna i en ganska svår situation i Sverige.
            Genom andras ovetenskapliga hållning till vaccinationer kan barn
            smittas. Det kan bli små epidemier. Det ska vi ha koll på.
          </note>
          <note>
            Genomgångar av all befintlig forskning om ojämlikhet och hälsa
            visar tydligt att stora inkomstklyftor försämrar människors hälsa.
            Det behövs en nationell hälsokommunikation med ett tydligt syfte
            att minska ojämlikheten i hälsa och med en specifik riktning till
            kvinnor. Att kommersialisera vård och omsorg har inte heller inneburit
            en bättre hälsoutveckling för dem som behöver en tillgänglig och
            offensiv hälso- och sjukvård. Vi vill i stället fokusera på förebyggande
            hälsoarbete med en satsning på vårdcentraler, särskilt i socialt
            utsatta områden, där ohälsan är mycket stor.
          </note>
          <note>
            Vi vill alltså yrka bifall till reservation 2 och reservation
            7.
          </note>
          <note type="speaker">
            Anf. 36 EMMA CARLSSON LÖFDAHL (FP):
          </note>
          <note>
            Herr talman! Som folkpartist anser jag att det är viktigt att
            alla individer kan påverka sin hälsa genom att göra välgrundade
            val. Individen har ett eget ansvar för sin hälsa och sin livsföring.
            Det är grundläggande för oss i Folkpartiet att individen har möjlighet
            att själv bestämma över sitt liv. Politikens uppgift är att stödja
            och skapa goda förutsättningar för dessa val.
          </note>
          <note>
            Sjukvårdens uppdrag är att erbjuda råd och stöd som kan förebygga
            sjukdomar och motivera till en positiv livsstilsförändring. Det
            är viktigt att påpeka att politiken ska hjälpa och stödja individen
            till ett hälsosamt val, inte bestämma över individens val.
          </note>
          <note>
            Men det behövs även kunskap för dem som jobbar inom vård- och
            omsorgssektorn. Än i dag, år 2015, förekommer det att hbt-personer,
            det vill säga homo ‑ , bi- och transsexuella personer, möts av
            fördomar och okunskap från samhällets sida. För att hbt-personer
            ska kunna känna sig trygga i mötet med myndigheterna anser vi
            att det behövs ett kompetenslyft när det gäller hbt-frågorna.
            Det ska rikta sig till de personer som jobbar inom kommun- och
            landstingssektorn.
          </note>
          <note>
            Att man jobbar med integrering av jämställdhetsfrågor är i dag
            självklart. Vi anser att det borde vara lika självklart att jobba
            med hbt-integreringen. Detta skulle innebära att alla känner sig
            välkomna och bemöts med respekt, oavsett sin sexuella läggning
            eller könsidentitet.
          </note>
          <note>
            Jag vill också passa på att nämna något om informationsplikten
            vid hivinfektioner. Smittskyddslagen är från 1988. Där benämns
            hiv som en venerisk sjukdom. År 2004 ändrade man lagen, och man
            avskaffade det begreppet och införde i stället två nya kategorier:
            smittsamma sjukdomar och allmänfarliga sjukdomar.
          </note>
          <note>
            Hiv innefattas i begreppet allmänfarlig sjukdom med informationsplikt
            och förhållningsregler, detta i syfte att hindra smittspridningen.
            I förarbetet till lagändringen 2004 står det dock att läsa: ”
            Om något botemedel upptäcks som innebär att den smittade kan bli
            smittfri, kommer detta självklart att ändra synen på när smittsamhet
            föreligger. Detsamma blir förhållandet om man skulle finna att
            infektionen, oavsett om något botemedel finns att tillgå eller
            ej, inte är smittsam under vissa perioder. ”
          </note>
          <note>
            Den medicinska utvecklingen har sedan dess gjort stora framsteg.
            Förbättrade behandlingsformer har lett till att många hivpatienter
            inte längre har några mätbara virusmängder. Folkhälsomyndigheten
            har också fastslagit att överföringsrisken vid sexuella kontakter
            är mycket låg för de individer som lever med hiv och har en fungerande
            och kontinuerlig behandling.
          </note>
          <note>
            Därför anser vi folkpartister att det behövs en ny översyn av
            smittskyddslagen. Där bör ingå att analysera förhållningsreglerna
            om hiv som läkaren ger sina patienter och den så kallade informationsplikten.
            Utgångspunkten för detta ska vara att Sverige ska fortsätta ha
            ett smittskyddsarbete i världsklass och att varje människa ska
            ha rätt att bemötas med respekt och värdighet.
          </note>
          <note>
            Härmed, herr talman, yrkar jag bifall till motion 2316, yrkande
            2 och 5 av Jan Björklund med flera. Det innebär bifall till reservation
            9 och 11.
          </note>
          <note type="speaker">
            Anf. 37 EMMA HENRIKSSON (KD):
          </note>
          <note>
            Herr talman! Vi har redan hört en hel del i debatten om folkhälsa
            om hur glädjande det är att vi lever längre och hur viktigt det
            är att var och en av oss ska ha möjlighet och förutsättningar
            att ta ansvar för en fortsatt utveckling som innebär att vi inte
            bara lever längre utan att det också är fler friska år som läggs
            till våra liv.
          </note>
          <note>
            För mig som kristdemokrat finns det mycket i det här betänkandet
            som är viktigt. Precis som med det förra betänkandet finns det
            ändå ett visst hopp om att den nuvarande regeringen fullföljer
            en del av det viktiga arbete som vi under kristdemokratisk ledning
            satte igång.
          </note>
          <note>
            Jag skulle framför allt vilja fokusera på ett par saker. Något
            som är en av de absolut svåraste utmaningarna av det som omfattas
            av det här betänkandet är självmordsprevention. Självmord är fortfarande
            den vanligaste dödsorsaken för unga personer mitt i livet, under
            den period i livet då vi absolut inte ska behöva dö, varken av
            sjukdom i form av depression eller på grund av något annat.
          </note>
          <note>
            När ett barn eller en ung person väljer att avsluta sitt liv
            på grund av att samhället inte har funnits där och stöttat tillräckligt
            mycket måste vi erkänna att vi som samhälle har misslyckats. Vi
            måste bli mycket bättre på att förebygga självmord.
          </note>
          <note>
            Därför satte den regering där Kristdemokraterna ingick också
            igång ett väldigt omfattande arbete för att lära oss mer och för
            att bättre försöka förstå vad det är som gör att unga människor,
            och självklart också människor senare i livet, väljer att avsluta
            sitt eget liv. Många gånger är det omfattande psykisk ohälsa som
            ligger bakom. Man har förlorat hoppet.
          </note>
          <note>
            Länge har vi inte riktigt vågat prata om självmord av rädsla
            för att om vi pratar om det så ökar det. Vi vet nu att det inte
            är så. Vi måste våga prata om det, och vi måste våga se dem som
            mår dåligt så att vi kan hjälpa dem.
          </note>
          <note>
            Jag hoppas att regeringen verkligen tar tag i det som har kommit
            fram i de inledande studier som vi har gjort och att man tar till
            sig inte minst av det som Folkhälsomyndigheten presenterade i
            februari i år.
          </note>
          <note>
            Vad är det vi behöver? Jo, det är mer kunskap och även kunskap
            om hur vi ska implementera den kunskap vi har. Hur ska vi sprida
            dem till alla de instanser som är inblandade? Hur ska skolan kunna
            se och uppmärksamma? Hur kan vi stötta föräldrar som märker att
            deras barn mår dåligt men känner att de inte når fram? Hur kan
            vi bli bättre på att möta barn och ungdomar vid ungdomsmottagningarna,
            något som för övrigt är en otroligt viktig verksamhet som behöver
            finnas på fler platser med bättre öppettider och motsvara de behov
            som ungdomar har? Hur bemöter vi den hopplöshet och den desperation
            som människor har när de kommer till vården? Hur ser vi till att
            vården kan ge dem det de behöver för att orka fortsätta leva?
          </note>
          <note>
            Det är klart att här finns ett särskilt behov hos dem som fortfarande
            i dag bemöts med fördomar. Flera har nämnt hbt-personer som fortfarande
            möts av fördomar och inte uppfattar att deras behov tas på allvar.
            Det är viktigt att man ger dem ett bra bemötande på ungdomsmottagningen
            och i skolan.
          </note>
          <note>
            En annan grupp som jag vill lyfta fram är personer med just psykisk
            ohälsa. Det är viktigt att man ska våga säga: Jag har hiv. Men
            det är också viktigt att man ska våga säga: Jag lider av manodepressivitet.
            Jag har en bipolär sjukdom.
          </note>
          <note>
            Få saker är så stigmatiserande i vårt sam hälle i dag som att
            säga att man lider av psykisk ohälsa. Vi måste våga prata om det,
            för det är inte någonting någon har valt. Det är någonting man
            drabbas av, precis som cancer eller någon annan fysisk sjukdom.
            För att komma till rätta med den psykiska ohälsan måste vi våga
            prata om den och ta bort stigmat kring den.
          </note>
          <note>
            Herr talman! När man lyssnar till Vänsterpartiet låter det som
            om vi inte gjorde någonting på det här området. Karin Rågsjö vill
            belägga oss andra med kollektiv minnesförlust, och det är väl
            kanske inte riktigt där det är. Men det här är svåra områden.
            Det är områden där vi nog aldrig kommer att nå riktigt ända fram.
            Ändå måste vi hela tiden ha ett engagerat arbete.
          </note>
          <note>
            Grundläggande för att förbättra folkhälsan är det förebyggande
            arbetet. Jag ser också de skillnader som Karin Rågsjö lyfter fram
            mellan personer, beroende på vad vi har med oss i vår ryggsäck
            som vi har med oss när vi föds. Den som föds med sämre förutsättningar
            ekonomiskt och socialt har sämre förutsättningar att få en god
            hälsa.
          </note>
          <note>
            Därför är det förebyggande arbetet i form av föräldrastöd, som
            vi pratade om i den förra debatten, otroligt viktigt. Där ser
            jag tyvärr inte några förslag från den nuvarande regeringen. Det
            är viktigt att skolan faktiskt klarar av att fullfölja sitt kompensatoriska
            uppdrag. Skolan ska kunna brygga över de klyftor som finns redan
            när barn föds så att man, oavsett var ens föräldrar stod i livet
            när man föddes, kan få en god chans till välfärd men också till
            en god hälsa.
          </note>
          <note>
            Därför är jag mycket bekymrad över att regeringen återigen för
            fram förslaget om att ta bort fritidspengen. Det är en liten åtgärd,
            inte alltför omfattande i ekonomiska medel i statens budget, men
            de som ser barnens behov ser också att möjligheten till att bara
            ta pengarna och stoppa in dem i det allmänna socialbidraget kommer
            att innebära att barn inte får möjlighet att delta på samma villkor.
            Det kommer att innebära att barn inte får möjlighet att vara med
            i fotbollsklubben eller spela det där instrumentet, eftersom de
            väljer att avstå för att skydda sina föräldrar om de lever i ekonomisk
            utsatthet.
          </note>
          <note>
            Jag är också väldigt orolig för att regeringen väljer att slå
            ned på den ideella sektorn genom att ta bort det som i dag innebär
            att fler har börjat ge pengar till välgörande ändamål. Det kommer
            att innebära att den ideella insatsen får sämre förutsättningar,
            och det är allvarligt.
          </note>
          <note>
            Herr talman! Jag har inget yrkande när det gäller utskottets
            förslag i betänkandet.
          </note>
          <note type="speaker">
            Anf. 38 KARIN RÅGSJÖ (V) replik:
          </note>
          <note>
            Herr talman! Det är klart att jag går upp, Emma, även om min
            röst nu börjar låta whiskysprucken. Du tog upp några frågor som
            jag hänger på lite.
          </note>
          <note>
            I fråga om den psykiska ohälsan håller jag helt med dig. Vi måste
            börja prata om psykisk ohälsa, och det måste vara lätt att så
            att säga gå ut med det. Det är önskemål som jag tror att vi alla
            kan ställa oss bakom. Men vi måste också ha en första linjens
            mottagning för psykisk ohälsa bland barn och unga, och där ser
            det kanske inte jättebra ut.
          </note>
          <note>
            Tittar vi på utvecklingen när det gäller exempelvis hälso- och
            sjukvård inom skolan kan vi se att vi måste ta itu med att kartlägga
            var hälso- och sjukvården finns inom skolan i dag. Det är många
            skolor, exempelvis fri ­ skolor, som öppnar utan att ha riggat
            det.
          </note>
          <note>
            Vi måste kanske se över hur vi ska se till att alla barn och
            unga i Sverige har tillgång till hälso- och sjukvård i skolan.
            Ungdomsmottagningarna tycker jag är intressanta. Vi är flera som
            tycker att man kanske ska titta på deras hela uppdrag. Men just
            skolhälsovården måste vi göra någonting åt, för den är inte till
            fyllest. Frågan är hur man ska organisera det.
          </note>
          <note>
            När det gäller offentlig sektor kontra ideell sektor är det så
            att den ideella sektorn gör vansinnigt många bra insatser i dag.
            Men det ska inte vara så att samhället lämnar över stora ansvarsbitar
            till den. Så har exempelvis kvinnojourerna haft det i alla år:
            Med en liten peng har man lämnat över ett stort ansvar till den
            ideella sektorn, och kommunerna har liksom backat. Det måste vi
            också komma åt.
          </note>
          <note>
            Det var väl svar på några av frågorna.
          </note>
          <note>
            När det gäller kollektiv minnesförlust menar jag så här: Ni satt
            åtta år. Det är en ganska lång tid vid makten. Då blir det ibland
            lite kontraproduktivt, tycker jag, när ni klagar på att ingenting
            har gjorts på sju månader.
          </note>
          <note type="speaker">
            Anf. 39 EMMA HENRIKSSON (KD) replik:
          </note>
          <note>
            Herr talman! Jag uppfattade faktiskt inte någon fråga i Karin
            Rågsjös replik, vilket man skulle kunna förvänta sig när någon
            tar replik. Jag ska ändå bemöta några av de saker som Karin Rågsjö
            tog upp.
          </note>
          <note>
            När Kristdemokraterna gör sina prioriteringar vad gäller folkhälsoområdet,
            hälso- och sjukvårdsområdet och inte minst barnområdet är det
            just det primära uppdraget vi fokuserar på.
          </note>
          <note>
            Därför har vi sett att skolhälsovårdens sätt att fungera är någonting
            vi verkligen måste skapa bättre förutsättningar för. Det måste
            finnas en nedre gräns för hur mycket skolhälsovård ett barn har
            möjlighet att få.
          </note>
          <note>
            Jag vet inte hur många barn jag har träffat som har berättat
            om lappen som alltid sitter på skolsköterskans dörr: Tillbaka
            på tisdag. Det är så rackarns kul när det är onsdag och man har
            ont i huvudet. Och huvudvärken kanske inte bara beror på att man
            har sovit dåligt utan även på andra saker som man behöver få prata
            om med någon.
          </note>
          <note>
            Vår ambition är att varje barn i skolan varje dag på något sätt
            ska kunna komma i kontakt med skolhälsovården. Man ska aldrig
            behöva vänta till nästa dag eller nästa vecka. Det kan lösas på
            många olika sätt.
          </note>
          <note>
            Vi vill inte sätta upp hinder för att också små skolor ska kunna
            finnas. På en väldigt liten skola kan man för att kunna möta andra
            behov hos barnen inte ha en skolläkare på heltid, en skolsköterska
            på heltid, en skolkurator på heltid och en skolpsykolog på heltid.
            Men man ska ha ett utvecklat och nära samarbete för att barnen
            i skolan ska kunna komma i kontakt med skolhälsovården.
          </note>
          <note>
            Det här går dock lite utanför det betänkande vi debatterar nu,
            herr talman.
          </note>
          <note type="speaker">
            Anf. 40 KARIN RÅGSJÖ (V) replik:
          </note>
          <note>
            Herr talman! Eftersom Emma Henriksson tycker att jag glömde bort
            frågorna ställer jag frågorna nu.
          </note>
          <note>
            Ni satt ändå åtta år. Man kan se att utvecklingen när det gäller
            hälso- och sjukvård inom skolan har varit fallande under de åren.
            Det handlar om att många skolor har tappat greppet. Många av dem
            är friskolor. Det handlar om kostnadsbiten för friskolor.
          </note>
          <note>
            Organiseringen av hela hälso- och sjukvården inom skolan tycker
            jag att ni borde ha sett över under de åtta åren. I stället kommer
            säkert den sittande regeringen att få se över det nu. Vi kommer
            också att titta på det, för det är en oerhört viktig fråga.
          </note>
          <note>
            Den utvecklingen borde ni ha sett under de åtta åren, tycker
            jag – att hälso- och sjukvården inom skolan är på glid. Den kanske
            har varit det länge, men hur ska man organisera den frågan? Det
            är intressant. Alla skolor kanske inte kan ha en psykolog på heltid
            och så vidare, men det kanske ni skulle ha tittat på lite mer
            under de åtta åren.
          </note>
          <note>
            Skolans stora impact är vi alla medvetna om. Det handlar också
            om folkhälsa. I dag vet vi nämligen att de barn och unga som inte
            klarar av skolan – det vill säga inte hänger med, inte får betyg,
            inte går vidare till gymnasiet – har sämre förutsättningar. Om
            skolresultaten faller är det en oerhört viktig signal också till
            dem som arbetar med hälsofrågor eftersom man vet att de här barnen
            och ungdomarna kommer att få en hälsa som inte är på topp längre
            fram i livet.
          </note>
          <note>
            När det gäller psykisk ohälsa gjorde ni ett antal insatser. Men
            alla de här projekten som har dragits igång, alla de här transfereringarna
            genom SKL som man gör i åratal och sedan klipper och som det i
            slutändan finns väldigt lite kvar av – tror inte du, Emma, att
            det borde ha utvärderats lite mer vad som kommer att finnas kvar
            av alla de satsningarna? De var ju behjärtansvärda och bra. Det
            tycker jag är ett problem i Sverige: Projekt blir oftast till
            ingenting efter avslut.
          </note>
          <note type="speaker">
            Anf. 41 EMMA HENRIKSSON (KD) replik:
          </note>
          <note>
            Herr talman! Jag kan lugna Karin Rågsjö och kanske framför allt
            dem som lyssnar på Karin Rågsjö med att just utvärdering är en
            av de saker vi alltid har kopplat till de insatser vi gör.
          </note>
          <note>
            Det var den stora bristen som fanns när vi tillträdde: Man hade
            valt att inte undersöka. Man hade valt att inte ta till sig kunskap
            om vad som gjordes, vilka konsekvenser det fick och vad man kanske
            borde göra i stället.
          </note>
          <note>
            När vi satte igång de insatser som vi har gjort på hälsoområdet
            kopplade vi dem till konsekventa utvärderingar av det som gjordes
            för att ta reda på vad vi skulle göra, hur vi skulle gå vidare,
            vilken kunskap vi behövde för att kunna gå vidare och hur vi skulle
            sprida den kunskapen.
          </note>
          <note>
            Prioarbetet är en viktig del i detta, och när vi får möjligheten
            att ta över ansvaret igen kommer vi att fortsätta på just den
            vägen. Det är viktigt att vi steg för steg vet vad vi håller på
            med och inte bara kastar ur oss förslag för att de låter populistiska.
          </note>
          <note>
            Om det var angeläget för en vilka effekter saker och ting får,
            då skulle man inte som Vänsterpartiet föreslå att man ska ta bort
            fritidspengen. Vad barnen som lever i ekonomisk utsatthet behöver
            är att få vara del av en kompisgemenskap, att faktiskt få gå på
            fotbollsträningen. Men barnen själva berättar att de väljer att
            avstå för att de vill skydda sina föräldrar om den enda förutsättningen
            för att få gå är att det är en del av socialbidraget. Lyssna på
            den kunskap som finns! Det är min rekommendation till Vänsterpartiet.
          </note>
          <note>
            När det gäller skolhälsovården skulle jag om jag var vänsterpartistisk
            riksdagspolitiker titta på hur mina egna politiska företrädare
            har hanterat frågan ute i kommuner och landsting. Det är inte
            så att de kommuner där Vänsterpartiet finns med i ledningen har
            varit de främsta vad gäller att förbättra skolhälsovården.
          </note>
          <note type="speaker">
            Anf. 42 LENNART AXELSSON (S):
          </note>
          <note>
            Herr talman! Jag tänkte börja med att kommentera en del av de
            frågor som har tagits upp i tidigare anföranden.
          </note>
          <note>
            Jag börjar med Anders W Jonsson. Han är inte här, men jag delar
            hans problembeskrivning när det gäller antibiotikaresistensen.
            Det är en överlevnadsfråga att vi får ordning på det.
          </note>
          <note>
            Däremot tycker jag att det är tråkigt att han försöker göra en
            politisk fråga av det. Det är en utmaning för oss alla, och jag
            tror inte att det är något parti som har någon annan inställning
            än den vi har när det gäller att försöka komma till rätta med
            det här.
          </note>
          <note>
            Man kan bara konstatera att den strategi som fanns på det här
            området skapades 2005. Ett halvår efter att den nuvarande regeringen
            kom till makten kallade den samman partier för att diskutera hur
            man blocköverskridande ska kunna omarbeta strategin och göra saker
            som man kanske inte kände till 2005.
          </note>
          <note>
            Det har hänt någonting under de här åtta åren, men det är inte
            speciellt mycket. Jag tror och tycker att vi tillsammans bör ägna
            den tid som krävs för att kunna komma åt det här, både nationellt
            och internationellt.
          </note>
          <note>
            Jag kan inte låta bli att kommentera det som Christina Östberg
            från Sverigedemokraterna uttryckte om att de är ett parti som
            värnar om de äldre. Det är inte speciellt länge sedan Sverigedemokraterna
            tillsammans med de borgerliga partierna fattade beslut som innebär
            att man inte förstärker äldreomsorgen, inte sänker pensionärsskatten
            och inte höjer bostadstillägget.
          </note>
          <note>
            Det hade självklart förbättrat folkhälsan för många äldre om
            man hade lyckats göra de sakerna. Omtanken om äldre är alltså
            inte något som slår igenom hela tiden hos Sverigedemokraterna.
          </note>
          <note>
            Jag tycker att det är roligt att Emma Henriksson hyser hopp om
            regeringen, för det gör jag också. När det gäller den mer allvarliga
            frågan om självmordsprevention och liknande har Gabriel Wikström
            nyligen sagt att det i första hand handlar om resurser. Vi måste
            se till att det finns människor inom hälso- och sjukvården som
            är där när personer mår dåligt av olika skäl.
          </note>
          <note>
            Jag tror att vi genom att rätt prioritera de resurser som finns
            i alla fall kan åstadkomma en möjlighet för de människor som mår
            dåligt att få hjälp. Men jag håller med om den frågeställning
            och den problematik som Emma Henriksson beskrev.
          </note>
          <note>
            Att definiera folkhälsa är inte helt enkelt eftersom det i grunden
            handlar om hela människans tillvaro. Om man vill göra det riktigt
            enkelt för sig kan man säga att det beskriver hur vi mår.
          </note>
          <note>
            Sverige tillhör de länder i världen som generellt sett har en
            mycket bra folkhälsa. En stor del i detta är ett resultat av den
            generella välfärdspolitik som under många år förts i Sverige.
            Det är resultatet av ett välfärdssystem som varit öppet och tillgängligt
            för alla oavsett inkomst eller social bakgrund och som haft en
            uttalad ambition att minska sociala skillnader.
          </note>
          <note>
            De länder som mycket medvetet har haft sådana jämlikhetssträvanden
            i politiken på nationell nivå har också generellt en bättre hälsa
            hos sin befolkning än de samhällen som kännetecknats av stora
            inkomstklyftor och stora sociala skillnader.
          </note>
          <note>
            En god folkhälsa är inte bara en hälsa på så hög nivå som möjligt
            utan handlar också om hur hälsan är fördelad i befolkningen. Stora
            skillnader i hälsotillstånd mellan olika grupper i befolkningen
            är tecken på brister i folkhälsan. Men även om Sverige i ett internationellt
            perspektiv har en god folkhälsa, med mindre skillnader, är hälsan
            i vårt land inte jämlikt fördelad. Det finns stora skillnader
            som dessutom också har ökat under senare år.
          </note>
          <note>
            Det finns en klassbunden ohälsa och ett starkt samband mellan
            ohälsa och sämre levnadsvillkor. Människor med låga inkomster,
            låg utbildning och sämre möjligheter till arbete har ofta en sämre
            hälsa än andra och löper större risk att dö i förtid.
          </note>
          <note>
            Det finns också skillnader mellan kvinnors och mäns hälsa. Vi
            kan bland annat se sådana skillnader när det gäller självskattad
            psykisk hälsa, otrygghet, utsatthet för kränkande behandling och
            våld men också när det gäller levnadsvanor som rökning och konsumtion
            av alkohol.
          </note>
          <note>
            Hälsan bestäms också av varifrån man kommer och var man bor.
            I alla aspekter av hälsan, det vill säga levnadsvanor, livsvillkor
            och hälsa, har vi i vårt land regioner, kommuner och områden inom
            kommuner där ohälsan är större såväl för vuxna som för barn och
            äldre. Vi kan tydligt se detta i stora, fattiga och segregerade
            bostadsområden och i kommuner eller områden med hög bestående
            arbetslöshet.
          </note>
          <note>
            Arbetet för en bättre folkhälsa måste handla om insatser som
            påverkar och förbättrar såväl människors livsvillkor som deras
            levnadsförhållanden och levnadsvanor. Målet ska inte bara vara
            att förbättra hälsan. Målet måste också vara att uppnå en mer
            jämlik hälsa och minska påverkbara sociala skillnader.
          </note>
          <note>
            Herr talman! Stora delar av innehållet i det här anförandet så
            här långt är hämtat, om än i något modifierad form, från en motion
            inlämnad under höstens allmänna motionstid av socialdemokraten
            Håkan Bergman från Örebro. Den beskriver på ett, i mitt tycke,
            väldigt bra sätt de utmaningar vi står inför och skulle mycket
            väl ha kunnat bifallas om inte arbetet redan var igångsatt.
          </note>
          <note>
            Redan i regeringsförklaringen deklarerade nämligen den nuvarande
            regeringen att man hade som ett övergripande mål att inom en generation
            sluta de påverkbara hälsoklyftorna.
          </note>
          <note>
            Det är inte acceptabelt att ens hälsa avgörs av var man bor,
            vilket kön man tillhör, om man har en funktionsnedsättning eller
            hur ens ekonomi ser ut. Det är dags att vi tar tag i de stora
            och växande hälsoklyftor som finns i vårt land.
          </note>
          <note>
            Herr talman! År 2008 presenterade den så kallade Marmotkommis
            ­ sionen på uppdrag av Världshälsoorganisationen, WHO, en rapport
            kallad Closing the Gap . Rapporten studerade den globala hälsan
            i världen. Upp ­ maningen till världens länder var då att genast
            påbörja ett omställnings ­ arbete för att minska sociala orättvisor
            och förbättra befolkningens hälsa.
          </note>
          <note>
            Den då moderatledda regeringen blundade för de strukturella hälsoskillnader
            som fanns och såg folkhälsopolitiken mest ur ett individualistiskt
            perspektiv – vilket vi hört väldigt tydligt i tidigare anföranden
            här i dag – där samhället skulle hjälpa till med goda råd samtidigt
            som man drev en politik som ökade de sociala och ekonomiska klyftorna.
          </note>
          <note>
            Den nuvarande situationen är på många sätt djupt orättvis och
            inte värdig ett välfärdsland som Sverige. Vi socialdemokrater
            vill därför vända denna utveckling. Hälsoklyftorna går att göra
            något åt. Genom politiska beslut kan vi påverka samhället och
            människors hälsa. Minskade sociala och ekonomiska klyftor är det
            mest verkningsfulla medlet för en bättre folkhälsa.
          </note>
          <note>
            Vårt mål är att utvecklingen ska vändas och inkomstklyftorna
            minskas genom en utjämnande ekonomisk politik och stora investeringar
            i jobb, skola och välfärd. De påverkbara hälsoklyftorna ska slutas
            inom en generation.
          </note>
          <note>
            Jag vill citera Michael Marmot, som låg bakom den rapport som
            togs fram för WHO:
          </note>
          <note>
             Att uppnå en jämlik hälsa inom en generation är möjligt.
          </note>
          <note>
             Det är det rätta att göra.
          </note>
          <note>
             Och tidpunkten att göra det är nu.
          </note>
          <note>
            Jag yrkar bifall till förslaget i betänkandet och avslag på reservationerna.
          </note>
          <note>
            (Applåder)
          </note>
          <note type="speaker">
            Anf. 43 STEFAN NILSSON (MP):
          </note>
          <note>
            Herr talman! Matvanor och fysisk aktivitet är två av elva målområden
            för Sveriges folkhälsoarbete.
          </note>
          <note>
            Jag vill säga några ord om alla de äldre personer som har insatser
            från hemtjänsten eller bor på äldreboende. En hel del fungerar
            bra inom äldreomsorgen, särskilt om man jämför internationellt.
            Omvårdnaden håller ofta, men inte alltid, hög kvalitet, och de
            äldres omdömen om omsorgen är för det mesta goda.
          </note>
          <note>
            Men det finns två områden där samhället ofta inte lever upp till
            de mål som de äldre har rätt att kräva. De områden jag tänker
            på är äldres möjligheter till fysisk aktivitet och bra matvanor.
          </note>
          <note>
            En sak som är gemensam för dessa områden är att de är ganska
            personalkrävande, om det ska bli riktigt bra. När det gäller exempelvis
            att kom ­ ma ut och gå behöver de äldre som inte har möjlighet
            att ta sig ut på egen hand hjälp med detta. På äldreboenden är
            ofta två gånger per vecka ett mått på att man klarar den uppgiften
            ganska bra. Fast egentligen vill och behöver ju många komma ut
            mycket oftare än så.
          </note>
          <note>
            Tyvärr är det vanligt på många platser att en gång i veckan eller
            en till två gånger per månad är det normala. När det gäller personer
            som bor hem ­ ma och har hemtjänst ser situationen ofta inte bättre
            ut. Det är ofta ännu mer personalkrävande att hjälpa äldre att
            komma ut inom hemtjänsten.
          </note>
          <note>
            Det andra området, matvanor och livsmedel, är om möjligt ännu
            mer centralt för äldres hälsa och välbefinnande. Ofta handlar
            debatten om maten inom äldreomsorgen om kvaliteten på själva maten.
            Men ännu viktigare är att försäkra sig om att de som får maten
            verkligen äter den. Många äldre blir undernärda, inte på grund
            av brister i maten utan för att de inte äter tillräckligt.
          </note>
          <note>
            Många äldre har nedsatt smaksinne, och då blir det extra viktigt
            att maten doftar gott, vilket fabriksmat eller mat från storkök
            ofta inte gör även om näringsinnehållet är okej.
          </note>
          <note>
            Därför har en del kommuner, till exempel Stockholms kommun, infört
            rätten att välja enklare rätter som tillagas i hemmet. Det kan
            vara ett sätt att göra det attraktivt att äta tillräckligt för
            dem som har hemtjänst. För dem som bor på boenden kan tillagningskök
            på plats på boendet vara ett sätt att nå samma sak.
          </note>
          <note>
            Det finns också en annan faktor som är lika viktig, nämligen
            att många äldre personer med äldreomsorg äter för lite och blir
            undernärda. För många är det svårt att äta i ensamhet, vilket
            många med hemtjänst ofta gör. Att bara halva portionen blir uppäten
            hänger ofta ihop med att det inte smakar gott att äta ensam. För
            dessa personer är sällskap vid måltiden ofta en förutsättning
            för att de ska äta tillräckligt. De äldre som har problem med
            initiativförmågan behöver ofta sällskap för att få en vänlig påputtning
            under måltidens gång.
          </note>
          <note>
            Herr talman! Vi behöver många goda exempel i kommunerna på hur
            vi kan organisera och hjälpa äldre som har omsorg, så att de får
            den fysiska aktivitet och matsituation som de behöver. Jag tror
            att staten kan spela en mer aktiv roll än i dag för att klara
            en hög ambition inom dessa två viktiga områden.
          </note>
          <note>
            Därmed yrkar jag bifall till förslaget i socialutskottets betänkande.
          </note>
          <note type="speaker">
            Anf. 44 BENGT ELIASSON (FP):
          </note>
          <note>
            Herr talman! Som sista talare i debatten vill jag rikta några
            ord om det som hjärtat är fullt av och som jag har jobbat med
            nästan flest år i mitt politiska liv.
          </note>
          <note>
            Innan jag kommer in på det yrkar jag bifall till reservationerna
            9 och 11 i betänkandet och i övrigt till förslaget i betänkandet.
          </note>
          <note>
            Herr talman! Först vill jag instämma i Emma Henrikssons utmärkta
            anförande när det gäller självmordsprevention och framför allt
            när det gäller psykisk ohälsa.
          </note>
          <note>
            Vad händer var tjugonde minut varje dag, året runt , och var
            sjätte timme varje dag, året runt? Var tjugonde minut försöker
            en människa i vårt land ta sitt eget liv, och var sjätte timme
            lyckas någon. Vilket annat samhällsproblem med dessa skade- och
            dödstal låter vi fortsätta skörda liv och lemlästa människor,
            dag efter dag, år efter år?
          </note>
          <note>
            Man behöver inte ens, som jag gjorde nyss, lägga några känslomässiga
            och mänskliga aspekter på problemet. Man kan lägga helt ekonomiska
            perspektiv på det. Samhällets kostnader för samtliga suicid och
            suicidförsök kostar enligt dåvarande Räddningsverket, numera Myndigheten
            för samhällsskydd och beredskap, 5,5 miljarder kronor enligt deras
            rapport från 2004. I denna siffra ingår främst produktionsbortfall
            och medicinska kostnader. Ett enda självmord kostar 1 790 000
            kronor i 2004 års kostnadsläge. Ett självmordsförsök kostar samhället
            475 000 kronor. Självmorden kostar, som sagt, samhället 5,5 miljarder
            kronor varje år i 2004 års kostnadsläge.
          </note>
          <note>
            Herr talman! Det finns mycket pengar, och framför allt liv, att
            tjäna om vi investerar i självmordsförebyggande åtgärder.
          </note>
          <note>
            Det finns en vanlig missuppfattning om att det inte går att förebygga
            självmord och att de som vill tar livet av sig i alla fall. Självklart
            är det ofta följden av allvarlig psykisk sjukdom och i den meningen
            svårt att förhindra, men det går. Enligt forskning är en stor
            andel av självmorden impulshandlingar, oftast utlösta av tillfälliga
            kriser och mentala katastrofer. Det kan handla om att man blir
            arbetslös, försatt i konkurs, lämnad av sin partner med mera.
            Detta är faktiskt särskilt påtagligt för män , som står för ungefär
            70 procent av samtliga självmord. Denna typ av kriser måste samhället
            och vi som medmänniskor bli bättre på att hantera.
          </note>
          <note>
            Som föregående talare har varit inne på bär självmordsfrågan
            på starka tabun. Det får dock inte leda till att frågan undviks
            och begravs i utredningar utan att något egentligen sker. Priset
            i mänskligt lidande är alldeles för högt. Beror det möjligen på
            hur man genom århundradena har sett på självmord att det nu i
            vår tid satsas så lite på suicidprevention och att det helt enkelt
            varit tabu att tala om det? Det fanns en tid då de som tog sitt
            liv ansågs vara djävulens barn. Det fanns en tid då det var så
            skamligt att det var kriminaliserat att ta sitt liv eller att
            försöka ta sitt liv här i vårt land.
          </note>
          <note>
            Riksdagen har formulerat nollvisioner både för trafiken, 1997,
            och för självmord, 2008. Nollvisionen för trafiken har fått starkt
            genomslag, och antalet dödsfall har, som ni vet, minskat alldeles
            remarkabelt. Nollvisionen för självmord är däremot praktiskt taget
            okänd, och antalet självmord har legat på ungefär samma nivå de
            senaste åren. Man kan till och med se en viss ökning bland unga
            vuxna.
          </note>
          <note>
            Herr talman! Det är läge för kritik och för självkritik. I april
            2010 presenterade s Suicidpreventionsutredningens förslag om hur
            staten skulle kunna genomföra en omfattande utbildningsinsats
            i första hjälpen för psykisk hälsa. Ett utbildningsmaterial har
            sedan testats på 4 000 personer. Frågan om informations- och utbildningsinsatserna
            har nu begravts i en utvärdering hos Myndigheten för vårdanalys
            och väntas blir klar först 2017.
          </note>
          <note>
            I maj 2014 fick Folkhälsomyndigheten i uppdrag att föreslå en
            statlig kunskapsstyrning som stöd för lokalt och regionalt självmordspreventivt
            arbete. Uppdraget är naturligtvis mycket välkommet. Men formuleringarna
            är så vaga att de inte ger myndigheten det mandat och de resurser
            som frågan motiverar.
          </note>
          <note>
            Herr talman! Jag har inte räknat på hur många liv som går till
            spillo fram till de olika datum som är satta för olika arbeten,
            utredningar och inväntade resultat, kanske för att jag tror att
            jag skulle bli mycket förskräckt över vad det faktiskt innebär.
          </note>
          <note>
            Herr talman! Framgångsrik suicidprevention handlar givetvis om
            en mängd åtgärder inom hälso- och sjukvården och den generella
            välfärden, till exempel att säkerställa att personer med psykisk
            ohälsa erbjuds effektiv behandling och att unga människor får
            arbete. Det handlar också om att samordna en mycket differentierad
            verksamhet. Många aktörer är inblandade, inte minst landsting
            och kommuner som är vana vid att få bestämma själva.
          </note>
          <note>
            Det suicidpreventiva arbetet skulle kunna dra lärdom av arbetet
            med den trafikpolitiska nollvisionen. Jag är fullt medveten om,
            herr talman, att man inte kan jämföra dödsfall i trafiken och
            dödsfall genom självmord. Men det finns likheter, framför allt
            om man ser att båda fenomenen är allvarliga folkhälsoproblem som
            kräver systematiska och välkoordinerade insatser från berörda
            samhällsorgan. Självmordsfrågan är så allvarlig och så omfattande
            att det krävs en självmordspreventionspolitik som ett eget område.
            Det är jag helt övertygad om.
          </note>
          <note>
            Låt mig avsluta med några diktord:
          </note>
          <note>
            Jag letar utåt, jag letar inåt efter de kraftfulla ord som lindrar
            mitt lidande och ökar mitt levande.
          </note>
          <note>
            När jag inte finner dem går jag lös på fängelsets väggar.
          </note>
          <note>
            Herr talman! Självmordet är ingen frivillig handling utan kroppens
            förlorade kamp. Kroppen vill leva, men hjärnan vet inte hur.
          </note>
          <note type="speaker">
            Anf. 45 KARIN RÅGSJÖ (V) replik:
          </note>
          <note>
            Herr talman! Psykisk ohälsa är, som sagt, en oerhört viktig beståndsdel
            när det gäller folkhälsofrågor. Vi talade tidigare i debatten
            med Bengt Eliassons kollega Emma Henriksson om skolhälsovård.
            Nu är det så un ­ derbart med nätet, och man får snabbt fram fakta.
            Hon sa att mycket har gjorts och att de borgerliga partierna hade
            haft full koll under sin åttaåriga regeringstid på just skolhälsovården.
            Där finns nämligen alla ungdomar, inte sant? Det är en fantastisk
            möjlighet att nå barn och unga.
          </note>
          <note>
            Redan 2011 kom Skolinspektionen med en rapport där var tredje
            rektor uppgav att de inte hade medel till att ha en rigoröst riggad
            hälsovård i skolan. Det är allvarligt, men kanske gjordes inte
            mycket efter det. Sedan kom OECD, som jag alltid tycker är på
            bettet på något sätt, och berättade i sin rapport att de är oerhört
            oroliga. De finner frekvensen av skolsköterskor, skolläkare och
            skolpsykologer uppseendeväckande låg i Sverige. Det är en psykolog
            på 2 000 elever och en läkare på 10 000 elever. När det gäller
            väntetiden för en träff noteras 10 veckor för psykologträff –
            22 veckor vid privat skola. Herregud, då hinner man ju må superdåligt
            innan träffen äntligen blir av!
          </note>
          <note>
            Min fråga till dig, Bengt Eliasson, blir därför: Vad hände efter
            att ni fick in dessa rapporter som belyser läget?
          </note>
          <note type="speaker">
            Anf. 46 BENGT ELIASSON (FP) replik:
          </note>
          <note>
            Herr talman! Med förlov sagt kan jag tyvärr inte svara i detalj
            på dina frågor, Karin Rågsjö. Jag deltog nämligen inte fullt ut
            i något av departementens arbete. Jag vet dock att det pågick
            ett arbete, som avbröts i somras, med att stärka skolhälsovårdens
            roll när det gäller psykisk ohälsa. Jag har på ett lokalt plan,
            i Halland, varit med och arbetat mycket med de här frågorna. Det
            ser nämligen väldigt olika ut i kommunerna; man har arrangerat
            det på olika sätt.
          </note>
          <note>
            Det beror på att skolan är kommunal. Nu är jag personlig, men
            i mitt tycke ligger skolhälsovården tyvärr under skolan. Jag skulle
            hellre se att den låg under hälso- och sjukvården, även om den
            naturligtvis skulle vara placerad på skolorna, eftersom det skulle
            stärka dess kompetens och roll. Det där är vi dock inte riktigt
            eniga om ens inom mitt eget parti, så det får vi återkomma till.
          </note>
          <note>
            Vi behöver en starkare generell styrning när det gäller skolhälsovårdens
            insatser. Vi är helt överens om att vi behöver en helt annan kompetensförsörjning
            och andra kompetenser för att möta den psykiska ohälsan inom skolans
            område. Du har också helt rätt, Karin Rågsjö, i att det är där
            vi möter barn och ungdomar – samtliga.
          </note>
          <note type="speaker">
            Anf. 47 KARIN RÅGSJÖ (V) replik:
          </note>
          <note>
            Herr talman! Ja, där var vi väl överens. Men jag menar så här:
            Ni satt vid makten i åtta år och såg hur skolhälsovården utvecklades,
            och det även med tanke på alla friskolor som inte hade något krav
            på sig att ha detta riggat. Nu ser man konsekvensen.
          </note>
          <note>
            Oavsett om det är en kommunal skola eller en friskola tycker
            jag att barn och ungdomar ska ha rätt att träffa en kurator, läkare
            eller psykolog när de behöver det. Det blir lite märkligt att
            det är ganska stor skillnad. I en kommunal skola är det 10 veckors
            väntetid för en psykologträff – och det är 10 veckor för mycket
            om man väl söker hjälp, kan jag tycka – och i en privat skola
            är det 22 veckors väntetid.
          </note>
          <note>
            Om man drar igång någon typ av reform, oavsett vilken regering
            det är som sitter vid makten, tycker jag att man ska ha något
            slags spej på vad som händer med reformen, vilka konsekvenser
            det blir och så vidare. Annars kan det gå åtta år, och så står
            man där och tittar på infernot. Det är ju inte så kul.
          </note>
          <note type="speaker">
            Anf. 48 BENGT ELIASSON (FP) replik:
          </note>
          <note>
            Herr talman! Skollagen är lika för alla. Precis som Karin Rågsjö
            tar upp kommer den här typen av signaler i de uppföljningar som
            görs, som gjordes under vår regeringstid och som säkert fortsätter
            att g öras under denna regering . Då är det viktigt att man har
            möjlighet att styra upp detta.
          </note>
          <note>
            Jag vet inte hur det är nu, men jag vet att Skolverket för ungefär
            ett år sedan hade åtgärder på gång för att göra det här likvärdigt
            över landet och likvärdigt oavsett vilken skolform eller sorts
            skola det är. Jag måste nämligen också påpeka att den stora skillnaden
            på det här området, liksom på många andra områden, inte ligger
            i om det är en friskola eller en kommunal skola. Den stora skillnaden
            finns i stället mellan kommuner och mellan enskilda skolor – oavsett
            driftsform.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 16 april.)
          </note>
          <note>
            § 11 Bank ‑ , försäkrings ‑ , kreditupplysnings- och AP-fondsfrågor
          </note>
          <note>
            Finansutskottets betänkande 2014/15:FiU22
          </note>
          <note>
            Bank ‑ , försäkrings ‑ , kreditupplysnings- och AP-fondsfrågor
          </note>
          <note>
            föredrogs.
          </note>
          <note type="speaker">
            Anf. 49 MARIA MALMER STENERGARD (M):
          </note>
          <note>
            Herr talman! I dag behandlar vi ett motionsbetänkande om bank
            ‑ , försäkrings ‑ , kreditupplysnings- och AP-fondsfrågor. Jag
            vill börja med a tt yrka bifall till reservation 1.
          </note>
          <note>
            En aktuell fråga som berörs i betänkandet är den om samhällets
            kontanthantering. Vi går mot en utveckling där kontanter används
            i allt mindre utsträckning. Samtidigt finns det grupper i samhället,
            som äldre och handikappade, som inte alltid har samma möjlighet
            att ställa om till en digital hantering. Kontanthanteringen har
            också drabbats av fördyringar, vilket slår hårt inte minst mot
            handeln. När möjligheten att använda kontanter minskar uppstår
            också svårigheter för exempelvis besöksnäringen.
          </note>
          <note>
            Samhället har en skyldighet att se till att mynt och sedlar fortfarande
            kan användas som betalmedel i Sverige. Frågan är hur man bäst
            lever upp till den skyldigheten. Jag påstår inte att lösningen
            är enkel, men man bör nog i alla fall vara försiktig med att lagstifta
            om bankernas skyldighet att i varje läge hantera kontanter. Det
            kan nämligen få oönskade effekter, som exempelvis att bankkontor
            kan komma att läggas ned på mindre orter.
          </note>
          <note>
            I viss mån vill vi också bejaka en övergång till en säkrare hantering
            av våra tillgångar. I dag är kontanthanteringen förknippad med
            stora risker, exempelvis risken för rån. Men vi får inte glömma
            att det finns säkerhets ­ risker även om kontanterna försvinner,
            för hur hanterar man en krissitua ­ tion när elförsörjning och
            mobilnät inte fungerar?
          </note>
          <note>
            En grundläggande utgångspunkt måste väl också vara att det ska
            vara lätt för medborgarna att göra rätt för sig i förhållande
            till det allmänna. Med det menar jag att man bör kunna betala
            kontant för offentlig verksamhet som man som skattebetalare är
            med och bidrar till. Det gäller i synnerhet välfärdstjänster.
            Jag ska kunna betala för mitt sjukhusbesök utan att vara tvungen
            att ingå avtal med en tredje part , såsom en kortutgivare eller
            en bank.
          </note>
          <note>
            Jag var nyligen i Lund, och då kunde jag inte betala parkeringen
            på stadens mark utan att göra det på kredit – via sms. Det kan
            tyckas praktiskt när man är inloggad i och van vid systemet, men
            det väcker flera viktiga principiella frågor. En av dem är om
            det är lämpligt att det offentliga mer eller mindre tvingar någon
            att handla på kredit för att kunna nyttja offentliga tjänster.
            Frågan är viktig, och detta är anledningen till att Moderaterna
            tillsammans med Alliansen och Vänsterpartiet i utskottet har valt
            att reservera sig vad avser motiveringen. Vi vill framhålla vikten
            av att regeringen snarast återkommer i frågan.
          </note>
          <note>
            En annan omdiskuterad fråga som också har många bottnar är hushållens
            skuldsättning och överskuldsättning, vilket vi kommer in på i
            betänkandet. Det krävs politisk handling för att komma till rätta
            med problemen, och det gäller inte minst våra evighetsgäldenärer.
            Staten har här ett stort ansvar som den största fordringsägaren
            och som lagstiftare. Vi ska vidta åtgärder för dem som hamnat
            i långvarig skuld, men vi måste kanske framför allt göra kraftfulla
            insatser för att undvika att människor över huvud taget hamnar
            i skuldfällan. Det handlar exempelvis om utbildningsinsatser och
            satsningar på budget- och skuldrådgivare.
          </note>
          <note>
            Detta har finansmarknadsministern sagt sig vara medveten om,
            och han har sedan han tillträdde envisats med att hänvisa till
            en strategi som kom ­ ma skall. Jag ser fram emot den strategin,
            och jag hoppas att finansmarknadsministern snart går från ord
            till handling.
          </note>
          <note>
            Herr talman! Hushållens skuldsättning hänger även nära samman
            med bostadsmarknaden. Med ett begränsat bostadsbestånd i kombination
            med rekordlåga räntor trissas priserna på bostäder upp. Alliansregeringen
            genomförde stora reformer för att främja bostadsbyggande, och
            vi ser nu att det byggs betydligt mer. Men mer måste göras, inte
            minst för att plocka bort hinder i plan- och bygglagen. Vi vill
            från Alliansens sida understryka vikten av att också i fortsättningen
            arbeta för en effektiv bostadssektor som fungerar, men utan snedvridande
            statliga subventioner.
          </note>
          <note>
            Herr talman! För att fatta väl avvägda beslut måste vi ha en
            rättvisande bild av hushållens verkliga skuldsättning. Det har
            visat sig att den bilden är svår att måla. Samtidigt som vi måste
            värna sekretess och integritet måste vi säkerställa att det finns
            relevant statistik som kan ligga till grund för, förhoppningsvis
            kloka, politiska beslut. Här tror vi att det finns mer att göra.
          </note>
          <note>
            Jag vill här kort också beröra frågan om SBAB. Under förra mandatperioden
            återkallade riksdagen mandatet som man givit regeringen att sälja
            statens innehav i SBAB. Staten ska alltså, enligt majoriteten
            i riksdagen, fortsätta att bedriva bankverksamhet och konkurrera
            med privata banker. Detta kan starkt ifrågasättas.
          </note>
          <note>
            Näringsminister Mikael Damberg har själv anfört att SBAB inte
            har något samhällsuppdrag utan att banken agerar utifrån helt
            marknadsmässiga villkor på en konkurrensutsatt marknad. Trots
            det menar majoriteten i finansutskottet alltså att SBAB har en
            viktig roll att spela på marknaden. Vi menar i stället att staten
            bör hålla sig ifrån konkurrensutsatta marknader.
          </note>
          <note>
            Genom att minska eller helt slopa det statliga ägandet i företag
            som arbetar på sådana marknader blir statens roll som lagstiftare
            mer renodlad samtidigt som företagen får bättre utvecklingsmöjligheter.
            Konkurrensen bli sundare. Därför anser vi i Alliansen att staten
            ska sälja sitt innehav i SBAB.
          </note>
          <note>
            En ytterligare fråga som behandlas i motionsbetänkandet är AP-fonderna
            och hur de ska förvaltas. Här uttrycks från Vänsterpartiet en
            vilja att experimentera. Nu vill man att hanteringen av pensionsspararnas
            pengar inte främst ska vara ekonomiskt ansvarsfull med målsättningen
            att se till att dagens och framtidens pensionärer får det så bra
            som möjligt. Nej, Vänsterpartiet tycker att de pengarna ska användas
            till att experimentera med oprövade klimatsatsningar och protektionism
            förklädd till aktiv näringspolitik.
          </note>
          <note>
            Självklart ska det statliga sparandet omgärdas av ett etiskt
            regelverk, men det enda syftet med sparandet måste vara rent ekonomiskt,
            att se till att pensionärerna får det så bra som möjligt och inte
            att godtyckligt och med hög risk satsa på det som för tillfället
            råkar vara politiskt korrekt. Öppnar vi dörren för andra inriktningar
            och målsättningar än de rent ekonomiska riskerar vi mycket för
            framtidens pensionärer.
          </note>
          <note type="speaker">
            Anf. 50 DENNIS DIOUKAREV (SD):
          </note>
          <note>
            Herr talman! Jag är inte ensam om att adressera problematiken
            med bluffakturor i detta betänkande. Motioner från ett antal olika
            partier har lämnats in i ämnet.
          </note>
          <note>
            År 2007 startade den dåvarande regeringen en mobilisering mot
            grov organiserad brottslighet. Bland annat vidtog man åtgärder
            mot den typ av brottslighet som bluffakturor utgör. Statistiken
            vittnar dock om att det behöver göras mer på området.
          </note>
          <note>
            År 2007, året för satsningens initiering, anmäldes 2 963 fall
            av bedrägeri med hjälp av så kallade bluffakturor. Sedan dess
            har utvecklingen varit lavinartad. Under 2014 polisanmäldes 11
            877 fakturabedrägerier , enligt Brottsförebyggande rådets statistik
            – en ökning med 400 procent. Förvisso är det en minskning sedan
            rekordåren 2011 och 2012, men det ligger fortfarande inte på en
            sådan nivå att vi kan känna oss nöjda.
          </note>
          <note>
            Om den tidigare regeringens satsning har gett resultat eller
            ej låter jag förbli osagt, men det vi kan konstatera bortom allt
            rimligt tvivel är att det i varje fall inte har gett ett tillfredsställande
            resultat. Därför föreslår Sverigedemokraterna ett antal åtgärder
            för att vända utvecklingen och skydda såväl privatpersoner som
            näringsidkare från bedrägerier och bluffakturor.
          </note>
          <note>
            I dag regleras sista betalningsdatum till inkasso enligt paragraf
            5 i inkassolagen. Krav på betalning ska sättas inom en tid som
            är skälig. Vad som anses skälig tid har utvecklats genom praxis
            och Datainspektion en s föreskrifter. Enligt Datainspektionens
            allmänna råd om tillämpning av inkassolagen bör en skälig tidsfrist
            inte vara kortare än åtta dagar. Det är en mycket kort tidsfrist,
            vilket bidrar till den oro som får drabbade att hellre betala
            ett mindre men felaktigt fakturakrav än att utreda möjligheterna
            att bestrida det. I kampen mot bluffakturor bör regeringen återkomma
            med ett förslag om att det som anses som skälig tidsfrist kan
            göras längre än i dag. På så sätt ges drabbade större möjlighet
            att utreda möjligheten att bestrida felaktiga anspråk.
          </note>
          <note>
            Vidare har Svensk Handel en varningslista över oseriösa företag.
            Där varnar man för bland annat bluffakturor och företag med oseriösa
            försäljningsmetoder eller för erbjudanden och utskick som kan
            uppfattas som vilseledande. För att hamna på varningslistan anges
            18 olika kriterier, exempelvis att ett stort antal klagomål har
            inkommit mot företaget, att företaget har utformat ett erbjudande
            som faktura, och så vidare.
          </note>
          <note>
            Med stöd av Svensk Handels varningslista bör regeringen utreda
            hur listan, eller en liknande lista, kan utvecklas och användas
            av svenska myndigheter för att speciellt peka ut företag som skickar
            ut bluffakturor eller bedriver bedrägliga verksamheter.
          </note>
          <note>
            Regeringen ska också utreda hur inkassobolag ska kunna förhindras
            att behandla ärenden från företag på denna lista.
          </note>
          <note>
            Slutligen ska regeringen utreda hur banker ska kunna göras skyldiga
            att snabbt stänga bankkonton och tjänster som används av dessa
            företag. På så sätt förhindras förutsättningarna avsevärt för
            de organiserade brottslingarna att bedriva verksamhet genom bluffakturor.
          </note>
          <note>
            Om ökningen av bluffakturor inte motverkas kommer vi inom en
            snar framtid att se en tilltagande misstro mot avtal. Bluffakturor
            utgör en viktig inkomstkälla för grov organiserad brottslighet.
            Därför välkomnar Sverigedemokraterna att nya och fler initiativ
            tas på området.
          </note>
          <note>
            Herr talman! För att spara tid vill jag också i mitt anförande
            passa på att ta upp motion 1544, en motion som faller inom ramen
            för det ämne som anförts.
          </note>
          <note>
            Konsumenter har i regel en nackdel mot inkassoföretag på grund
            av den legitimitet inkassoföretagen äger i rätten att driva in
            förfallna skulder. Systemet i sig är självklart legitimt, men
            det skulle kunna göras mer generellt genom en utökad möjlighet
            att betalningar kan ske i tid genom att kräva att inkassoföretagen
            alltid måste ställa ut 30 dagar till sista betalningsdatum. Detta
            bör kombineras med att inkassokravet måste vara konsumenten till
            handa högst två dagar efter utställd faktura.
          </note>
          <note>
            Jag yrkar därför bifall till reservation 2.
          </note>
          <note type="speaker">
            Anf. 51 HÅKAN SVENNELING (V):
          </note>
          <note>
            Herr talman! Vänsterpartiet är uppenbarligen det parti som inte
            är nöjt med dagens situation för konsumenter inom bank och försäkring
            och som har förslag till förändringar. Vi står bakom de motioner
            och fem av de sex reservationer som behandlas i dagens betänkande.
          </note>
          <note>
            Statliga garantier, såsom insättningsgarantin, innebär en kraftig
            subvention av storbankernas upplåningskostnader. Denna garanti
            förklarar varför vissa bolag kunnat vaxa sig så stora att de
            blivit Too big to fail och utgör grunden for den incitamentsstruktur
            som var en av huvudorsakerna till finanskrisen.
          </note>
          <note>
            Garantin i sig är bra men är i dess nuvarande form absurd i och
            med att banker kan använda subventionen till att spekulera med
            egna pengar i olika finansiella instrument. Man kan helt enkelt
            använda den statliga insättningsgarantin för att locka till sig
            sparare, och när deras kapital är på plats kan det användas till
            högriskportföljer. Staten blir då garant för spararen men framför
            allt för bankernas risktagande.
          </note>
          <note>
            Bankernas nuvarande affärsmodell innebär att de dels placerar
            pengar för kundernas räkning, dels placerar pengar för egen räkning.
            Detta kan leda till betydande intressekonflikter och bidra till
            ökad instabilitet i det finansiella systemet. Endast bankernas
            traditionella verksamhet, och inte investmentverksamheten, bör
            därför omfattas av denna implicita garanti.
          </note>
          <note>
            Vänsterpartiet anser att regeringen skyndsamt bör tillsätta
            en parla ­ mentarisk utredning i syfte att ta fram ett lagförslag
            som separerar tradi ­ tionell bankverksamhet från så kallad investmentverksamhet,
            en så kallad bankdelningslag.
          </note>
          <note>
            Herr talman! De lokala sparbankerna bör kunna konkurrera på
            samma villkor som de stora affärsbankerna. Det kan de inte i
            dag. Landsbygden behöver banker med lokal närvaro, stor personkännedom
            och samhällsengagemang. Det är nödvändigt att se över banklagstiftningen
            för att minska de administrativa bördorna för de små lokala
            sparbankerna. För att bredda den dåliga bankkonkurrens som råder
            i dag bör möjligheten till statligt uppstartsstöd till lokala
            banker ses över. Dessutom behöver vi stärka möjligheterna till
            kapitalisering av lokala sparbanker.
          </note>
          <note>
            Finansutskottet har återkommande under flera års tid uppmanat
            regeringen att skyndsamt utreda frågan om sparbankernas tillgång
            till kapital. I behandlingen av ett betänkande 2011 framkom att
            en utredning utifrån egenkapitalbevis pågick inom Regeringskansliet.
            Utskottet sa då att man med tillförsikt såg fram emot utredningen.
          </note>
          <note>
            I betänkandet ett år senare sa utskottet att man inte ville
            föregripa utredningen, som dragit ut på tiden, men framhöll
            vikten av att regeringen så snart som möjligt skulle presentera
            resultatet av utredningen.
          </note>
          <note>
            Ytterligare ett år senare, vid utskottets behandling av betänkandet,
            framkom att en intern utredning i Finansdepartementet om egenkapitalbevis
            kommit fram till att frågan var komplicerad och förenad med
            en rad problem. Samtidigt uppgav man från regeringens sida att
            man avsåg att tillsätta en ny utredning för att pröva om det
            fanns andra vägar att stärka sparbankernas finansiering. Utskottet
            välkomnade då även denna utredning och betonade att den skulle
            hanteras skyndsamt.
          </note>
          <note>
            När så utskottet 2014 behandlade ett nytt betänkande hade
            inte mycket hänt. Regeringen aviserade att man hade för avsikt
            att tillsätta en utredning för att belysa villkoren för de
            mindre bankerna till följd av nya regelverk på bankmarknaden.
          </note>
          <note>
            Utskottet ansåg att i en sådan utredning kunde även de mindre
            bankernas tillgång till kapital belysas. Utskottet betonade också
            denna gång vikten av att den aviserade utredningen inte dröjer.
          </note>
          <note>
            Herr talman! Under beredningen av detta betänkande har utskottet
            informerats om att regeringen avser att utreda frågan om kapitaltillskott
            för sparbanker inom ramen för en utredning om förslaget till
            förordning om strukturella reformer i europeiska kreditinstitut.
          </note>
          <note>
            Vänsterpartiet anser att det är hög tid för regeringen att
            få fram en utredning som visar hur man kan stärka möjligheterna
            till kapitalisering av lokala sparbanker och hur man kan stärka
            bankkonkurrensen i Sverige. Vi behöver inte älta utredningar fram
            och tillbaka mer, utan vi behöver komma framåt så att vi kan få
            ordning och stärka konkurrensen på den svenska bankmarknaden.
          </note>
          <note>
            Herr talman! Allt fler banker har helt upphört med kontanthantering
            eller infört restriktioner för hur man får ta ut och sätta in
            sina pengar på banken. Det betyder att många människor har fått
            rätten till sina egna pengar begränsad. Detta drabbar särskilt
            människor på landsbygden , där det är långt mellan bankkontoren.
            Men också för äldre, asylsökande och personer med funktionsnedsättning
            är möjligheten att enkelt handha kontanter viktig. För många är
            tillgången till kontanter viktig för att kunna ha kontroll över
            sin ekonomi. Andra kan inte ha kort av integritetsskäl eller tycker
            att tekniken är krånglig. Vissa affärer tar inte heller kort på
            grund av att det är dyrt.
          </note>
          <note>
            Sedan 2010 har det blivit drygt 500 färre bankkontor som hanterar
            kontanter i Swedbank, Nordea och SEB. I dag tar endast vartannat
            bankkontor i Sverige emot den som vill sätta in pengar på ditt
            konto. Sverige ligger också i EU:s bottenliga vad gäller tillgång
            på bankomater samtidigt som möjligheterna att ta ut kontanter
            ur dessa har minskat kraftigt.
          </note>
          <note>
            Detta får konsekvenser. Små företag blir inte av med sina dagskassor
            utan tvingas förvara dem på osäkra ställen. När de väl sätter
            in pengarna får de göra det till höga avgifter. Även äldre och
            personer med funktionsnedsättningar drabbas hårt , liksom föreningar
            som bedriver verksamheter som bingo, lotteriförsäljning eller
            annan försäljning.
          </note>
          <note>
            Lägg därtill alla människor som av integritetsskäl inte vill
            använda kort eller personer som inte ens får tillgång till kort
            då de är överskuldsatta eller inte har ett personnummer.
          </note>
          <note>
            Tillgången till kontanter har blivit en skillnad mellan stad
            och land. Hur många mil landsbygdsbor tvingas åka för att kunna
            ta ut kontanter vågar ingen gissa. I dag har fler än 130 000 människor
            mer än två mil till närmaste bankomat, och av dessa är 40 000
            personer 65 år eller äldre.
          </note>
          <note>
            Denna skrämmande utveckling har fått många att reagera, vilket
            har lett till att kontantupproret har startat. Trycket i frågan
            är stort. När jag och Ulla Andersson skrev om kontanter i Aftonbladet
            Debatt delades artikeln över 8 000 gånger. I min inkorg har jag
            de senaste veckorna fått över 350 mejl, och jag har fått flera
            telefonsamtal av människor som beskriver vad utvecklingen har
            inneburit för dem.
          </note>
          <note>
            Därför är det dags för riksdagen att agera. I Norge har man enkelt
            gjort det genom att skriva in i sin finansföretagslag: ”Banker
            skal i samsvar med kundenes forventninger og behov, motta kontanter
            fra kundene og gjøre innskudd tilgjengelig for kundene i form
            av kontanter.” Svårare än så är det inte. I Norge är samtliga
            partier från vänster till höger överens om att denna lag ska införas.
            Jag tror att vi skulle kunna uppnå samma sak i Sverige.
          </note>
          <note>
            Som ett led i utskottets beredning av de aktuella motionerna
            i betänkandet höll utskottet en öppen utfrågning om kontanthanteringen
            med bland annat finansmarknadsminister Per Bolund.
          </note>
          <note>
            Ministern tycker inte att vi ska ställa högre krav på bankerna.
            Han tycker att vi kunder i stället ska byta bank och att handeln
            ska ta ett ökat ansvar för att förse kunderna med kontanter –
            detta trots att det varje dag sker tre butiksrån runt om i landet
            medan bankrånen är nere i fem stycken per år i genomsnitt.
          </note>
          <note>
            Ministern försöker gömma frågan genom att hänvisa till olika
            utredningar som bereds i Regeringskansliet. Det hänvisas till
            Kontanthanteringsutredningen. Utredningen tillkom efter den så
            kallade Panaxiaskandalen , då ett av tre värdetransportbolag under
            oegentligheter gick i konkurs.
          </note>
          <note>
            Utredningens uppdrag omfattar inte att se över allmänhetens tillgång
            till kontanter eller dess möjlighet att använda sig av kontanter
            i samhället. Trots detta berör utredningen frågan om att sätta
            in kontanter på banker på grund av det aktuella intresset för
            frågan. Man lämnar dock inte några förslag på lösningar eftersom
            det inte är utredningens uppdrag.
          </note>
          <note>
            I fredags presenterade finansmarknadsminister Bolund en ny utredning
            med anledning av betalkontodirektiv et . Inte heller detta EU-direktiv
            innehåller krav på att bankerna ska upprätthålla kontanthantering.
            Ministern har dock klämt in frågan om möjligheten att sätta in
            och ta ut kontanter i utredningen och försöker därigenom kväsa
            kontantupproret.
          </note>
          <note>
            Utredaren ska vara klar i januari 2016, och EU-direktivet ska
            vara infört först hösten 2016. Frågan är hur många bankkontor
            som har hunnit stänga sin kontanthantering och hur många bankomater
            som har försvunnit innan dess.
          </note>
          <note>
            Varken Kontanthanteringsutredningen eller betalkontodirektivet
            presenterar någon lösning på problemet med att företag och
            föreningar har svårt att sätta in sina dagskassor och att privatpersoner
            förhindras att ta ut och sätta in kontanter på banken.
          </note>
          <note>
            Då detta behöver en lösning anser Vänsterpartiet tillsammans
            med de borgerliga partierna att regeringen måste återkomma till
            finansutskottet före sommaruppehållet 2015 med ett förslag om
            hantering av problemet.
          </note>
          <note>
            Vänsterpartiet har valt att lämna en motivreservation för att
            förklara varför vi inte bifaller vår motion utan i stället har
            försökt att få riksdagen att agera samstämt. Vi vill inte se någon
            lag nu, och därför avstår vi från att yrka på vår motion.
            Om regeringen inte kommer med något förslag kommer vi att fortsätta
            att kräva lag. Är det en framkomlig väg i Norge borde det vara
            det också här.
          </note>
          <note>
            Vänsterpartiet anser att det är rimligt att bankerna åläggs att
            upprätthålla en viss kontanthantering. Är inte en bank utan kontanter
            som en bensinmack utan bensin? Det är dags för Socialdemokraterna,
            Miljöpartiet och Sverigedemokraterna att lyssna på kritiken i
            stället för att gömma sig i en utredning.
          </note>
          <note>
            Jag yrkar bifall till reservationerna 1 och 4.
          </note>
          <note type="speaker">
            Anf. 52 BÖRJE VESTLUND (S):
          </note>
          <note>
            Herr talman! Jag ska försöka att kommentera de olika delarna
            av betänkandet. Det handlar ju inte bar a om de frågor som har
            berörts hittills.
          </note>
          <note>
            Låt mig börja med kortavgifterna. Det finns ett antal motioner
            om det. Kortavgifter är en stor fråga som är föremål för EU:s
            arbete. Just nu pågår en så kallad trialogförhandling mellan parlamentet,
            kommission en och rådet för att komma fram till en lösning. Sannolikt
            ska vi ta ställning till en så kallad A-punkt under våren eller
            senast i höst.
          </note>
          <note>
            Sedan måste vi givetvis hitta en lösning på det i Sverige. Ibland
            görs det genom en departementspromemoria, men ibland måste man
            göra en utredning på grund av de lagtekniska frågorna.
          </note>
          <note>
            Bluffakturor har varit ett gissel i många år. D et är inte första
            gången vi diskuterar denna fråga i kammaren. Både finansministrar
            och justitieministrar har varit inblandade i det. Den förra regeringen
            tillsatte Egendomsskyddsutredningen, som har avlämnat sitt betänkande.
          </note>
          <note>
            Men det är mer komplicerat än så, för frågan har såväl straffrättsliga
            som näringsrättsliga och civilrättsliga perspektiv. Det är därför
            viktigt att det görs grundligt så att vi inte få en lagstiftning
            som inte räcker.
          </note>
          <note>
            Herr talman! När det gäller hushållens skuldsättning har inte
            mycket vatten flutit under broarna sedan motionerna skrevs, men
            flera saker har diskuterats. Senast i går kom Finansinspektionen
            med ett förslag om amor ­ teringskrav på lån. Det har ju funnits
            flera sådana förslag. Finansinspek ­ tionen och Riksbanken har
            haft förslag, och regeringen har också touchat ett sådant förslag.
          </note>
          <note>
            Man har också berört ett antal möjligheter att göra det på ett
            annat sätt. Minskade ränteavdrag har nämnts. Det har avvisats
            ibland, och ibland har man tyckt att det har varit bra. Man har
            till och med sagt någonting som har fått mina kompisar som i dag
            på sitter på denna sida att rysa, nämligen fastighetskatt. Det
            är något som ekonomer nästan alltid brukar komma dragande med
            när det gäller skuldsättning.
          </note>
          <note>
            Herr talman! Frågan om delning av banker är en fråga som berörts
            från tid till annan. Det är också en fråga som ligger på EU-nivå.
            Det finns i dagsläget ingen anledning att påskynda hanteringen
            av den frågan som det ser ut just nu eftersom den är både svår
            och komplicerad.
          </note>
          <note>
            Sparbankernas lokalnärvaro är viktig i hela landet. Det är inte
            någonting som är särskilt reserverat för glesbygd och landsbygd.
            De finns över hela landet, men de är mer vanliga på mindre orter.
            Just nu håller man på att titta på frågan. Där finns det inte
            heller någon anledning att ge ett tillkännagivande med anledning
            av det. Eftersom arbetet är igång är det väldigt svårt att göra
            ytterligare saker.
          </note>
          <note>
            Herr talman! I ett par motioner tar man upp frågan om placeringsregler
            för AP-fonderna. Där finns en buffertkapitalutredning som har
            berört de frågorna. Den har lämnat sitt betänkande, och det är
            ute på remiss. Vi får avvakta tills en proposition kommer. Det
            har aviserats att det förmodligen kommer en sådan proposition.
          </note>
          <note>
            Det finns en fråga till som har nämnts här. Det är att man ska
            kunna låna till nollränta enligt de islam i ska reglerna. Det
            finns redan sådana möjligheter i dag i det svenska banksystemet.
            Det behovet är redan tillfredsställt.
          </note>
          <note>
            Slutligen ska jag säga någonting om kontanterna, som är den stora
            frågan i betänkandet. Det är precis som många andra har sagt.
            Vi hade en utfrågning om detta. Vi har blivit uppvaktade av ett
            stort antal människor med anledning av att kontanter blivit en
            allt större fråga. Frågan är: Vad är det man lämpligen ska göra?
            Maria Malmer Stenergard nämnde i sitt anförande att de inte vill
            ha nya lagar och regler som skulle reglera för bankerna. Vänsterpartiet
            verkar ha en lite annorlunda uppfattning.
          </note>
          <note>
            Banker försvinner över hela landet. Antalet kontor blir allt
            mindre överallt. Skillnaden är att de som tar emot kontanter är
            betydligt fler på mindre orter är vad de är på större orter där
            huvuddelen av de kontor som inte tar emot kontanter ligger , enligt
            uppgifter som jag har fått av tre av de stora bankerna. Den fjärde
            banken har som bekant många lokalkontor som tar emot kontanter.
          </note>
          <note>
            Vid utfrågningen var alla överens om att kontanter kommer att
            finnas som betalmedel under avsevärd tid framåt. Hittar man någon
            annan metod är det väl bra om det finns. Det kontantlösa samhället
            var också någonting som man tyckte var bra. Men man insåg att
            det fanns grupper och människor som inte kunde finnas med i det
            kontantlösa samhället utan behövde annan hjälp.
          </note>
          <note>
            Per Bolund, som medverkade vid konferensen, sa också att man
            hade den så kallade kontanthanteringsutredningen. Det är mycket
            riktigt att den egentligen inte skulle beröra frågan om insättningar
            och uttag för privatpersoner. Men den berörde det ena.
          </note>
          <note>
            Sedan har man betalkontodirektivet. Det är det intressanta i
            detta. Vi har antagit direktiv i Sverige och behandlat det på
            olika sätt på EU-nivån. Man kan då fråga sig: Ska vi sätta igång
            ett eget arbete från första början och säga att vi nu ska göra
            någonting annat än vad man kommit fram till där? Blir det inte
            kaka på kaka och väldigt mycket dubbelarbete?
          </note>
          <note>
            Jag tror att det bästa är att låta betalkontodirektivet bli infört.
            Om man nu ska tillsätta en utredning eller om det räcker med en
            departementspromemoria vet jag inte. Jag vet bara att ett EU-direktiv
            inte bara kan skrivas in direkt i svensk lag. Först och främst
            måste vi följa det. Det är det ena. Det andra är att vi också
            måste se till att det överensstämmer med svensk lagstiftningstradition.
          </note>
          <note>
            Det ena är att man vill ha mycket starka regler och mer eller
            mindre tvinga bankerna att ta emot. Jag tror att det också kan
            finnas andra lösningar ; vad vet jag. Jag ska inte säga någonting
            innan jag har sett alla de förslag som finns. Det andra är att
            man inte ska lagstifta. Jag tycker inte detta hänger ihop. Även
            om motivreservationen skulle vinna kommer det inte att hända någonting.
            Det kommer bara att vara en annan motivtext. Det kommer inte att
            vara något tillkännagivande.
          </note>
          <note>
            Herr talman! Slutligen vill jag yrka bifall till utskottets förslag
            i betänkandet och avslag på samtliga reservationer.
          </note>
          <note>
            (forts. § 13)
          </note>
          <note>
            Ajournering
          </note>
          <note>
            Kammaren beslutade kl. 12.56 på förslag av andre vice talmannen
            att ajournera förhandlingarna till kl. 13.00, då debatten med
            anledning av vårpropositionens och vårändringsbudgetens avlämnande
            skulle äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 13.00.
          </note>
          <note>
            § 12 Debatt med anledning av vårpropositionens och vårändringsbudgetens
            avlämnande
          </note>
          <note>
            Propositionerna
          </note>
          <note>
            2014/15:100 2015 års ekonomiska vårproposition och
          </note>
          <note>
            2014/15:99 Vårändringsbudget för 2015 anmäldes.
          </note>
          <note>
            Finansministern överlämnade 2015 års ekonomiska vårproposition
            2014/15:100 och Vårändringsbudget för 2015 2014/15:99.
          </note>
          <note type="speaker">
            Anf. 53 Finansminister MAGDALENA ANDERSSON (S):
          </note>
          <note>
            Herr talman! Med den budget som regeringen överlämnar till riksdagen
            i dag tar vi oss an Sveriges framtidsutmaningar. Och vi börjar
            leverera utifrån de löften som vi ställde ut i valrörelsen. Det
            handlar om jobben, skolan, klimatet och välfärden. Och vi visar
            färdriktningen för de områdena. Det är också på de områdena som
            vi sedan ska utvärderas i valet 2018.
          </note>
          <note>
            För den ekonomiska politiken är det tre områden som är särskilt
            centrala. För det första handlar det om att koppla ett fast grepp
            om de offentliga finanserna. För det andra handlar det om få ned
            arbetslösheten och få fler människor i arbete. Och för det tredje
            handlar det om att genomföra viktiga framtidsinvesteringar för
            att säkra den långsiktiga tillväxten och välfärden i Sverige.
            Och i valrörelsen 2018 ska det stå klart och tydligt för svenska
            folket att den ekonomiska politiken har levererat på alla de tre
            områdena.
          </note>
          <note>
            För det första vill jag tala om statsfinanserna. I samband med
            finanskrisen fick Sverige underskott i statsfinanserna. Det är
            inget konstigt med det. Tvärtom! Det är rimligt att stimulera
            ekonomin under en kris. Men efter finanskrisen har underskotten
            fortsatt att växa, trots att konjunkturen har förbättrats. Och
            underskottet i de offentliga finanserna år 2014 var 74 miljarder
            kronor. Det är 50 miljarder mer än under själva finanskrisen.
            Det är naturligtvis inte hållbart. Och därför är det slut på ofinansierade
            skattesänkningar. Vi ska steg för steg minska underskotten. Och
            vi ska koppla ett fast grepp om statsfinanserna.
          </note>
          <note>
            För det andra ska vi öka sysselsättningen. År 2020 ska Sverige
            ha EU:s lägsta arbetslöshet. Det ska ske genom att antalet sysselsatta
            och antalet arbetade timmar ökar. Även om mål av det här slaget
            kan vara satta i siffror är det viktigaste, och det som vi vet,
            att det finns människor bakom de siffrorna. Det är de människorna
            som räknas. Vi vet vad en egen försörjning innebär – när det gäller
            självkänsla, sammanhang och gemenskap. Och vi vet vilken valfrihet
            som kommer av att få ett ökat ekonomiskt utrymme.
          </note>
          <note>
            Under ett halvt decennium har arbetslösheten stigit. Och den
            har stabiliserat sig runt höga 8 procent. Här i riksdagen har
            budget efter budget lagts fram utan att förslagen har lyckats
            råda bot på detta. Det var inte skattesänkningar som var lösningen
            på alla problem, utan här krävs det en kursändring i politiken.
            Vi behöver driva en mer aktiv näringspolitik. Från och med i år
            kommer staten att satsa mer på life science - sektorn, på exportrådgivning
            för små och medelstora företag i hela landet och på besöksnäringen
            som är viktig för tillväxt och jobb i hela Sverige.
          </note>
          <note>
            Det handlar om resurser, men det handlar också om ökad samverkan
            mellan näringslivet, det offentliga och akademin. För näringslivet
            är rekryteringsgapet ett stort problem. Faktum är att samtidigt
            som 400 000 människor är arbetslösa är antalet lediga jobb på
            historiskt höga nivåer, och företagen säger att de har svårt att
            hitta rätt kompetens när de ska rekrytera. Det här gapet kan bara
            slutas med en aktiv politik. Därför måste vi se till att Arbetsförmedlingen
            fungerar bättre. Och därför måste vi se till att människor ges
            och får möjlighet att skaffa sig den kompetens som arbetsgivarna
            efterfrågar.
          </note>
          <note>
            Det här är ingen rocket science, utan det stavas komvux , yrkesvux
            , folkhögskola, yrkeshögskola, högskola och universitet. 6 500
            nya platser bara i år betyder att 6 500 människor får möjlighet
            att förstärka sin kompetens och uppfylla sina drömmar.
          </note>
          <note>
            Och våra ungdomar i Sverige ska inte gå långtidsarbetslösa, månad
            ut och månad in. De ska jobba eller plugga, eller kombinera de
            två. Både utbildningskontrakt och traineejobb sänker trösklarna
            för ungdomar och gör det möjligt att förena arbete med en yrkesutbildning.
            Det ger också arbetslivserfarenhet, och det ger den utbildning
            som företagen efterfrågar.
          </note>
          <note>
            Kompetensen och erfarenheten hos de som flyttar till Sverige
            nu behöver också tas till vara både bättre och snabbare än i dag.
            Därför behöver vi förbättra etableringen. Möjligheten till validering
            av kompetens ska stärkas, och undervisning i svenska ska kunna
            starta snabbare än i dag.
          </note>
          <note>
            I valrörelsen avfärdades den här utbildnings- och kompetenssatsningen
            ibland som platspolitik. Och ja, den här regeringen vill ge plats
            åt fler att genomgå en utbildning som leder till jobb. Vi vill
            ge landets företag möjlighet att besätta de platser som i dag
            står vakanta. Fler människor ska kunna ta plats i skolbänken,
            på jobbet och i det offentliga samtalet. Den här regeringen vill
            bereda plats för alla som bor i det här landet.
          </note>
          <note>
            (Applåder)
          </note>
          <note>
            För det tredje ska framtidsinvesteringarna öka – i skolan, i
            klimatomställningen, i infrastrukturen och i bostäder. När det
            handlar om utbildningssystemet har de sjunkande skolresultaten
            en lång historia. Varken rödgröna eller borgerliga regeringar
            har lyckats rå på den utvecklingen, utan vi har sett att skolresultaten
            sjunker samtidigt som likvärdigheten försämras. De senaste årens
            skolpolitik har präglats av ändlösa debatter om när betyg ska
            ges, var i klassrummet läraren ska stå och när och var mobiltelefoner
            får användas. Det är inte nödvändigtvis oviktiga frågor. Men det
            är uppenbart att de inte räcker.
          </note>
          <note>
            För att kunna vända utvecklingen i skolan krävs det väsentliga
            resurstillskott och krafttag för att stärka läraryrkets status.
            Det behövs fler lärare, fler speciallärare, fler specialpedagoger
            och fler modersmålslärare så att varje elev – vartenda barn i
            vartenda klassrum i hela Sverige – kan få en god start i skolan
            och i livet. Det behövs en nationell samling för läraryrket så
            att fler lärare vill stanna kvar i yrket men också så att fler
            ungdomar ser att det är ett viktigt framtidsyrke.
          </note>
          <note>
            Vi behöver ett riktat stöd till de skolor som står inför de tuffaste
            utmaningarna. Varje skola i Sverige ska vara en bra skola. Det
            ska vara en skola där din bakgrund inte får ökad utan minskad
            betydelse, och en skola där vem du är, vad du vill och vilka drömmar
            du har är det som ska betyda allt.
          </note>
          <note>
            Det handlar också om ökade investeringar i vårt klimat och vår
            miljö. Med den här budgeten föreslår vi ett väsentligt förstärkt
            skydd av den bio ­ logiska mångfalden. Fler naturskogar och fler
            marina reservat ska inrättas. Och vi vill stödja de lokala klimatinvesteringarna
            i kommunerna och i regionerna. Infrastrukturen för elbilar ska
            byggas ut, och arbetet för en giftfri vardag ska intensifieras.
            Det är viktiga investeringar i en framtid för Sverige.
          </note>
          <note>
            Höjda ambitioner på miljöområdet har ett tydligt egenvärde i
            dessa investeringar. Samtidigt skapar det innovationskraft och
            nya jobbtillfällen. Det utmanar oss, och det stärker Sveriges
            produktivitet. Det finns faktiskt få områden där uttrycket att
            ”ställa krav är att bry sig” stämmer så väl som på just miljöområdet.
          </note>
          <note>
            Människor måste kunna flytta och resa dit där jobben finns. Därför
            ska de sedan länge efterlängtade satsningarna på järnvägsunderhållet
            äntligen börja genomföras. Steg för steg ska vi kunna bringa ordning
            och reda i det kaos som har präglat tågnätet under lång tid.
          </note>
          <note>
            Vi vet också att det är få saker som sätter en sådan hämsko på
            utveck ­ lingen som när det saknas möjlighet att pröva sina vingar
            genom att flytta dit där jobben eller utbildningen finns. Därför
            måste bostadsinvestering ­ arna öka så att fler människor, inte
            minst ungdomar, får möjlighet att flytta dit där de ser framtidsutsikter
            eller också får en möjlighet att flytta hem ­ ifrån. Här behöver
            politiken göra mer än i dag.
          </note>
          <note>
            (Applåder)
          </note>
          <note>
            Om vi vill att privata företag, globala företag, svenska och
            internationella företag ska välja att investera i Sverige, i det
            lilla avlånga landet i norra Europa, måste vi som bor i Sverige
            tillsammans visa att vi är beredda att satsa på framtiden i Sverige,
            att vi är beredda att investera i skolan, i klimatet, i infrastruktur,
            i bostäder. Vi måste visa att vi tror på Sverige. Det gör vi i
            den här budgeten.
          </note>
          <note>
            (Applåder)
          </note>
          <note>
            Det är mot detta som vi ska mätas. Klarar vi av att pressa tillbaka
            arbetslösheten och få fler människor i arbete? Kommer vi att bryta
            den negativa utvecklingen i den svenska skolan? Orkar vi med att
            fatta de nödvändiga besluten för investeringar som kommer att
            påverka tillväxt och välfärd under generationer framöver? Lyckas
            vi samtidigt som vi ska göra detta beta av de underskott i de
            offentliga finanserna som vi ärvde?
          </note>
          <note>
            Det blir ett hårt arbete. Det kommer att kräva tuffa prioriteringar,
            men det är arbetsuppgifter som vi i regeringen tar oss an med
            både glädje och tillförsikt. Det här ska vi göra samtidigt som
            de viktigaste ekonomierna i vår omvärld fortfarande inte ger särskilt
            mycket draghjälp i ekonomin.
          </note>
          <note>
            Vi ser att krisen i euroområdet har dämpat utvecklingen i flera
            år. Visserligen ökar tillväxten i euroområdet något i år, men
            i måttlig takt och från låga nivåer. Vi ser hög arbetslöshet,
            hög skuldsättning, låg inflation och kvarvarande problem med konkurrenskraften
            som präglar stora delar av Europa.
          </note>
          <note>
            Den mycket låga inflationen gäller även Sverige. Det har skapat
            en unik penningpolitisk situation med rekordlåga räntor och utmaningar
            för centralbankerna. Med så låga räntor under lång tid finns det
            alltid risk för att det byggs upp finansiella obalanser.
          </note>
          <note>
            Vi har en politisk osäkerhet som är fortsatt stor. Krisen i Grekland
            har inte avmattats, och inte heller konflikten i Ukraina. I USA
            har återhämtningen efter finanskrisen gått betydligt snabbare,
            och där väntas nu snarare penningpolitiska åtstramningar. Det
            är klart att den typen av åtstramningar kan ge upphov till stora
            kapitalflöden på den globala marknaden som i sin tur kan skapa
            turbulens.
          </note>
          <note>
            Samtidigt finns det flera ljuspunkter. Det låga oljepriset är
            en injektion i världsekonomin, även om drivkraften till omställning
            minskar om man inte vidtar andra åtgärder.
          </note>
          <note>
            Konkurrenskraften har förbättrats i flera av Europas krisländer.
            Det har tillkommit en del politiska initiativ, bland annat Junckerpaketet
            från EU-kommissionen för att främja investeringar.
          </note>
          <note>
            Det som vi ser är en sammansatt bild och ett speciellt läge.
            Vi ser en svag, men förbättrad, utveckling i omvärlden. Vi har
            sett en lång period av svag produktivitetstillväxt i Sverige.
            Vi ser alltför lite investeringar i det privata näringslivet.
            Vi har en unik penningpolitisk situation med risk för att det
            byggs upp finansiella obalanser.
          </note>
          <note>
            Frågan är: Vad gör en regering i det här läget? Jo, vi måste
            göra allt vi kan för att fler privata företag ska använda det
            låga ränteläget för att investera i Sverige. Det gör vi genom
            att på olika sätt försöka vidga de flaskhalsar som finns när det
            gäller kompetens, utbildning hos arbetskraften, infrastruktur
            och bostäder. Det är också därför som vi föreslår ökade investeringar
            i utbildning, järnvägsunderhåll och bostäder.
          </note>
          <note>
            Den här budgeten är ett resultat av ett samarbete mellan regeringen
            och Vänsterpartiet , där Vänsterpartiet har valt att ta ansvar
            för Sverige i den här tuffa och utmanande situationen. Det är
            vi tacksamma för.
          </note>
          <note>
            Herr talman! När draghjälpen från omvärlden är svag är det desto
            viktigare att stärka den inhemska efterfrågan. Vi gör det på ett
            sätt som stärker jämlikheten och sammanhållningen i vårt land,
            och vi gör det på ett sätt som stärker jämställdheten mellan män
            och kvinnor.
          </note>
          <note>
            Det mest effektiva sät tet att stimulera efterfrågan är att stödja
            dem som har de minsta marginalerna. Därför höjer vi underhållsstödet
            för ensamstående föräldrar. Vi förstärker a-kassan för dem som
            drabbas av arbetslöshet. Eftersom den försäkringen är inkomstbaserad
            gör detta det mer lönsamt att arbeta. Vi höjer bostadstillägget
            för pensionärer.
          </note>
          <note>
            Såväl de efterfrågestimulanser som de investeringar som vi gör
            för jobben, för skolan och för miljön kommer alla att göra att
            vi bygger Sverige starkare för framtiden.
          </note>
          <note>
            Detta är centrala områden för att säkra en långsiktig tillväxt,
            produktivitetsutveckling och god välfärd för hela Sverige, för
            alla i Sverige, för ett Sverige som håller ihop.
          </note>
          <note>
            (Applåder)
          </note>
          <note type="speaker">
            Anf. 54 ULF KRISTERSSON (M) replik:
          </note>
          <note>
            Herr talman! Jag tror att jag vågar säga att jag är överens med
            finansministern om en sak, nämligen att det här är en klassisk
            , närmast gammaldags , socialdemokratisk budget, bara lite mer
            vänsterpartistiskt influerad. Jag noterade finansministerns speciella
            tacksamhet till Vänsterpartiet för den fina budgeten.
          </note>
          <note>
            Nu höjer regeringen de skatter som man här och nu kan höja på
            kort sikt. Man spenderar dem på oförberedda kompromisser som inte
            presenterades före valet. Skatterna höjs i den här budgeten med
            34 miljarder kronor. Det är mer än på väldigt länge. Samtidigt
            höjs ersättningar, tidsgränser tas bort och arbetslinjen utmanas.
            Det här är nog som tillbaka till 90-talet.
          </note>
          <note>
            Jag har två distinkta frågor: Varför berättade inte regeringen
            i förväg om vilken politik som ni hade tänkt genomföra efter valet?
            Exakt hur tänkte finansministern att höjda skatter på arbete,
            höjda skatter på tjänster och högre ersättningar skulle göra att
            fler människor kommer att få anställning i nya jobb i växande
            företag här i Sverige?
          </note>
          <note>
            (Applåder)
          </note>
          <note type="speaker">
            Anf. 55 Finansminister MAGDALENA ANDERSSON (S) replik:
          </note>
          <note>
            Herr talman! Vi behöver verkligen fler jobb i växande företag
            i Sverige. Eftersom vi har haft åtta år med alliansregering är
            i dag 400 000 människor arbetslösa. Efter åtta år med en borgerlig
            regering som sa sig stå för arbetslinjen har vi i stället högre
            arbetslöshet, högre ungdomsarbetslöshet och högre långtidsarbetslöshet.
          </note>
          <note>
            Det är uppenbart att de moderata skattesänkningarna inte hade
            den effekt som jag är säker på att ni hoppades på när ni genomförde
            dem. Här behövs en annan politik och en kursändring i politiken
            för att fler människor ska kunna ta de jobb som nu växer fram.
          </note>
          <note>
            Vårt mål är tydligt: Vi vill ha den lägsta arbetslösheten i EU
            senast 2020, och det är tre områden som är centrala för att nå
            dit.
          </note>
          <note>
            För det första behöver vi investera i infrastruktur och bostäder,
            vilket ju skapar jobb här och nu och också rustar Sverige för
            framtiden.
          </note>
          <note>
            För det andra behöver näringspolitiken utvecklas med nyindustrialisering
            och ett innovationspolitiskt råd. Det behövs en exportstrategi
            så att vi kan skapa fler tillväxtmarknader för svenska företag.
          </note>
          <note>
            För det tredje gäller det människors kompetens, att erbjuda fler
            människor de utbildningsmöjligheter som de efterfrågar och att
            se till att fler människor får den kompetens som företagen efterfrågar.
          </note>
          <note>
            Eftersom vi ärvde stora underskott i de offentliga finanserna
            är detta reformer som inte går att genomföra utan att vi hittar
            finansiering. Vi ärvde ett underskott på 74 miljarder. I det läget
            kan man sitta med armarna i kors och göra ingenting, inte ta sig
            an Sveriges framtidsutmaningar. Men vi väljer i stället att genom
            att både spara och öka intäkterna hitta ett utrymme så att vi
            kan påbörja den viktiga resan mot Sveriges framtid.
          </note>
          <note>
            (Applåder)
          </note>
          <note type="speaker">
            Anf. 56 ULF KRISTERSSON (M) replik:
          </note>
          <note>
            Herr talman! Jag är den förste att säga att man kan tycka olika
            i politiken. Det är helt legitimt. Man kan tycka olika, stå för
            olika saker, respektera varandras åsiktsskillnader. Men det blir
            mycket bättre om man säger före valet vad man tänker göra än efter
            valet. För väljarna blir det mycket bättre. De får en ärlig chans
            att ta ställning till antingen det en a paketet med de avvägningar
            och kompromisser som finns där – uppsidor och nedsidor – eller
            den andra politiken med dess för- och nackdelar.
          </note>
          <note>
            Det är dåligt i politiken när det ena laget presenterar en idé
            om vad man tänker göra och står för den hela vägen fram och det
            andra laget säger att det löser vi efteråt och sedan presenterar
            en politik i all hast på slutet.
          </note>
          <note>
            Jag tycker fortfarande att Magdalena Andersson är svaret skyldig
            varför hon inte ville berätta allt det före valet så att valdebatten
            hade kunnat handla om det som vi nu talar om.
          </note>
          <note>
            Återigen: Vilka jobb kommer att växa i vilka företag när ni höjer
            skatterna med 34 miljarder kronor?
          </note>
          <note>
            (Applåder)
          </note>
          <note type="speaker">
            Anf. 57 Finansminister MAGDALENA ANDERSSON (S) replik:
          </note>
          <note>
            Herr talman! I den här budgeten börjar vi nu leverera det som
            vi lovade i valrörelsen. Vi lovade stärkt järnvägsunderhåll, vi
            lovade traineejobb för ungdomar som går långtidsarbetslösa, vi
            lovade utbildningskontrakt, vi lovade ytterligare satsningar på
            skolan. Det är precis det som vi nu levererar.
          </note>
          <note>
            Jag skulle vara lite försiktig med att tala om löftesbrott om
            jag var Ulf Kristersson. Var någonstans i Alliansens valmanifest
            stod det att långtidsarbetslösheten skulle öka, att ungdomsarbetslösheten
            skulle öka, att arbetslösheten skulle öka? Däremot vet jag att
            det när det gällde ett antal skattesänkningar tydligt stod i valmanifestet:
            Vi ska bara genomföra dem om vi har säkrat ett överskott i de
            offentliga finanserna.
          </note>
          <note>
            Trots detta satt Ulf Kristersson för ett år sedan i en regering
            som sänkte skatten med lånade pengar. Det var precis tvärtemot
            vad som stod i Alliansens valmanifest. Så stavas löftesbrott,
            Ulf Kristersson.
          </note>
          <note>
            (Applåder)
          </note>
          <note type="speaker">
            Anf. 58 OSCAR SJÖSTEDT (SD) replik:
          </note>
          <note>
            Herr talman! Om man som regering ska försöka slå rekord i någonting
            vore det att föredra om man slog rekord i positiv bemärkelse,
            exempelvis hög bnp-tillväxt eller låg arbetslöshet, eller varför
            inte stabila statsfinanser. Att slå rekord i antal löftesbrott
            gentemot väljarna är generellt inte att rekommendera.
          </note>
          <note>
            Före valet var Socialdemokraterna tydliga med att Förbifart Stockholm
            skulle byggas. Efter valet beslutade man att avbryta bygget, vilket
            fått negativa samhällsekonomiska konsekvenser. Före valet var
            Socialdemokraterna tydliga med att Bromma flygplats inte skulle
            stängas. Efter valet tillsattes en förhandlingsperson med det
            explicita uppdraget att stänga Bromma flygplats. Före valet skulle
            överskottsmålet vara kvar. Efter valet skulle det avskaffas. Före
            valet skulle ROT-avdraget vara kvar. Efter valet skulle det inte
            vara det. Före valet skulle bensinskatten inte höjas. Efter valet
            skulle den chockhöjas.
          </note>
          <note>
            Jag måste därför fråga finansministern: Finns det någon som helst
            intellektuell hederlighet och ärlighet kvar hos det socialdemokratiska
            arbetarepartiet?
          </note>
          <note>
            (Applåder)
          </note>
          <note type="speaker">
            Anf. 59 Finansminister MAGDALENA ANDERSSON (S) replik:
          </note>
          <note>
            Herr talman! Ett av Sverigedemokraternas viktigaste vallöften
            var att man skulle avskaffa den orättvisa pensionärsskatten. Den
            politik som den borgerliga regeringen förde innebär att pensionärer
            vid samma inkomst ska betala högre skatt än vanliga löntagare.
            Pensionärer som jobbat hela sitt liv och byggt upp det här landet
            ska sedan straffas med en högre skatt.
          </note>
          <note>
            Den nuvarande regeringen lade fram förslag om sänkt pensionärsskatt
            som skulle ha kunnat träda i kraft den 1 januari 2015. Den 3 december
            i fjol valde Sverigedemokraterna att idka politiskt spel för att
            stoppa den skattesänkningen. Det är ett stort svek mot landets
            pensionärer. Hur förklarar Oscar Sjöstedt det faktum att man svek
            sitt vallöfte och stoppade skattesänkningen för de svenska pensionärerna?
            Varför var det viktigare att idka ett politiskt spel än att se
            till att Sveriges pensionärer fick en välbehövlig skattesänkning?
          </note>
          <note>
            (Applåder)
          </note>
          <note type="speaker">
            Anf. 60 OSCAR SJÖSTEDT (SD) replik:
          </note>
          <note>
            Herr talman! Vi budgeterade mycket riktigt för ett avskaffande
            av pensionärsskatten. Om det är viktigt att få igenom det är finansministern
            välkommen att rösta på Sverigedemokraternas budget.
          </note>
          <note>
            (Applåder)
          </note>
          <note>
            Jag har full förståelse för att replikskiftena i en sådan här
            budgetdebatt är kraftigt begränsade. Det är lite synd för jag
            skulle nog kunna stå här i två timmar och rada upp löftesbrott
            efter löftesbrott från den socialdemokratiska regeringens sida.
            Jag nämnde Förbifarten, Bromma flygplats, ROT-avdraget, bensinskatten,
            överskottsmålet och så vidare.
          </note>
          <note>
            Men vi kan i alla fall ta upp en sak till. Finansministerns chef,
            statsminister Stefan Löfven, bedyrade klart och tydligt inför
            väljarna att han inte skulle sitta och administrera någon annans
            budget. Ändå är det exakt det som nu sker.
          </note>
          <note>
            Återigen: Är det ett problem för finansministern att väljarna
            uppfattar vallöften som löften och inte något som man kan hänge
            sig åt vid det ena tillfället för att vid nästa helt strunta i
            det?
          </note>
          <note>
            (Applåder)
          </note>
          <note type="speaker">
            Anf. 61 Finansminister MAGDALENA ANDERSSON (S) replik:
          </note>
          <note>
            Herr talman! Med den här budgeten levererar vi de löften vi ställde
            ut i valrörelsen. Vi har sagt att vi vill göra de viktiga investeringarna
            i jobben, i skolan, i klimatomställningen. Vi vill börja laga
            de revor vi ser i välfärden. Vi var mycket tydliga i valrörelsen
            med att säga att eftersom de borgerliga partierna lämnar efter
            sig stora underskott i de offentliga finanserna måste vi finansiera
            våra satsningar. Alternativet hade varit att stå med armarna i
            kors.
          </note>
          <note>
            Oscar Sjöstedt säger att jag kan rösta på någon annan budget
            än min egen. Ja, nu är väl Sverigedemokraterna helt unika i att
            de röstar på något annat än på sin egen budget.
          </note>
          <note>
            (Applåder)
          </note>
          <note>
            Vi får väl se vad de väljer att rösta på nästa gång.
          </note>
          <note>
            (Applåder)
          </note>
          <note type="speaker">
            Anf. 62 EMIL KÄLLSTRÖM (C) replik:
          </note>
          <note>
            Herr talman! Under Magdalena Anderssons korta tid på Finansdepartementet
            har vi redan kunnat skönja ett oroande trendskifte. I valrörelsen
            var budskapet f rån Magdalena Andersson tydligt: ROT-avdraget
            skulle inte röras. Nu försämras ROT-avdraget.
          </note>
          <note>
            Angående den djupt landsbygdsfientliga kilometerskatten sa Stefan
            Löfven att det inte var fråga om någon rocket science att införa
            en sådan skatt, för det finns ju gps. Nu visar det sig vara svårare
            att införa den skatten än vad både Stefan Löfven och Magdalena
            Andersson hade förutspått. I förra veckan var det helt plötsligt
            tekniskt och juridiskt komplicerat.
          </note>
          <note>
            Hanteringen av överskottsmålets vara eller icke vara är ett kapitel
            för sig. Det har varit en ryckighet och en osäkerhet i hanteringen
            som är ovärdig denna viktiga fråga. Att ROT-avdraget försämras
            är dåligt. Att man misslyckas med att införa kilometerskatten
            är, åtminstone i det korta perspektivet, bra. Men sammantaget
            ger det en problematisk bild av vad som egentligen pågår i Magdalena
            Anderssons finansdepartement. Det är ett hafs och ett slafs i
            budgetarbetet som vi inte är vana vid i det här landet, och det
            upplevda tappet blir inte mindre av att Magdalena Anderssons företrädare
            rankades som en av världens och Europas vassaste och mest framgångsrika
            finansministrar.
          </note>
          <note>
            Min fråga till finansministern är: Har vi sett nog av löftesbrott,
            180-gradersvändningar och ogenomtänkta utspel som måste tas tillbaka
            lika snabbt som de kommer? Det som står på spel är trovärdigheten
            i den svenska ekonomin. Magdalena Anderssons ryckighet kostar
            i form av osäkerhet om vad som gäller, osäkerhet om ifall lagt
            kort ligger. Det är olyckligt, och det måste få ett slut. Kan
            vi förvänta oss bättring av finansministern?
          </note>
          <note>
            (Applåder)
          </note>
          <note type="speaker">
            Anf. 63 Finansminister MAGDALENA ANDERSSON (S) replik:
          </note>
          <note>
            Herr talman! Emil Källström representerar ett parti som var i
            regerings ­ ställning åtta år . Under den tiden sa man sig vilja
            satsa på svensk lands ­ bygd. Resultatet blev att nästan 15 000
            jobb försvann på den svenska landsbygden. Man ville få ned arbetslösheten.
            Resultatet blev högre arbetslöshet, högre ungdomsarbetslöshet,
            högre långtidsarbetslöshet. Man ville komma åt resultaten i skolan.
            Man ville vända utvecklingen. Följden blev att de svenska skolresultaten
            sjunker snabbare än i något annat OECD-land.
          </note>
          <note>
            Det som regeringen nu gör är att försöka vända Sverige i en annan
            riktning, bort från ofinansierade skattesänkningar, bort från
            att skattesänkning är det rätta svaret oavsett vilken fråga det
            gäller. Nu investerar vi för framtiden så att vi kan säkra tillväxt,
            produktivitet och välstånd i Sverige under lång tid framöver.
            Det görs långsiktiga och strategiska satsningar på att fler ska
            kunna få den utbildning som krävs på framtidens arbetsmarknad.
            Vi rustar vårt järnvägsnät så att vi kan klara transporterna även
            i framtiden. Vi tar viktiga steg i klimatomställningen så att
            vi kan klimatsäkra Sverige, både för att det är rätt och riktigt
            att göra det och för att det skapar jobb, tillväxt och exportmöjligheter
            för svenska företag.
          </note>
          <note>
            Det är långsiktigt strategiska beslut som vi fattar i den här
            budgeten. Det är långsiktigt, det är genomtänkt och det är bra
            för hela Sverige.
          </note>
          <note>
            (Applåder)
          </note>
          <note type="speaker">
            Anf. 64 EMIL KÄLLSTRÖM (C) replik:
          </note>
          <note>
            Herr talman! Jag tolkar finansministerns svar som att den enda
            som inte riktigt har märkt av finansministerns allt annat än förtroendeingivande
            utspel och insatser är finansministern själv.
          </note>
          <note>
            Men det är inte bara det politiska hantverket som brister, utan
            innehållet i politiken är minst lika oroväckande. I sitt anförande
            talade finansministern om en näringspolitisk offensiv. Det här
            om något är en offensiv mot jobbskapare och jobbskapande i Sverige.
            Samtidigt som man höjer skatter med över 27 miljarder är det småsummor
            – några hundra miljoner – som satsas på jobbskapande. Magdalena
            Andersson har ett negativt jobbsaldo på 26,6 miljarder kronor.
          </note>
          <note>
            Hur blir det fler jobb, finansministern? De jobb som vi behöver
            i hela landet – i staden och på landsbygden – hur blir de fler
            av att man höjer skatterna rekordmycket på dem som skapar jobben
            i den svenska ekonomin, nämligen de små och växande företagen?
          </note>
          <note>
            (Applåder)
          </note>
          <note type="speaker">
            Anf. 65 Finansminister MAGDALENA ANDERSSON (S) replik:
          </note>
          <note>
            Herr talman! Man måste se vad skattepengarna används till. Om
            Emil Källström ser ut över världen ser han inte att länder med
            låg skattenivå har fler jobb eller lägre arbetslöshet än länder
            med hög skattenivå. Sambandet går snarare åt andra hållet.
          </note>
          <note>
            Det handlar om att företag behöver något mer än vissa skattenivåer.
            De behöver arbetskraft som har den kompetens som de efterfrågar.
            De behöver barnomsorg så att de anställda kan lämna barnen p å
            dagis. De behöver äldreomsorg så att de anställda inte behöver
            vara hemma och ta hand om sina äldre om de inte vill det. De behöver
            ett fungerande järnvägsnät, något som den borgerliga regeringen
            eftersatte, för att kunna transportera varor till fabrik och de
            färdiga produkterna från fabrik. De beh över fungerande kollektivtrafik
            så att de anställda kan ta sig till jobbet.
          </note>
          <note>
            Samhället hänger ihop. Företagen är en del av samhället. När
            vi förändrar skatterna och gör viktiga framtidsinvesteringar är
            det också bra för de små och medelstora företagen. Så hänger det
            ihop, Emil Källström!
          </note>
          <note>
            (Applåder)
          </note>
          <note type="speaker">
            Anf. 66 ERIK ULLENHAG (FP) replik:
          </note>
          <note>
            Herr talman! Häromdagen stod statsministern i talarstolen och
            försökte förklara alla löftesbrott som skett med den socialdemokratiska
            regeringen. Han gjorde ungefär som Magdalena Andersson: pratade
            om annat. Han talade om ett stort vallöfte till väljarna, nämligen
            jobben. Då tänkte man att vi i dag när budgeten presenteras skulle
            få se effekter på jobben.
          </note>
          <note>
            För varje traineeplats som blir av i Sverige nästa år kommer
            två riktiga jobb för unga att försvinna. Ni höjer skatterna med
            40 gånger mer än ni satsar på näringslivsklimatet. Det var inte
            det som var det stora löftet till svenska folket.
          </note>
          <note>
            Då kan Magdalena Andersson säga att vi bara är en jobbig opposition
            som tjatar. Men jag har läst vad Magdalena Anderssons expertinstitut,
            Konjunkturinstitutet, sagt om regeringens politik och det stora
            löfte som både finansministern och statsministern pratar om gällande
            jobben. Man säger att de höjda socialavgifterna kommer att öka
            arbetslösheten. Man säger att den ensidiga höjningen av a-kassan
            kommer att öka arbetslösheten. Man säger att den sammantagna effekten
            av den politik som regeringen nu presenterar för svenska folket
            kommer att bli en ökad arbetslöshet.
          </note>
          <note>
            Delar finansminister Magdalena Andersson Konjunkturinstitutets
            bedömning? Eller vad vet finansministern som Konjunkturinstitutet
            inte vet?
          </note>
          <note>
            (Applåder)
          </note>
          <note type="speaker">
            Anf. 67 Finansminister MAGDALENA ANDERSSON (S) replik:
          </note>
          <note>
            Herr talman! Erik Ullenhag och Folkpartiet pratar om löften.
            Det är fantastiskt att just Folkpartiet gör det.
          </note>
          <note>
            Jag minns en folkpartistisk valaffisch: Den svenska skolan ska
            vara världsbäst på kunskap. Resultat: Svenska skolresultat sjunker
            snabbast bland alla jämförbara länder.
          </note>
          <note>
            Nästa valaffisch: Klassresan börjar i klassrummet. Resultat:
            Likvärdigheten i den svenska skolan har minskat dramatiskt. Andelen
            elever som går i skolor där minst var femte elev är obehörig till
            gymnasiet har nästan fördubblats.
          </note>
          <note>
            Ännu en valaffisch: Läraren ska bestämma. Resultat: Skolministern
            hade synpunkter på alltifrån var läraren skulle stå i klassrummet
            till vad eleverna skulle ha på sig, liksom på när och hur mobiltelefoner
            skulle vara på- eller avstängda samt var de skulle förvaras.
          </note>
          <note>
            (Applåder)
          </note>
          <note>
            Jag är säker på att Folkpartiet haft de bästa avsikter med sin
            politik. Men inget svek har varit så tydligt under de senaste
            åtta åren som sveket mot de löften Folkpartiet gett. Och inget
            svek i svensk politik har varit så påtagligt och kommer att få
            så långtgående konsekvenser som sveket mot den svenska skolan.
          </note>
          <note>
            (Applåder )
          </note>
          <note type="speaker">
            Anf. 68 ERIK ULLENHAG (FP) replik :
          </note>
          <note>
            Herr talman ! Ja, det var olyckligt att svenska folket röstade
            fram en rödgrön regering. Jag håller med om det. Men nu sitter
            ni med regeringsmakten! Kan ni någon gång svara på någon fråga
            och ta ansvar för vad ni gör? Ni står i talarstolen och säger
            att det viktigaste löftet till väljarna är jobben. Men jag har
            läst era egna dokument.
          </note>
          <note>
            Konjunkturinstitutet ville finansministern inte prata om, och
            jag förstår det. Konjunkturinstitutet kom nämligen fram till att
            er politik gör att det blir högre arbetslöshet i Sverige.
          </note>
          <note>
            Sedan läser jag den budget som ligger på bordet i dag. Vad tror
            ni själva om er politik? Jo, enligt era egna prognoser kommer
            jämviktsarbetslösheten, den arbetslöshet som vi kan påverka som
            politiker, att vara lika hög 2019 som när ni tillträdde.
          </note>
          <note>
            Jag lyssnade alldele s nyss till LO på radio. De sa : Vi kommer
            att svika löftet om jobben på grund av denna politik.
          </note>
          <note>
            Det måste till mycket mer. Finansministern kan väl försöka svara?
            Vad säger hon om Konjunkturinstitutet? Är det som står i budgeten
            fel? Eller har regeringen redan gett upp om jobben?
          </note>
          <note>
            (Applåder)
          </note>
          <note type="speaker">
            Anf. 69 Finansminister MAGDALENA ANDERSSON (S) replik:
          </note>
          <note>
            Herr talman! Den bedömning som regeringen gör i vårbudgeten är
            att arbetslösheten kommer att sjunka något med den politik som
            regeringen genomför. Det beror på att vi gör en del förändringar
            på skattesidan och använder pengarna till jobbförstärkande insatser.
          </note>
          <note>
            Det är viktigt för företag att det finns en fungerande infrastruktur
            och fungerande järnväg. Därför satsar vi redan i år 620 miljarder
            på järnvägen. För att ungdomar ska kunna ta sig in på arbetsmarknaden
            är det viktigt att det finns möjlighet till en gymnasieutbildning
            där man kombinerar yrkesutbildning med jobb. Traineejobben och
            utbildningskontraktet är ett viktigt sätt att sänka trösklarna
            till arbetsmarknaden för ungdomar. Dessutom ska människor som
            i dag sitter fast i fas 3 i stället få utföra riktiga arbetsuppgifter
            med riktig lön.
          </note>
          <note>
            Så ser regeringens jobbpolitik ut i den här budgeten.
          </note>
          <note>
            (Applåder)
          </note>
          <note type="speaker">
            Anf. 70 JAKOB FORSSMED (KD) replik:
          </note>
          <note>
            Herr talman! Före valet kallade sig Socialdemokraterna ”Framtidspartiet”.
            Men nu har framtiden i den socialdemokratiskt ledda regeringen
            delegerats till en enda minister, en framtidsminister, som för
            ett tag sedan levererade lite visdomar om vilken politik som kan
            vara lämplig i framtiden. Vilken var då denna framtidens politik?
            Jo, pålagorna på arbete bör bli lägre. Sänkt skatt på att anställa
            och att arbeta är framtidens melodi och framtidens politik, enligt
            ministern med ansvar för kristallkulan. Detta är ingen rocket
            science.
          </note>
          <note>
            Men ministern med ansvar för kassakistan gör tvärtom. Det blir
            flerdubbelt höjd skatt på att anställa framtiden, det vill säga
            våra unga. Snart blir det troligen dyrare att anställa äldre.
            Det ska bli dyrare att anlita snickare. Det ska bli tiotals miljarder
            dyrare att jobba och anställa. I gengäld blir det några tiotal
            miljoner till samverkan, ett innovationsråd och en industrikansler
            . Det är som att forntiden ringde och ville ha tillbaka sina statsråd.
            Kvar blir då framtidsministern med politiken för att sänka pålagorna
            på arbete och anställningar.
          </note>
          <note>
            Regeringens vägval försvårar för jobb och tillväxt. Min första
            fråga är: Är detta framtidens politik, Magdalena Andersson?
          </note>
          <note>
            Min andra fråga rör den stora utmaningen med demenssjukdomarna
            och den press de sätter på vår äldreomsorg. Med ett pennstreck
            avskaffar nu regeringen i ändringsbudgeten den nationella demensplan
            som riksdagen fattat beslut om. Det är mycket olyckligt. Inte
            heller denna framtidsutmaning, som är så viktig, tar regeringen
            på något som helst allvar. Vad har Magdalena Andersson att säga
            om detta?
          </note>
          <note>
            (Applåder)
          </note>
          <note type="speaker">
            Anf. 71 Finansminister MAGDALENA ANDERSSON (S) replik:
          </note>
          <note>
            Herr talman! Tack, Jakob Forssmed! Vi genomför i den här budgeten
            viktiga investeringar för framtiden när det gäller både jobben,
            skolan och klimatomställningen. Det är centrala satsningar för
            att vi ska säkra framtiden och framtida välstånd i Sverige. Men
            det är klart, vi ärvde ju ett läge där vi hade mycket stora utmaningar
            på de här områdena samtidigt som det var stora underskott i de
            offentliga finanserna. Vad gör man då? Antingen kan man sitta
            med armarna i kors och inte göra något, eller så kan man försöka
            hitta finansiering för att ta sig an framtidsutmaningarna.
          </note>
          <note>
            De borgerliga partierna har nu skällt och gnällt på varenda skattehöjning
            som vi har föreslagit. Men vad är alternativet? Om vi inte hittar
            finansiering får vi sitta med armarna i kors. Det tycker jag är
            en mycket sämre väg att möta framtiden.
          </note>
          <note>
            Jakob Forssmed tar upp demensvården. Demensvården och äldreomsorgen
            är en stor och viktig fråga i Sverige. Därför gör vi en riktad
            satsning på personal i äldreomsorgen, där vi redan i år satsar
            1 miljard för att förstärka bemanningen inom äldreomsorgen. Den
            satsningen växer sedan till 2 miljarder under nästa år. Det är
            ett sätt att förstärka kvaliteten i äldreomsorgen, inklusive demensvården.
            Det är också ett sätt att göra livet lite lättare för dem som
            arbetar där och i dag har väldigt slitsamma och tuffa arbetsförhållanden
            i äldreomsorgen. Det höjer också kvaliteten på ett sätt som gör
            att det känns tryggare för dem som är anhöriga till äldre som
            bor i äldreomsorgen.
          </note>
          <note>
            (Applåder)
          </note>
          <note type="speaker">
            Anf. 72 JAKOB FORSSMED (KD) replik:
          </note>
          <note>
            Herr talman! Det enda man kan göra, förutom att sitta med armarna
            i kors, är alltså att höja skatten på arbete, på företagande och
            på att anställa. Det är mycket intressant i en statsbudget som
            innehåller hundratals miljarder kronor.
          </note>
          <note>
            När vi talar om framtiden känns det nu inte särskilt modernt
            att man nu aviserar ytterligare inskränkningar i människors möjlighet
            att välja när det gäller föräldraförsäkring och annat.
          </note>
          <note>
            Vi talar om äldreomsorgen. Ni säger att det ska tillföras 1 miljard
            till mer personal i äldreomsorgen i år. När man tittar på effekterna
            av er samlade politik i ändringsbudgeten ser vi att det är en
            höjning till äldreomsorgen på 60 miljoner för innevarande år.
            Av den miljard som ni har slagit er för bröstet för är det 60
            miljoner kvar när ni tagit bort demensplanen, satsningen på äldreomsorgens
            personals kompetensutveckling när ni har tagit bort samverkanspengarna
            för kommuner och landsting och när ni har tagit bort kvalitetshöjning
            och kvalitetskontroller, är det detta som återstår: 60 miljoner
            av 1 miljard. Det är inte mycket att yvas över!
          </note>
          <note>
            (Applåder)
          </note>
          <note type="speaker">
            Anf. 73 Finansminister MAGDALENA ANDERSSON (S) replik:
          </note>
          <note>
            Herr talman! Vi sitter inte med armarna i kors. Det är inte heller
            så att vi bara höjer skatten, utan vi gör också en hel del omfördelningar
            inom budgeten. En av de omfördelningar vi gör är just inom äldreomsorgen,
            där vi tar en del pengar som skulle ha gått till mer vaga satsningar
            för att i stället rikta dem direkt till personalförstärkande insatser.
            I år gör vi en nivåhöjning från halvårsskiftet som motsvarar 2
            miljarder på ett år. Det är helt korrekt att detta finansieras
            genom att vi drar ned på en del av de satsningar som Kristdemokraterna
            gärna hade sett, men vi riktar pengarna direkt mot personal.
          </note>
          <note>
            Från den 1 januari görs en satsning med 2 miljarder i år. Med
            denna förändring kan den satsningen genomföras fullt ut redan
            vid halvårsskiftet, och det tror jag att många som nu jobbar inom
            äldreomsorgen eller kommer att få jobb inom äldreomsorgen liksom
            många av de äldre och deras anhöriga kommer att tycka är bra.
          </note>
          <note>
            (Applåder)
          </note>
          <note type="speaker">
            Anf. 74 ULF KRISTERSSON (M):
          </note>
          <note>
            Herr talman! I en trasig värld med tusen och åter tusen problem
            att lösa måste vi ändå kunna se att ganska mycket går åt rätt
            håll och att världen samtidigt blir bättre.
          </note>
          <note>
            I Afrika ser vi hur land efter land har påbörjat sin resa mot
            välstånd. Miljoner människor har fått ett bättre liv, färre svälter
            och fler lever i fungerande samhällen. Över 80 procent av befolkningen
            söder om Sahara har nu mobiltelefon. Marknader öppnas upp. Det
            internationella utbytet växer. Afrika börjar komma i fatt.
          </note>
          <note>
            I finanskrisens epicentrum USA ser vi en tydlig återhämtning
            i dag. Utvecklingen på arbetsmarknaden är stark, och jobben blir
            fler. Investeringarna ökar, och USA är nu den innovativa motorn
            i den globala ekonomiska återhämtningen.
          </note>
          <note>
            I Asiens tillväxtekonomier är bilden blandad. Kina skriver ned
            tillväxten till , med europeiska mått mätt , imponerande 7–8 procent
            efter en lång parentes av extrema tillväxtnivåer. Planetens näst
            största ekonomi går från investeringsdriven till konsumtionsdriven
            tillväxt. Och med världens i särklass största välfärdsprojekt
            ska 1,3 miljarder kineser snart omfattas av sjuk- och pensionsförsäkring.
            De ligger efter oss, men de är snabba. I samma takt växer världens
            största demokrati, och Indien slår in på en väg med kontroversiella
            men absolut nödvändiga ekonomiska reformer. Allt detta gagnar
            naturligtvis i första hand miljoner kineser och indier men också
            många av de framgångsrika svenska företag som sedan länge verkar
            i Asien.
          </note>
          <note>
            Också i Europa ser läget ut att ljusna, delvis beroende på låga
            oljepriser, expansiv penningpolitik och ökad amerikansk efterfrågan.
            Men riskerna ska inte underskattas. Bakslagen duggar tätt. Som
            senaste The Economist påpekar ligger USA:s bnp nu 10 procent över
            n ivån före krisen, m edan Europas bnp visserligen har vänt uppåt
            men fortfarande ligger ett par procent under förkrisnivån. Framgång
            är mycket relativt.
          </note>
          <note>
            Herr talman! Det går rätt bra också för Sverige. Bnp ökar allt
            snabbare, och resursutnyttjandet i ekonomin stiger. Sysselsättningen
            fortsätter att öka, och internationellt sett har vi ett högt arbetskraftsdeltagande
            – både män och kvinnor arbetar, både unga och äldre arbetar. Det
            är bra, men det innebär också att Sverige inte har så många lågt
            hängande frukter att skörda. Reformerna som krävs blir inte mindre
            viktiga, bara svårare att genomföra. Och det är fortfarande hushållens
            efterfrågan som driver på återhämtningen. Vårda den, skatta inte
            bort den.
          </note>
          <note>
            Sverige har alltså ett gott utgångsläge i en hårdnande internationell
            konkurrens. Den kan man möta med frimodighet, självkänsla och
            sunt ifrågasättande, eller med nostalgi, förnekelse och ganska
            ytlig självsäkerhet. Det är min absoluta övertygelse att vi nu
            står inför ett sådant vägval i den ekonomiska politiken. Vi måste
            göra rätt svåra saker, både på kort sikt och på lång sikt.
          </note>
          <note>
            Herr talman! Min allvarligaste kritik mot regeringen i dag är
            därför inte att den på kort sikt gör fel när man river upp så
            många av Alliansens reformer man bara kan. Det är mest fantasilöst
            och förutsägbart. Det mest problematiska är i stället att regeringen
            helt verkar saknar idé och strategi som möter Sveriges långsiktiga
            problem och utmaningar.
          </note>
          <note>
            Låt mig peka på tre sådana helt avgörande samhällsförändringar
            där vi i Sverige nu måste bestämma oss för hur vi vill att vår
            framtid ska se ut och sedan påbörja det mödosamma arbetet med
            att mejsla ut den politik som leder oss åt rätt håll. Här finns
            inga snabba lösningar . Det är ingen enkel resa. H är finns genuina
            dilemman att hantera i politiken; låt oss medge det. Men det är
            sådant som varje seriös regering måste arbeta med.
          </note>
          <note>
            För det första innebar den gamla internationaliseringen att framgångsrika
            svenska företag erövrade världen. Den nya internationaliseringen
            innebär att hela världen också kommer till oss. Stora företag
            måste alltså vilja bo i Sverige men kunna verka överallt. Vi har
            definitivt en sådan tradition att bygga på men inte en sådan tradition
            att bara luta oss mot.
          </note>
          <note>
            Sverige tappar mark gentemot andra länder. Internationella granskningar
            pekar framför allt på problem med våra skattenivåer, på vår arbetsmarknad
            och i vårt utbildningsystem. Här finns uppgifter att bita i. Och
            Sverige måste fortsätta ligga i den internationella toppen för
            den digitala ekonomin.
          </note>
          <note>
            Sverige måste vara ett land som attraherar företag och talanger.
            Då behövs ett företagsklimat där mindre och medelstora företag
            vill och vågar växa runt storföretag som, trots världsmarknaden,
            väljer att ha sitt nav just här i Sverige.
          </note>
          <note>
            Om finansministern alls ser de här pro blemen gör hon inget åt
            dem. Regeringen höjer skatten på arbete och företagande i det
            land som redan har högre skatter än nästan alla andra fria länder.
            Regeringen lägger sedan en enda procent av dessa resurser på det
            man kallar näringspolitik. I stället tillsätts innovationsråd
            och industrikanslerer för att först nu göra den hemläxa som en
            väl förberedd regering borde ha gjort redan före valet.
          </note>
          <note>
            För det andra behöver vi skapa en arbetsmarknad för olika kompetenser.
            Den regering jag tillhörde gjorde naturligtvis inte allt rätt
            och löste inte alla problem som vi såg och mötte. Det gör ingen.
            Jag är den förste att medge det. Men vi bröt utanförs kapet. Från
            svindlande nivåer under 90-talskrisen bet sig utanförskapet fast
            i Sverige. Med en politik som systematiskt gjorde det lönsammare
            att arbeta än att leva på bidrag och en absolut nödvändig reformering
            av de svenska socialförsäkringarna minskade utanförskapet successivt.
            Nyligen kom SCB med siffrorna för 2014. Det är de lägsta siffrorna
            sedan mätningarna började på 90-talet. Detta är en framgång.
          </note>
          <note>
            Men nu växer ett nytt utanförskap fram. Det är smalare. Det är
            djupare. Det handlar framför allt om utomeuropeiskt födda och
            om ungdomar utan utbildning. De blir vår tids långvariga bidragsmottagare
            om vi inte börjar tänka om.
          </note>
          <note>
            Trösklarna på den moderna och krävande svenska arbetsmarknaden
            är fortfarande för höga. Sverige måste hitta nya vägar in till
            det allra första jobbet. Annars kommer många aldrig att kunna
            få sitt andra jobb eller sitt tredje. Men då får inget arbete
            uppfattas vara för dåligt, ingen arbetsplats anses vara för avlägsen
            och ingen arbetstimme upplevas vara olönsam. Varje jobbad timme
            måste räknas. Annars kommer tusentals människor att känna att
            det är de som inte räknas.
          </note>
          <note>
            Också inför denna utmaning står regeringen helt svarslös. De
            förslag som läggs fram kommer tvärtom att förvärra situationen.
            Regeringen höjer trösklarna till det första jobbet genom att göra
            det dyrare att anställa unga. Regeringen försämrar förutsättningarna
            för enkla men vita jobb inom RUT-sektorn, där många invandrare
            får sitt allra första jobb i Sverige. Nämnde regeringen över huvud
            taget att vi har väsentliga problem med integration i dag i Sverige?
            Nej.
          </note>
          <note>
            För det tredje måste Sverige säkra välfärdens långsiktiga finansiering
            och nu påbörja de reformer som kan möta den, egentligen, fantastiska
            demografiska utvecklingen.
          </note>
          <note>
            På 2020-talet, när andelen äldre ökar på allvar, kommer kostnaderna
            för vår gemensamt finansierade välfärd att öka snabbt. Misslyckas
            vi med denna fundamentala uppgift kommer generationer att ställas
            mot genera ­ tioner. De spänningar som vi redan ser i pensionssystemet
            är då bara början. Nyckeln ligger i att inte tillåta transfereringarna
            att bli den gökunge som tränger ut allt annat ur välfärdsboet.
            Välfärdstjänster som utbildning, förskola och sjukvård måste prioriteras
            före populära utbyggnader av bi ­ dragssystemen.
          </note>
          <note>
            Allt fler äldre inte bara kan utan vill jobba högre upp i åldrarna.
            Det är ett genuint resursslöseri att svenskarna går i pension
            i snitt vid 63 ½ års ålder. I det läget vill regeringen höja skatten
            för äldre som vill fortsätta arbeta.
          </note>
          <note>
            Men även här och nu ser vi kostnadstryck i de offentliga finanserna
            som måste hanteras. Sjukfrånvaron ökar igen, trots att Sverige
            rimligen har en av världens allra friskaste befolkningar. I det
            läget tar regeringen bort tidsgränser i sjukförsäkringen och höjer
            förtidspensionen. Just där tror inte jag att lösningen ligger.
          </note>
          <note>
            Herr talman! Sverige har alltså några riktigt viktiga och långsiktiga
            utmaningar framför sig. Det är då, i en tid av återhämtning och
            när Sverige har bättre förutsättningar än många andre ekonomier,
            som man ska påbörja de långsiktiga reformer som rustar oss inför
            nästa kris och som rustar oss för konkurrensen med resten av världen.
          </note>
          <note>
            Det är alltså dags att än en gång göra som Sverige gjorde på
            90-talet. Efter den krisen tog vi oss samman. Vi gjorde saker
            som har haft avgörande betydelse också för våra framgångar i dag.
            Det handlar om ett nytt finanspolitiskt ramverk, en oberoende
            riksbank, ett nytt pensionssystem, omfattande avregleringar och
            omfattande avmonopoliseringar.
          </note>
          <note>
            Detta går att göra igen. Det handlar inte om exakt samma åtgärder
            och inte om samma problem men om samma anda. Vi kan göra detta
            i samförstånd och med respekt för våra olika ståndpunkter, eller
            vi kan fortsätta slåss om hur verkligheten ser ut tills verkligheten
            har sprungit förbi oss.
          </note>
          <note>
            Jag känner ett stort ansvar för att mitt parti kommer att ta
            Sveriges utmaningar på stort allvar och före nästa val berätta
            vad vi avser att göra efter nästa val – med vem, hur och med vilka
            resurser. Det är nämligen det man förväntas klara av när man äger
            regeringsmakten.
          </note>
          <note>
            (Applåder)
          </note>
          <note type="speaker">
            Anf. 75 Finansminister MAGDALENA ANDERSSON (S) replik:
          </note>
          <note>
            Herr talman! Tack, Ulf Kristersson, för ett intressant anförande!
            Vad gäller skattepolitiken har jag försökt förstå vad Moderaternas
            linje är.
          </note>
          <note>
            I valrörelsen sa ni att man skulle nå 1 procents överskott i
            de offentliga finanserna till år 2018. Vad jag förstår är det
            någonting som ni står fast vid. Det innebär att man i så fall
            behöver höja skatten eller spara på utgifter motsvarande 40 miljarder
            kronor. 40 miljarder är mycket. Det motsvarar kostnaden för ungefär
            hela försvaret eller för hela rättsväsendet – domstolar, åklagare
            och polis. Eller det motsvarar ungefär 80 000 undersköterskor.
          </note>
          <note>
            I budgetmotionen från i höstas skriver ni att ni ska återkomma
            med förslag till skattehöjningar för att kunna uppnå överskottsmålet.
            Skatterna ska alltså höjas, även om det är fel när regeringen
            gör det. Men samtidigt som skatterna ska höjas säger Ulf Kristersson
            i Dagens Industri att man vill att skattenivån ska bli lägre.
            Och Anna Kinberg lovar sänkt skatt för äldre som jobbar, inte
            för pensionärer.
          </note>
          <note>
            Ni är emot våra skattehöjningar. Ni måste själva spara 40 miljarder,
            och ni ska samtidigt sänka skattenivån. Jag undrar bara hur ni
            ska få ihop det. Först och främst undrar jag hur ni ska finansiera
            40 miljarder för att nå överskottsmålet. Ni ska göra detta samtidigt
            som ni sänker skattenivån. Jag vet inte riktigt hur stora skattesänkningar
            Moderaterna tänker sig framöver. Hur långt ned ska skattenivån
            gå i Sverige? Men framför allt undrar jag: Hur ska det finansieras,
            utöver de här 40 miljarderna?
          </note>
          <note>
            Det här är ingen enkel matematik. Det skulle bara vara intressant
            att höra en inriktning om var man ska skära. Är det på skolan,
            universiteten, sjukvården, äldreomsorgen, järnvägsunderhållet
            eller försvaret? Bara att få en inriktning från Ulf Kristersson
            tror jag skulle vara välgörande för debatten.
          </note>
          <note>
            (Applåder)
          </note>
          <note type="speaker">
            Anf. 76 ULF KRISTERSSON (M) replik:
          </note>
          <note>
            Herr talman! Jag har viss förståelse för att finansministern
            är väldigt nyfiken på allianspartiernas budget. Det brukar liksom
            vara de som styr riket. Det är klart att det hade varit viktigt
            för henne att veta detta på en gång.
          </note>
          <note>
            Jag börjar med överskottsmålet. Det är en ganska central fråga.
            Vi har diskuterat den många gånger. Först och främst tycker jag
            att det är anmärkningsvärt att finansministern så snabbt efter
            ett val säger raka motsatsen jämfört med före valet. Både vi och
            finansministern vet att överskottsmålet gäller över en konjunkturcykel.
            Den rymmer betydande bedömningar på vägen. Det innebär att man
            bestämmer sig för att man över konjunkturcykeln ska tillbaka till
            ett överskott, så att vi har resurser att använda när de resurserna
            behövs.
          </note>
          <note>
            Mycket få bedömare skulle säga att Sverige har varit ansvarslöst
            som har byggt upp överskottet under de goda år vi hade och använt
            resurserna, inklusive underskott, under krisåren. Det skulle faktiskt
            inte ens finansministern göra.
          </note>
          <note>
            Sedan kan vi ta skattefrågan. Jag hade haft lite större respekt
            och varit lite mer ödmjuk inför finansministerns skepsis till
            skattesänkningar i fråga om arbete om ni bara tog bort jobbskatteavdragen.
            Det är jätteenkelt. Med några pennstreck i skattetabellerna ändrar
            man allt detta och tar bort jobbskatteavdragen. Det ger säkert
            på kort sikt lite skatteintäkter.
          </note>
          <note>
            Vi har inte sagt att skatt är fel. Vi har inte sagt att skatt
            inte behövs. Vi säger inte: Inga skatter kan komma att höjas.
            Vi säger: Var mycket försiktig när du höjer skatt på arbete och
            företagsamhet som gör att andra människor kommer i sysselsättning
            och blir skattebetalare!
          </note>
          <note>
            Det är en väldig skillnad däremellan. Jag förstår att ni nu tänker
            avveckla någon del av jobbskatteavdraget. Jag vill gärna höra
            exakt vilka jobbskatteavdrag som är rätt och exakt vilka som inte
            är rätt.
          </note>
          <note>
            (Applåder)
          </note>
          <note type="speaker">
            Anf. 77 Finansminister MAGDALENA ANDERSSON (S) replik:
          </note>
          <note>
            Herr talman! Vi har varit tydliga med att vi vill trappa ned
            jobbskatteavdraget för dem som har de allra högsta inkomsterna.
            Har man miljoninkomster tycker vi kanske inte att ett jobbskatteavdrag
            är det som behövs för att man ska ta sig till jobbet.
          </note>
          <note>
            Däremot svarar inte Ulf Kristersson på frågan: Vill Moderaterna
            höja skatten för att nå överskottsmålet på 1 procent till år 2018,
            som man sa i valrörelsen? Eller vill man sänka skatterna på det
            sätt som Ulf Kristersson har uttalat efter valet?
          </note>
          <note>
            Om man nu ska nå 1 procent och samtidigt sänka skattetrycket
            undrar jag: Hur ska man krympa statens budget och de offentliga
            utgifterna? Jag är övertygad om att vi båda tycker att plus och
            minus på lång sikt måste gå ihop.
          </note>
          <note type="speaker">
            Anf. 78 ULF KRISTERSSON (M) replik:
          </note>
          <note>
            Herr talman! Det är ju vi som med viss frenesi – många ekonomer
            tycker kanske att det har varit överdrivet – har varit noga med
            att det ska gå ihop. Det är mer än så: Man ska sikta på att uppnå
            ett överskott. Om man nöjer sig med att sikta på i bästa fall
            balans kan jag garantera att man kommer att nå underskott.
          </note>
          <note>
            Vi har kanske varit ännu försiktigare i den frågan, men det syftar
            till att vi ska ha resurser att använda i finanspolitiken när
            det behövs.
          </note>
          <note>
            Jag hade nog varit lite mer imponerad om Socialdemokraterna hade
            protesterat under de krisår då vi hade resurser att använda och
            om de då sagt att det hade varit mycket bättre om vi hade använt
            de pengarna tidigare och stått i samma läge som ganska många andra
            europeiska ekonomier. Vi kommer tillbaka före den 6 maj med vårt
            samlade budgetalternativ.
          </note>
          <note>
            Men jobbskatteavdraget är bara en del av den samlade beskattningen
            på arbete. Andra delar slår rätt in mot låginkomsttagare och människor
            som arbetar i de branscher som vi har fått upp efterfrågan på
            i den vita ekonomin. Det drabbar inga miljonärer.
          </note>
          <note>
            (Applåder)
          </note>
          <note type="speaker">
            Anf. 79 OSCAR SJÖSTEDT (SD) replik:
          </note>
          <note>
            Herr talman! Jag är lite nyfiken på exakt var och exakt när Alliansen
            tappade bort sitt självförtroende. Man har bevisligen tidigare
            kunnat agera såväl i regering som i opposition, men i ett svep
            har man lyckats med konststycket att förhandla bort sig själv
            a till oigenkännlighet och i ärlighetens namn faktiskt också till
            meningslöshet.
          </note>
          <note>
            Jag syftar givetvis på den så kallade decemberöverenskommelsen
            som bland många väljare har fått den mycket lämpliga och talande
            förkortningen DÖ. Det är alltså ett oppositionsblock i ord, men
            i konkret handling sluter man upp och ställer sig bakom ett i
            övrigt inkompetent regeringsblock.
          </note>
          <note>
            Därför måste jag få fråga Ulf Kristersson: Hur länge ska detta
            få fortsätta? Är det verkligen Moderata samlingspartiets mening
            att man under hela två mandatperioder varken ska tillhöra oppositionen
            eller regeringsunderlaget?
          </note>
          <note>
            (Applåder)
          </note>
          <note type="speaker">
            Anf. 80 ULF KRISTERSSON (M) replik:
          </note>
          <note>
            Herr talman! Själv brukar jag föredra DÖK som förkortning.
          </note>
          <note>
            Jag har ett budskap till Oscar Sjöstedt och ett till övriga.
            Budskapet till Oscar Sjöstedt är att det inte går att bygga en
            majoritet på någonting så lösligt och enfrågeorienterat som Sverigedemokraterna.
          </note>
          <note>
            (Applåder)
          </note>
          <note>
            Det fanns helt enkelt inget alternativ.
          </note>
          <note>
            Till övriga vill jag säga att den nya regeringen i grund och
            botten vilar på att det finns tre partier till vänster som tillsammans
            är fler än Alliansen. Vi berättade före valet vilken regering
            vi ville bilda. De andra vägrade även detta. Resultatet blev en
            regering som lutar åt vänster.
          </note>
          <note>
            Vi hade inget alternativ med mindre än att riskera ständiga regeringskriser,
            ständiga budgetkriser. Av många goda skäl – ekonomiska, politiska,
            moraliska – var det inget alternativ för oss att acceptera en
            sådan sak.
          </note>
          <note>
            Jag har stor förståelse, och det är fortfarande riktat till övriga,
            för den frustration många borgerliga väljare känner som innebär
            att vi inte dagligen och stundligen bara kan välta regeringen
            över bord när det skulle funka.
          </note>
          <note>
            Men vi måste tänka lite längre än så. Vi måste kunna formera
            ett alter ­ nativ som skapar en trovärdig ekonomisk politik och
            inte bygger en situa ­ tion av permanent kris som skulle skada
            svenska hushåll, svenska företag och hela Sverige.
          </note>
          <note>
            (Applåder)
          </note>
          <note type="speaker">
            Anf. 81 OSCAR SJÖSTEDT (SD) replik:
          </note>
          <note>
            Herr talman! Jag tackar för svar. Någonstans är det så klart
            så att partipolitiken handlar både om att fånga upp opinion och
            att driva opinion, att samtidigt vara lyhörd och ändå ha modet
            att försöka övertala väljarna om en viss inriktning på politiken.
          </note>
          <note>
            I någon bemärkelse kan jag så klart glädja mig åt att Moderaterna
            verkar strunta i det förstnämnda, för resultatet är ju som alla
            känner till en ganska kraftig väljarflykt från just Moderaterna
            till mitt eget parti Sverigedemokraterna.
          </note>
          <note>
            För landets del blir jag dock lite orolig. Det är nämligen inte
            direkt hälsosamt i en demokrati att det ledande oppositionspartiet,
            Sverigedemokraterna, har ett väljarstöd på bara 13 procent. Det
            är inte hälsosamt.
          </note>
          <note>
            Jag ställer frågan en gång till: Är Moderaterna ett parti som
            är lyhört gentemot sina väljare? Om så är fallet, är Ulf Kristersson
            då medveten om att en majoritet av Moderaternas väljare skulle
            ha föredragit ett samarbete med Sverigedemokraterna?
          </note>
          <note>
            (Applåder)
          </note>
          <note type="speaker">
            Anf. 82 ULF KRISTERSSON (M) replik:
          </note>
          <note>
            Herr talman! Politik handlar både om att göra sådant man i grund
            och botten är övertygad om är rätt och att lösa praktiska problem
            på vägen. Ju mer dessa två harmonierar, desto bättre är det.
          </note>
          <note>
            I grund och botten är jag övertygad om att ni inte har en föreställning
            om vad som är bra för Sverige på lång sikt , totalt sett. Jag
            tycker att ni har fundamentalt fel.
          </note>
          <note>
            (Applåder)
          </note>
          <note>
            Det hindrar inte att ni kan hitta ett eller annat guldkorn någonstans.
            Det kan till och med Vänsterpartiet göra. Men jag bygger inte
            en politisk majoritet och en budget som kan riskera landets ekonomiska
            framtid på att ett eller annat guldkorn råkar finnas framför näsan.
            Man måste vara långsiktig. Man måste ha en idé om helheten.
          </note>
          <note>
            Jag tycker att vi har lärt oss under åtta år i regeringsställning
            att ansvarstagande innebär att både formulera politik, att svara
            för den politiken inför väljarna och att stå för den efteråt.
            Det handlar om att formulera alternativ som hänger ihop för alla
            andra, inte bara att plocka upp det bästa man hittar för stunden.
          </note>
          <note>
            (Applåder)
          </note>
          <note type="speaker">
            Anf. 83 JANINE ALM ERICSON (MP) replik:
          </note>
          <note>
            Herr talman! Klimatförändringarna är på riktigt, och de är redan
            här. Vi står inför utmaningen att klara av en snabb omställning
            till förnybar energi och minska vår energiförbrukning.
          </note>
          <note>
            Fredrik Reinfeldt slog redan 2006 i regeringsförklaringen fast
            att klimatfrågan är en ödesfråga för Sverige och världen. Ambitionen
            från Moderaterna var hög, och miljöutmaningarna och klimatförändringarna
            skulle få större uppmärksamhet.
          </note>
          <note>
            För att vara en ödesfråga för Sverige var det förvånansvärt lite
            som den moderatledda regeringen sedan gjorde under sina åtta år
            vid makten för att göra något åt problemet. Vi ser att de borgerliga
            partiernas politik, med Moderaterna i spetsen, inte fungerat för
            att nå miljömålen eller på allvar klara klimatutsläppen. Moderaterna
            har haft åtta år på sig att genomföra förslag för att nå målen.
          </note>
          <note>
            I stället har vi fått se återkommande skattesänkningar som universallösning
            för samhällets utmaningar. Nu står vi här med uteblivna investeringar
            och högre arbetslöshet än när Alliansen påbörjade skattesänkningarna,
            samtidigt som vi ser ut att missa 14 av 16 miljömål. Särskilt
            olyckligt är det att klimatomställningen haltar och att de miljöstyrande
            skatterna minskat, samtidigt som klimatförändringarna blir alltmer
            påtagliga.
          </note>
          <note>
            Så sent som i höstas konstaterade de borgerliga också i sin budgetmotion
            att klimatförändringarna är vår tids största utmaning och kräver
            såväl regionala och nationella som globala lösningar. Tyvärr blir
            det bara tomma ord när det är så få reformer som föreslås för
            att lösa just denna ödesfråga.
          </note>
          <note>
            Vad är egentligen Moderaternas lösning för att uppnå miljömålen
            och hejda klimatförändringarna?
          </note>
          <note type="speaker">
            Anf. 84 ULF KRISTERSSON (M) replik:
          </note>
          <note>
            Herr talman! Jag delar uppfattningen att klimatfrågorna är helt
            centrala för varje modernt samhälle, liksom frågan om social rättvisa
            är det. Men dessa frågor lever inte i ett vakuum. Det är inte
            så att ett land utan tillväxt, ett land utan resurser blir ett
            rättvist land för dem som mest behöver offentlig omsorg. Ett sådant
            land blir heller inte ett miljövänligt land. Vi kan se samma sak
            över nästan hela jordklotet: Länder utan tillväxt och resurser
            som inte kan göra mer än det absolut nödvändigaste är extremt
            sällan miljövänliga länder. De länder som har kommit längst i
            innovation och teknisk utveckling har däremot både råd, intresse
            och förmåga att ägna sig åt det som också gynnar miljön.
          </note>
          <note>
            Det känns ovant att ge beröm i en budgetdebatt, men jag tycker
            att den grundläggande inställning som ni ofta har haft, det vill
            säga grön skatteväxling, att försöka beskatta sådant som vi vill
            ha mindre av och kompensera med mindre beskattning på arbete,
            visar på områden där vi skulle kunna förenas.
          </note>
          <note>
            Jag har respekt för en sådan hållning. Man kan säkert dividera
            om detaljerna, men i grund och botten förstår jag bevekelsegrunderna:
            Vi försöker gynna den sortens arbete som skapar resurser i ett
            samhälle, och vi försöker missgynna den sortens förstörelse av
            miljön som är irreparabel.
          </note>
          <note>
            Men ni har ju släppt det där. I dag accepterar ni plötsligt bara
            skattehöjningar och inga skattesänkningar. Ni medverkar precis
            till den politik som Per Bolund före valet sa var helt oacceptabel.
          </note>
          <note>
            Kom tillbaka till den ursprungliga idén i stället! Driv dynamik,
            tillväxt, företagsamhet och modernitet, och använd ert engagemang
            till att förbättra miljön! Där skulle ni behövas.
          </note>
          <note>
            (Applåder)
          </note>
          <note type="speaker">
            Anf. 85 JANINE ALM ERICSON (MP) replik:
          </note>
          <note>
            Herr talman! Jag tror att det syns i det budgetförslag som nu
            avlämnas att vi har ganska höga ambitioner för miljön.
          </note>
          <note>
            Däremot märker jag att Ulf Kristersson blir svaret skyldig om
            Moderaternas egna ambitioner för just miljömålen och när det gäller
            att hejda klimatförändringarna.
          </note>
          <note>
            En närliggande fråga är att en viktig insats för att stärka Sverige
            både på sikt och för att hejda klimatförändringarna är att satsa
            på tågen och järnvägsunderhållet. Det är också en fråga som Moderaterna
            de senaste åren har haft ansvar för. Under dessa år är det många
            som har stått och väntat på försenade tåg och blivit sena till
            sina arbetsplatser, och mycket gods har inte levererats i tid.
            Enligt Trafikverkets beräkningar kostar förseningarna 5 miljarder
            per år för samhället.
          </note>
          <note>
            Tidigare har Alliansen lovat att satsa på tågutveckling. Men
            en av de första åtgärderna var att minska anslaget till järnvägsunderhållet
            kraftigt i höstens budgetförslag. Ska den historiskt långsiktiga
            satsningen på järnväg tolkas …
          </note>
          <note type="speaker">
            Anf. 86 ULF KRISTERSSON (M) replik:
          </note>
          <note>
            Herr talman! Jag förstår att det finns stor nyfikenhet på var
            allianspartiernas budgetar kommer att landa den 6 maj. Jag förstår
            det. Ge er till tåls! De kommer.
          </note>
          <note>
            Jag bor i Strängnäs. Det jag inte vet om tågförseningar är inte
            värt att veta. Jag lovar! Jag vet också att när alliansregeringen
            trädde till för åtta år sedan gjordes massiva investeringar de
            första åren i infrastruktur, i reparationer och i renoveringar.
            Jag tror att vi i grund och botten är överens om att de har missköts
            under mycket lång tid i Sverige. Över olika regeringar har vi
            varit mer förtjusta i att bygga nytt än att underhålla det som
            har funnits. Här finns en gemensam skuld.
          </note>
          <note>
            Jag tror att vi gjorde rätt mycket under åren för att förbättra
            den infrastruktur som finns. Det måste göras ännu mer. När det
            byggs mer måste vi ta hänsyn till att det gamla också måste underhållas.
            Här finns mycket mer att göra.
          </note>
          <note type="speaker">
            Anf. 87 ULLA ANDERSSON (V) replik:
          </note>
          <note>
            Herr talman! I förra veckan kunde vi se en dokumentär om er,
            Nya moderaterna, på tv. Den var intressant. Den handlade om er
            omvandlingsprocess. Där kunde alla höra en intervju med Ulrica
            Schenström. Henne känner Ulf Kristersson mycket väl. Hon var en
            av hjärnorna bakom omvandlingen och Fredrik Reinfeldts högra hand
            under lång tid.
          </note>
          <note>
            Ulrica Schenström beskrev er politik på ett ovanligt och rättframt
            sätt. Det var så tydligt att man kände igen de egentliga moderaterna.
            Hon sa nämligen att det var viktigt att sänka ersättningen i a-kassan
            så att folk steg upp från soffan och började jobba.
          </note>
          <note>
            De arbetslösa är lata, och det är därför de är arbetslösa. Så
            skulle man kunna sammanfatta den meningen. Så tydliga är ni sällan
            annars.
          </note>
          <note>
            Förstörelsen av a-kassan var ett av borgerlighetens paradnummer
            i regeringsställning. Det var inget olycksfall i arbetet, som
            ni har låtit påskina emellanåt. Ni svalde att sänka en ersättning
            som redan var påtagligt låg – från 730 kronor till 680 kronor
            per dag. Sedan dess har ersättningen legat stilla. Ni har höjt
            avgifterna och gjort det svårare att kvalificera sig. Inte ens
            en av tio får ut 80 procent av sin tidigare inkomst vid arbetslöshet
            om man har varit heltidsanställd. Nio av tio är underförsäkrade,
            och få av de arbetslösa omfattas i dag av arbetslöshetsförsäkringen.
          </note>
          <note>
            Sverige är ett land i OECD där det reella skyddet har sjunkit
            mest. Ni borde vara nöjda. Med den utgångspunkt ni har haft borde
            i så fall arbetslösheten ha sjunkit kraftigt; om det handlade
            om att de arbetslösa enbart var lata.
          </note>
          <note>
            Min frågor till Ulf Kristersson är: Hur låg behöver ersättningen
            vara för att vi ska nå full sysselsättning? Är 14 400 kronor före
            skatt …
          </note>
          <note type="speaker">
            Anf. 88 ULF KRISTERSSON (M) replik:
          </note>
          <note>
            Herr talman! Vi väntar spänt på filmen om det nya Vänsterpartiet.
          </note>
          <note>
            Man kan ha olika uppfattning om exakt var nivån i våra socialförsäkringar
            ska ligga. Det är helt legitimt. Historiskt har vi haft olika
            tak och olika ersättningsnivåer. Ingenting är lättare att diskutera
            än var optimum finns. Jag deltar gärna i en sådan diskussion.
          </note>
          <note>
            Men att låtsas som att incitament inte har betydelse är faktiskt
            bara dumt. Om de inte betyder något, varför inte ta bort alla
            regler och begränsningar i sjukförsäkringen? Varför bara sista
            tidsgränsen? Varför inte alla tidsgränser? Varför inte höja till
            100 procent ersättning i oändlig tid – om incitament inte har
            någon betydelse? Om det inte betyder något att arbeta eller inte
            arbeta för att få ut ersättningar, varför tar ni inte bort alla
            regelverk som finns i dag?
          </note>
          <note>
            Jag vågar nog påstå att evidensen är monumental för att incitamenten
            har betydelse när det gäller gränsen mellan att arbeta och inte
            arbeta. Sedan måste man klokt, omdömesgillt och empatiskt bestämma
            sig för vilka nivåer som är rimliga givet situationen.
          </note>
          <note>
            Jag tycker att det vi har i dag är acceptabelt bra. Jag tycker
            fortfarande att beskattningen på arbete är så pass hög att det
            begränsar människor från att komma in på arbetsmarknaden. Men
            att ta bort alla tidsgränser skulle få helt förödande konsekvenser.
          </note>
          <note>
            Det vi ser i dag är något annat. Utanförskapet har minskat påtagligt.
            Det är inte mina data utan SCB:s data. Nivåerna är i dag på väsentligt
            lägre nivåer än när vi tog över ansvaret, men det är fortfarande
            djupt och smalt. Det är andra grupper som i dag står utanför arbetsmarknaden,
            som lever i långvarigt bidragsberoende. Det är där vi måste göra
            våra insatser. Det handlar om en kombination av regelverk och
            ökade möjligheter att få de jobb som växer fram. De två sakerna
            hänger ihop.
          </note>
          <note>
            (Applåder)
          </note>
          <note type="speaker">
            Anf. 89 ULLA ANDERSSON (V) replik:
          </note>
          <note>
            Herr talman! De nya moderaterna är lika de gamla moderaterna.
            Man tror att människor inte vill arbeta, inte vill göra rätt för
            sig. Man slår på de arbetslösa i stället för att slå mot arbetslösheten.
            Moderaterna säger med ord att man står bakom den svenska modellen,
            men arbetslöshetsförsäkringen är en grundbult i den svenska modellen.
          </note>
          <note>
            Moderaternas värdering är alltså att 680 kronor per dag är alldeles
            för högt om man är arbetslös. Att leva på 10 000 kronor i månaden
            är tufft och oerhört svårt. Det var många människor som fick en
            oerhört tuff situation under krisen när ni var i regeringsställning.
            De betalade ett högt pris.
          </note>
          <note>
            Ulf Kristersson undviker att svara på frågan. Är det Moderaternas
            grundinställning att de arbetslösa är lata och att de därför ska
            piskas in i jobb?
          </note>
          <note>
            (Applåder)
          </note>
          <note type="speaker">
            Anf. 90 ULF KRISTERSSON (M) replik:
          </note>
          <note>
            Herr talman! Det är Moderaternas absoluta grundinställning att
            alla människor som kan arbeta och bidra ska arbeta och bidra efter
            förmåga. Det kräver en möjlighet att komma in på arbetsmarknaden,
            att det finns goda incitament för att vilja arbeta, att det finns
            skyddssystem som brukas men inte missbrukas. Inget av detta är
            egentligen okänt för er heller. Ni vet precis som alla andra att
            situationen i början av 1990-talet och i början av 2000-talet
            var helt ohållbar. Välfärdssystemen föröddes av att de användes
            till en sådan grad att människor stod utanför arbetsmarknaden
            och aldrig kom in.
          </note>
          <note>
            Detta var inte värdigt. Det var inte värdigt svensk välfärdspolitik.
            Det var inte värdigt arbetsmarknaden. Enskilda människor for illa
            av detta.
          </note>
          <note>
            Hela historien bakom svensk välfärdspolitik – på tio sekunder
            – har handlat om att hjälpa människor när de behöver hjälp men
            att ha höga förväntningar på att alla kan bidra. En kärv generositet.
            Det har ni helt missat.
          </note>
          <note>
            (Applåder)
          </note>
          <note type="speaker">
            Anf. 91 OSCAR SJÖSTEDT (SD):
          </note>
          <note>
            Herr talman! Jag skulle vilja inleda med att återge en tidigare
            socialdemokratisk riksdagsledamot. Han sa att folk uppfattar vallöften
            som löften, och det är ett problem för dem.
          </note>
          <note>
            Vi skulle kunna tro att det var ett olycksfall i arbetet. Om
            det hade varit så väl hade jag säkert också stått ut med det.
            Dessvärre verkar det inte vara så utan i stället ett utslag av
            en tämligen osympatisk partikultur. Säg vad som helst och gör
            vad som helst, så länge det gynnar opinionssiffrorna tillfälligt.
            Om man ändå lyckas vinna ett val har väljarna hela fyra år på
            sig att glömma bort allt det som sas innan valet men som visade
            sig inte stämma efter valdagen.
          </note>
          <note>
            Förbifart Stockholm, denna inte bara för Stockholm utan även
            för resten av landet så viktiga transportinfrastrukturinvestering,
            skulle byggas före valet. Bland de första besluten efter valet
            var att frysa projektet till den nätta kostnaden av 4 miljoner
            kronor per dygn. Hål som hade grävts skulle hellre fyllas igen
            – till ingen nytta.
          </note>
          <note>
            Bromma flygplats, viktig även den för både Stockholm och resten
            av landet, skulle få vara kvar – före valet. Efter valet utsåg
            man en förhandlingsperson med det uttalade och explicita syftet
            att stänga Bromma flygplats. De konsekvenser det skulle ha medfört
            för det lokala näringslivet i olika delar av landet är svåröverblickbara
            men uppenbart negativa.
          </note>
          <note>
            Överskottsmålet och det finanspolitiska ramverket skulle vara
            kvar och hedras – före valet. Efter valet förstod man från socialdemokratiskt
            håll att man hade dragit på sig så kraftiga utgiftsökningar att
            detta inte var möjligt. Då ansåg man att det var bättre att helt
            enkelt slopa målet, alltså den ambition om ordning och reda i
            statsfinanserna som under lång tid åtnjutit kraftig parlamentarisk
            uppbackning med undantag för den extrema vänstern.
          </note>
          <note>
            Herr talman! I alla dessa fall har Sverigedemokraterna med sin
            vågmästarroll mellan de två gamla blocken stått som en garant
            för det sunda förnuftets politik. Tack vare Sverigedemokraternas
            49 ledamöter i denna kammare verkar det nu som att Förbifart Stockholm
            ska byggas, att Bromma flygplats ska finnas kvar och att överskottsmålet
            inte ska avskaffas. Jag både tror och hoppas att det är betydligt
            fler än våra egna drygt 800 000 väljare som uppskattar vårt agerande
            härvidlag.
          </note>
          <note>
            Herr talman! Regeringens föreslagna åtgärder i den ekonomiska
            vårpropositionen innehåller inga positiva nyheter för den svenska
            industrin eller för svensk tillväxt och i förlängningen inte heller
            för svensk välfärd.
          </note>
          <note>
            Massiva skattehöjningar är att vänta för dem som bor på landsbygden
            och är beroende av att ta bilen till och från jobbet i och med
            höjningen av bensinskatten.
          </note>
          <note>
            Motiveringen härtill gör mig än mer förbryllad. Det faktum att
            det globala oljepriset har sjunkit ska tydligen motivera en skattehöjning
            på svensk bensin. Då undrar givetvis vän av ordning: Till vilken
            nivå måste oljepriset stiga igen innan samma regering med samma
            motiv väljer att sänka bensinskatten?
          </note>
          <note>
            Jag tror att alla här förstår exakt vad det här handlar om: Socialdemokraternas
            partner in crime, Miljöpartiet, har fått sin vilja igenom i just
            denna del av budgetförhandlingarna. Men låt mig då vara tydlig:
            Alla väljare bor inte på Södermalm i Stockholm bara för att Miljöpartiets
            väljare bor på Södermalm i Stockholm, och alla kan dessvärre inte
            åka tunnelbana till eller från jobbet.
          </note>
          <note>
            Man vill också kraftigt försämra möjligheterna till att göra
            RUT- och ROT-avdrag. Det är två uppskattade reformer som har gjort
            svarta jobb till vita och på det hela taget är helt självfinansierande.
            Från ett statsfinansiellt perspektiv förefaller det därför fullständigt
            meningslöst att genomföra dessa åtgärder. Den enda bevekelsegrund
            som kvarstår är ideologisk dog ­ matism.
          </note>
          <note>
            Vi har också kommit att förstå att det är Socialdemokraternas
            andra partner in crime, Vänsterpartiet, som har låtit föreslå
            skattehöjningar på vanliga svenskars sparkonton. Det populära
            investeringssparkontot eller ISK, en hyfsat förmånlig sparform,
            har man från vänsterhåll tydligen stört sig på något enormt. Även
            här, herr talman, är det givetvis det ideologiska och dogmatiska
            perspektivet som ligger till grund, inte det balanserade, pragmatiska
            och förnuftiga.
          </note>
          <note>
            Tyvärr är svenska folket redan i dag, i en relevant internationell
            kontext, ganska dåligt på att spara. Det finns en gammal sanning
            som säger att man bör ha minst en årslön på sparkontot som buffert.
            De flesta kommer tyvärr inte ens upp i en månadslön.
          </note>
          <note>
            Det faktum att det numera finns en ganska förmånlig sparform
            retar givetvis upp den lilla vänsterminoriteten i denna kammare,
            för om Sveriges medborgare byggde upp ett eget sparkapital och
            därmed gjorde sig mindre beroende av staten skulle behovet av
            ett vänsterradikalt parti kraftigt minska. Men för alla vanliga
            medborgare vore det däremot en utomordentligt bra idé att låta
            bygga upp en buffert för att på så sätt göra sig lite mindre beroende
            av det offentliga och av det ibland ganska nyckfulla beteendet
            hos oss politiker.
          </note>
          <note>
            Herr talman! De fyra allianspartierna borde inte ha någon särskilt
            hög svansföring över huvud taget i en budgetdebatt. De har genom
            den redan ökända decemberöverenskommelsen visat att de inte bara
            är fullständigt värdelösa förhandlare utan också saknar såväl
            självförtroendet som viljan – eller ledarskapet – att faktiskt
            påverka de sakpolitiska frågorna.
          </note>
          <note>
            De senaste opinionsmätningarna gör gällande att omkring 1 miljon
            röstberättigade svenska medborgare står bakom Sverigedemokraternas
            politik. Vi står här, redo att prata, samtala, förhandla och samarbeta.
            Ibland kan vi kanske låta både tuffa och hårda i vår retorik,
            men jag lovar er att både som personer och som parti är vi faktiskt
            ganska ödmjuka. Och med 13 procents väljarstöd förväntar vi oss
            givetvis inte 100 procents inflytande. Med 13 procents väljarstöd
            förväntar vi oss ungefär 13 procents inflytande. Det verkar ganska
            rimligt.
          </note>
          <note>
            Den dagen ni i Alliansen återfår ert självförtroende hoppas jag
            att ni slår en signal, för det är inte rimligt att en liten socialistisk
            minoritet ska kunna regera Sverige i avsaknad av en kraftfull
            oppositionsmajoritet.
          </note>
          <note>
            (Applåder)
          </note>
          <note>
            Herr talman! För egen del kommer vi att prioritera för Sverige
            oerhört viktiga frågor. Den svenska industrin sysselsätter 650
            000 människor och ytterligare ungefär 350 000 personer i den industrinära
            tjänstesektorn. Vår vårbudgetmotion, som vi kommer att presentera
            i god tid före den 6 maj, kommer att fokusera i princip uteslutande
            på industrins villkor.
          </note>
          <note>
            Vi kommer att ifrågasätta gamla sanningar. Vi kommer att vrida
            och vända på varenda sten. Vi kommer att analysera skattesystem,
            kompetensförsörjning, energibehov, infrastruktur och annan lagstiftning.
            Vi kommer att göra det utifrån förutsättningen att industrin sysselsätter
            såväl högkvalificerad spetskompetens som mindre kvalificerade
            tjänstejobb. Vad innebär det? Jo, det innebär att förbättrade
            villkor för industrin generellt medför bättre villkor för alla
            grupper i samhället, vare sig man är högutbildad eller lågutbildad,
            man eller kvinna, ung eller gammal, landsbygdsbo eller stadsbo,
            inrikes född eller utrikes född. Den som tycker att integrationspolitik
            är viktig borde därför intressera sig för industrins villkor.
            Det är där morgondagens arbetstillfällen finns.
          </note>
          <note>
            (Applåder)
          </note>
          <note>
            I detta anförande instämde Paula Bieler, Sara-Lena Bjälkö, Mikael
            Eskilandersson, Runar Filper, Carina Herrstedt, Heidi Karlsson,
            Per Klarberg, David Lång, Jonas Millard, Roger Richtoff, Jimmy
            Ståhl och Christina Östberg (alla SD).
          </note>
          <note type="speaker">
            Anf. 92 EMIL KÄLLSTRÖM (C) replik:
          </note>
          <note>
            Herr talman! I den mån Vladimir Putin sitter och följer den här
            debatten kan vi vara säkra på att han håller både en och två tummar
            för Oscar Sjöstedt. Oscar Sjöstedt och Sverigedemokraterna är
            Vladimir Putins bästa vänner i denna kammare. Det är partier såsom
            Sverigedemokraterna och andra nynationalistiska partier Europa
            över som med ekonomiskt stöd och uppmuntran har Moskvas öra.
          </note>
          <note>
            Sverigedemokraterna och andra liknande europeiska partier är
            inte sena att betala tillbaka. Sedan Sverigedemokraterna gjorde
            entré i Europaparlamentet har man tillsammans med nationalistiska
            vänner röstat mot att slopa tullar för Moldavien, avstått från
            att stödja resolutioner som kritiserar Ryssland och sagt nej till
            associationsavtal med ett antal länder från det forna Sovjetblocket
            – allt i enlighet med Vladimir Putins vilja.
          </note>
          <note>
            Några som inte åtnjuter samma sverigedemokratiska stöd är Sveriges
            unga och våra småföretagare. När vi nyligen röstade om att ytterligare
            sänka arbetsgivaravgifterna för unga var Sverigedemokraterna det
            enda parti som röstade nej. Regeringspartierna lade ned sina röster,
            men Sverigedemokraterna röstade mot. I stället, skrev man i en
            reservation, ska man ta de pengarna och lägga dem på arbetsmarknadsåtgärder.
            Utöver detta vill man höja restaurangmomsen.
          </note>
          <note>
            Det här är en omodern politik. Det är en politik som kastar grus
            i maskineriet för de jobbskapare vi har och de ansatser vi gör
            för att få fler jobb för unga på arbetsmarknaden.
          </note>
          <note>
            Kort sagt: Sverigedemokraterna verkar tycka bättre om Vladimir
            Putin och Moskva än om Sveriges unga som försöker få in en fot
            på arbetsmarknaden. Det tycker jag är allvarligt.
          </note>
          <note type="speaker">
            Anf. 93 OSCAR SJÖSTEDT (SD) replik:
          </note>
          <note>
            Herr talman! Jag kan garantera Emil Källström att Vladimir Putin
            inte är särskilt poppis hos vare sig mig eller mitt parti – snarare
            tvärtom. Om det är så, vilket mycket väl kan stämma, att man har
            röstat på ett visst sätt i Europaparlamentet kan det möjligen
            förklaras av – Emil Källström är säkert själv väl medveten om
            det – att man där jobbar inom ramen för partigrupper. Där handlar
            det om att kompromissa. Det tänker jag inte gå in på i detalj
            nu, för det här är trots allt en budgetdebatt.
          </note>
          <note>
            Vi kan i och för sig fortsätta på det temat. Om Centerpartiet
            nu har börjat oroa sig för Putins aggression, varför har de då
            ägnat åtta år åt att montera ned Försvarsmakten?
          </note>
          <note>
            (Applåder)
          </note>
          <note>
            Sverigedemokraterna har varit i särklass bäst vad gäller att
            återupprusta det svenska försvaret. Det gör vi givetvis till väldigt
            stor del för att vi ser en stor , aggressiv granne. Där har Centerpartiet
            varit med om att nedmontera möjligheten att freda vår mark i händelse
            av en mer orolig tid. Emil Källström får gärna redogöra för varför
            de vill demontera Försvarsmakten.
          </note>
          <note>
            Låt mig lite kort kommentera nedsättningen av arbetsgivaravgifterna,
            det vill säga ungdomsrabatten, som tagits upp här. Det är riktigt
            att vi avskaffar ungdomsrabatten. De pengar vi får in från det
            använder vi till att avskaffa den allmänna löneavgiften för småföretag.
            Det är en gigantiskt stor reform – 24 miljarder kronor per år
            – som skulle medföra att alla småföretag med upp till nio anställda
            inte betalar någon allmän löneavgift.
          </note>
          <note>
            Vi riktar om satsningen. Det är inte så att vi gör en generell
            höjning av arbetsgivaravgifterna, utan vi riktar om satsningen
            till vad vi tror är mer effektivt.
          </note>
          <note>
            (Applåder)
          </note>
          <note>
            I detta anförande instämde Sara-Lena Bjälkö, Heidi Karlsson och
            Roger Richtoff (alla SD).
          </note>
          <note type="speaker">
            Anf. 94 EMIL KÄLLSTRÖM (C) replik:
          </note>
          <note>
            Herr talman! Jag har noterat att de som kommenterar denna debatt
            på Twitter tar upp försvarsfrågan, precis som Oscar Sjöstedt.
            I detta nu pågår förhandlingar mellan ett antal partier i syfte
            att – utifrån vårt perspektiv – stärka den svenska försvarsförmågan
            och å stad komma ett lyft i försvarsanslagen.
          </note>
          <note>
            När det gäller de två frågor jag tog upp och varför jag begärde
            replik på Oscar Sjöstedt får han vrida och vända sig bäst han
            vill. Det går inte att komma ifrån att inget parti i denna kammare,
            när chansen getts, har röstat så proryskt som Sverigedemokraterna.
          </note>
          <note>
            Här skiljer de sig från andra högst suspekta partier, till exempel
            Dansk f olkeparti, som inte alls har samma facit från Europaparlamentets
            voteringar. Jag vet att den sverigedemokratiska medlemsstocken
            är högst volatil, så det kanske inleds uteslutningsärenden mot
            dessa ledamöter. Än så länge är det dock högt uppsatta sverigedemokrater
            som de facto har röstat på det sättet.
          </note>
          <note type="speaker">
            Anf. 95 OSCAR SJÖSTEDT (SD) replik:
          </note>
          <note>
            Herr talman! Jag får än en gång lindra den oro som Emil Källström
            uppenbarligen känner. Sverigedemokraterna är inte, har aldrig
            varit och kommer aldrig att bli något Putinvänligt parti. Det
            finns inte på världskartan. Jag kan lugna Centerpartiet och Emil
            Källström med att det inte förhåller sig på det sättet.
          </note>
          <note>
            Om vi går tillbaka till försvarsförhandlingarna verkar det inte
            gå så bra för Alliansen där. Man verkar inte särskilt enade. Det
            går inte att komma ifrån det faktum att man under åtta års tid
            i regeringsställning har bidragit till att demontera Försvarsmakten.
            Man kommer inte ifrån det bara för att man nu sitter och pratar
            om saker.
          </note>
          <note>
            Centerpartiets ingångsvärde räcker inte på långa vägar. Det är
            inte i närheten av vad som skulle behövas, utan där är Sverigedemokraternas
            budgetmotion den enda realistiska.
          </note>
          <note>
            (Applåder)
          </note>
          <note>
            I detta anförande instämde Sara-Lena Bjälkö, Heidi Karlsson och
            Roger Richtoff (alla SD).
          </note>
          <note type="speaker">
            Anf. 96 JANINE ALM ERICSON (MP):
          </note>
          <note>
            Herr talman! Våren är här. Våren är en tid av framtidstro. Det
            känns i naturen, och det märks i skolorna där man planerar utflykter,
            loppisar och konserter. Och det märks också i politiken.
          </note>
          <note>
            I dag när regeringen har presenterat sin vårbudget är vi många
            som känner tro på framtiden. Återigen blir det tydligt att vi
            gör helt andra prio ­ riteringar än de som rått de senaste åtta
            åren.
          </note>
          <note>
            Vi prioriterar skolan genom att anställa fler lärare. Vi prioriterar
            klimatet genom att satsa på tågen så att de går i tid. Och vi
            prioriterar bostäder genom att investera i fler små hyresrätter
            för unga. Vi prioriterar jobb genom just dessa framtidsinvesteringar,
            och vi prioriterar jämställdheten genom att minska skillnaden
            mellan kvinnor och män. Detta är en budget för framtidstro och
            hållbarhet.
          </note>
          <note>
            Men de här satsningarna är inte gratis. Vi kommer att behöva
            höja skatten inom några områden för att ha råd med de framtidsinvesteringar
            som Sverige så akut behöver. Men vi tror att de flesta kan acceptera
            att det blir lite mindre avdrag för köksrenoveringen om man vet
            att pengarna går till bostäder för unga. Och vi tror att de flesta
            kan tänka sig 50 kronor i högre bensinavgift per månad om man
            vet att pengarna går till skolan eller tågen.
          </note>
          <note>
            Herr talman! På tal om våren gör klimatförändringarna att våren
            kommer allt tidigare till Sverige. Forskarna säger att det kan
            handla om en vecka på de senaste 50 åren. Det kan ju kännas skönt,
            men vi vet ju också att klimatförändringarna gör att arter dör
            ut i allt snabbare takt.
          </note>
          <note>
            För oss människor innebär extrema väder både lidande och stora
            kostnader. Den globala uppvärmningen måste hejdas, och i det arbetet
            ska Sverige återigen ha en ledande roll.
          </note>
          <note>
            Miljöskatter är ett viktigt verktyg för att nå ett hållbart samhälle,
            men under de senaste åren har deras styrande effekt minskat i
            stället för att öka. Därför föreslår nu regeringen en höjning
            av energiskatten och andra miljöskatter.
          </note>
          <note>
            Det blir dessutom möjligt för kommuner att söka pengar för lokala
            klimatinvesteringar i till exempel kollektivtrafik och cykelbanor.
            Pengarna till FN:s gröna fond är också av avgörande betydelse
            för en solidarisk internationell klimatpolitik och för att möjliggöra
            att klimatförhandlingarna i Paris senare i år blir en framgång.
          </note>
          <note>
            Herr talman! I tisdags i förra veckan stoppades all tågtrafik
            söder om Stockholm. Det är inget anmärkningsvärt. Vi vet ju att
            tågförseningar på grund av bristande underhåll sker nästan dagligen.
            Det minnesvärda var att regeringen samma dag presenterade sin
            stora satsning på just järnvägsunderhållet.
          </note>
          <note>
            Mer pengar till järnvägen ger nämligen färre tågstopp, resenärerna
            slipper vänta på perrongerna och godset kommer fram i tid. Att
            investera i järnvägen är också att investera i framtiden, för
            nya jobb och en hållbar utveckling.
          </note>
          <note>
            Bostadsbristen är ett annat stort problem som gör att ungdomar
            i dag tvingas tacka nej till jobb eller utbildning. De hittar
            helt enkelt ingenstans att bo. Det kan knäcka framtidstron även
            hos den mest optimistiske.
          </note>
          <note>
            Men under Mehmet Kaplans första halvår som minister har det hänt
            mer på bostadsmarknaden än vad som skedde under åtta år av alliansstyre.
            Regeringen har åtagit sig att bygga 250 000 nya bostäder under
            de när ­ maste åren.
          </note>
          <note>
            Vi satsar dessutom på stadsmiljöavtal, upprustning av miljonprogramsområden
            och över 3 miljarder i stimulanser för att sätta fart på byggandet
            av små klimatsmarta hyresrätter. Det är att tänka på framtiden,
            för det är investeringar som ger jobb och leder till en hållbar
            utveckling.
          </note>
          <note>
            Herr talman! På långfredagen rullade en traktorburen protest
            genom Sverige – en demonstration för rätten att leva och arbeta
            på landsbygden. Det är beklämmande att så många jobb och så mycket
            service försvunnit från byar och mindre orter. Det är en utveckling
            vi tycker är viktig att vända.
          </note>
          <note>
            Med den här budgeten kommer förslag som kan underlätta för företag
            och göra en grön omställning möjlig, även på landet. Sådana förslag
            är stödet för att göra biogas av gödsel, det så kallade metanreduceringsstödet,
            bredbandsutbyggnad i hela landet och ett landsbygdspaket som ska
            ge resurser till infrastruktur och service.
          </note>
          <note>
            Företagare i hela landet, var de än är verksamma, behöver rätt
            förutsättningar för att växa och utvecklas.
          </note>
          <note>
            Herr talman! I dag har regeringen överlämnat en budget med nya
            prio ­ riteringar, för jobben, klimatet, skolan och jämställdheten.
            Det är en bud ­ get för framtidstro – för natur och miljö, för
            Sveriges barn och unga och för kvinnor och män i hela landet.
          </note>
          <note>
            (Applåder)
          </note>
          <note type="speaker">
            Anf. 97 EMIL KÄLLSTRÖM (C) replik:
          </note>
          <note>
            Herr talman! Om någon någonsin tillåter sig att tro att Miljöpartiet
            är ett parti för hela landet ser vi tyvärr ett facit från den
            förda regeringspolitiken som säger tvärtom.
          </note>
          <note>
            I tidigare replikskiften mellan mig och Janine Alm Ericson har
            jag kunnat konstatera att de reformer som Miljöpartiet slår sig
            för bröstet för mer eller mindre uteslutande är sådana som gynnar
            storstäderna framför landsbygden och övriga landet. Det är straffskatter
            på såväl gödsel som avstånd i sig, med kilometerskatten, även
            om den nu är uppskjuten på grund av teknisk-juridiska svårigheter.
            Men jag föreställer mig att Janine Alm Ericson fortfarande tycker
            att det är en superbra idé att börja beskatta avstånd i sig i
            form av en kilometerskatt.
          </note>
          <note>
            På byggsidan ser vi nu att de neddragningar som görs på ROT-avdraget
            slår mot byggjobb i hela landet, såväl i landsorten som i mindre
            och större städer. De jobben har gynnats av ROT-avdraget, som
            har skapat jobb och företagande i hela landet. De pengarna går
            nu till att subventionera byggande i primärt storstäderna. De
            är dessutom upplagda så att det blir mer pengar per kvadratmeter
            ju större stad man bygger i. Det är en enorm centralisering av
            resurser.
          </note>
          <note>
            Vi ska först och främst konstatera att byggsubventioner i sig
            är dålig politik, eftersom det gör byggande dyrare och hämmar
            produktivitetsutveckling och innovation.
          </note>
          <note>
            Min fråga till Janine Alm Ericson är: Varför fortsätter ni på
            denna ensidigt storstadsvänliga politik? Och när vi nu talar om
            ROT-avdraget och byggsubventioner: Varför låter ni byggjobbare
            och mindre investeringar runt om i landet betala för att Miljöpartiet
            vill leka socialister när det gäller storstädernas bostadsbyggande?
          </note>
          <note type="speaker">
            Anf. 98 JANINE ALM ERICSON (MP) replik:
          </note>
          <note>
            Herr talman! Emil Källström talar om facit för landsbygdsutveck
            ­ lingen. Där kan man konstatera att det facit som vi har hittills
            är just det facit som Centerpartiet har åstadkommit under sina
            åtta år i alliansrege ­ ringen. Det var en stor debatt här i riksdagen
            i går som handlade om ut ­ vecklingen och när statliga jobb och
            annat försvinner. Där har vi lite grann att hämta hem.
          </note>
          <note>
            Jag tycker i stället att vi ska fokusera på att vi har en samsyn
            om att det är ett stort problem med den oerhört snabba urbanisering
            som sker. Våra båda partier värnar om landsbygden. Jag tycker
            att vi ska försöka se om vi oftare kan hitta samsyn i stället
            för att slå varandra i huvudet.
          </note>
          <note>
            När det handlar om våra prioriteringar: Sverige står inför stora
            framtidsutmaningar. En av dem, som jag tog upp i mitt anförande,
            var bostadsbyggandet. Unga människor har ingenstans att bo. De
            kan inte ta jobb som de får. De kan inte ta utbildningsplatser.
            Det ser vi som ett oerhört stort problem. Men det kanske har gått
            Centerpartiet förbi att vi har en stor bostadsbrist som vi faktiskt
            behöver göra något åt.
          </note>
          <note>
            Min fråga till Centerpartiet blir: Hur tänker ni se till att
            det byggs små hyresrätter som ungdomar har råd att bo i?
          </note>
          <note type="speaker">
            Anf. 99 EMIL KÄLLSTRÖM (C) replik:
          </note>
          <note>
            Herr talman! Vi såg att bostadsbyggandet ökade från låga nivåer
            redan innan en ny socialistisk regering började tala om subventioner.
            Varför då? Jo, därför att vi under åtta år hade jobbat med regelförenklingar,
            förenklade planprocesser och ett allmänt bättre klimat för att
            stimulera fram bostadsbyggande. Det är den lite svårare men betydligt
            sundare vägen att få till bostadsbyggande på marknadsmässiga grunder.
            Att förstöra bostadsmarknaden med nya subventioner, subventioner
            som förstör innovation och som förstör produktivitetsutveckling
            är dålig politik.
          </note>
          <note>
            Jag välkomnar den dag då Janine Alm Ericson i praktisk politik
            följer upp talet om att det är viktigt med utveckling i hela landet.
            Jag kan bara konstatera att när det kommer till faktiska prioriteringar
            handlar det om höjd skatt på gödsel, en helt ny skatt på avstånd
            och subventioner av storstäderna på landsbygdens bekostnad. Det
            går inte hand i hand med retoriken.
          </note>
          <note type="speaker">
            Anf. 100 JANINE ALM ERICSON (MP) replik:
          </note>
          <note>
            Herr talman! Vi är överens om att bostadsbyggandet har legat
            på extremt låga nivåer. Den höjning som kom nu kan bero på förenklade
            regelprocesser. Sådant tycker jag också är viktigt. Vi behöver
            snabba på och förenkla – absolut!
          </note>
          <note>
            Men att bostadssubventioner skulle vara dålig politik stämmer
            inte. Boverket har konstaterat att två av tre bostäder som byggdes
            under tiden när investeringsstödet fanns inte skulle ha byggts
            om vi inte hade haft de subventionerna, så det du sa stämmer inte
            riktigt.
          </note>
          <note>
            När vi pratar om saker att uppnå och de straffskatter som Emil
            Källström påstår att Miljöpartiet vill ha: Jag skulle i det fallet
            vilja fråga: Hur tänker Centerpartiet uppnå de miljö- och klimatmål
            som vi i riksdagen gemensamt har kommit överens om?
          </note>
          <note type="speaker">
            Anf. 101 ERIK ULLENHAG (FP) replik:
          </note>
          <note>
            Herr talman! Gustav Fridolin var noggrann med att påpeka, innan
            han gick in i regeringen, att det är viktigare att få politiskt
            inflytande än vad som står på visitkorten. Jag kan tyvärr konstatera
            att Miljöpartiet vann visitkorten och att Vänsterpartiet vann
            politiken.
          </note>
          <note>
            När man är i det läget att man inte har så mycket att berätta
            om vad man gör, eftersom en hel del av det man ville göra inte
            blir av, då riskerar man att ta åt sig äran för vad andra gör
            eller har gjort.
          </note>
          <note>
            Det var en intressant artikel i Dagens Industri häromdagen som
            Per Bolund och Mikael Damberg skrev tillsammans. Det intressanta
            med den var att det, herr talman, stod så här: ” De små och medelstora
            företagen ligger bakom en stor del av den jobbtillväxt vi nu ser
            börjar komma i Sverige. ” Det är otroligt positivt att jobben
            växer till. Det är nog så att Per Bolund och Mikael Damberg tänkte:
            Nu ska vi låtsas lite grann att det beror på oss. Men det är först
            i dag som det över huvud taget ligger en budget på riksdagens
            bord som kan påverka jobbtillväxten.
          </note>
          <note>
            Jag skulle vilja fråga Janine Alm Ericson: Vilka slutsatser drar
            du och Per Bolund beträffande vad som fungerat som är förklaringen
            till att de nya jobben nu växer fram i små och medelstora företag
            som en följd av Alliansens politik?
          </note>
          <note type="speaker">
            Anf. 102 JANINE ALM ERICSON (MP) replik:
          </note>
          <note>
            Herr talman! Det här med företagarpolitik och vad som är bra
            för företag tycker jag är en oerhört välkommen debatt. Det borde
            vi prata mer om i kammaren, och vi borde också ofta problematisera
            den bilden lite mer.
          </note>
          <note>
            Företag behöver inte bara sänkta skatter. Företag behöver också
            en fungerande infrastruktur. Företag behöver också att det finns
            en bra skola och bra omställningsmöjligheter för att få den kompetens
            som de behöver.
          </note>
          <note>
            Om de gemensamma samhällssatsningarna inte görs finns det inte
            heller några människor som kan ta de jobb som det behövs arbetskraft
            till. När det inte finns en fungerande infrastruktur kommer inte
            människorna till jobbet. Man får inte sitt gods in och ut från
            lagret. Får man dessutom arbetskraft kanske de inte kan ta jobbet
            eftersom medarbetarna helt enkelt inte hittar någonstans att bo.
          </note>
          <note>
            Jag välkomnar företagsdebatterna i högre utsträckning och ser
            fram emot Erik Ullenhags svar på hur ni anser att de gemensamma
            utmaningar som samhället står för bör lösas, efter flera år av
            uteblivna investeringar.
          </note>
          <note type="speaker">
            Anf. 103 ERIK ULLENHAG (FP) replik:
          </note>
          <note>
            Herr talman! Jag noterade igen att ett parti som sitter i regeringen
            inte var i närheten av att svara på den fråga som jag ställde.
            Den fråga som jag ställde var utifrån en artikel från regeringen
            där man slår fast att det är jättebra att jobben nu växer fram
            i små och medelstora företag.
          </note>
          <note>
            Jag och Janine Alm Ericson måste vara överens om att det är Alliansens
            ekonomiska politik som har gällt och som nu gäller i Sverige,
            och då växer jobben fram. Då funderade jag: Har Janine Alm Ericson
            någon fundering kring vad det är som gör att Per Bolund kan skriva
            en artikel tillsammans med regeringen och säga att jobben växer
            fram, och vilka lärdomar kan man dra av vad vi gjorde rätt?
          </note>
          <note>
            Jag tror inte att det man gör nu är rätt – satsar 1 krona på
            företag och näringsliv och höjer skatten 40 gånger mer. Jag tror
            inte att det är en bra idé att ha 7 000 traineeplatser och samtidigt
            höja skatten på att anställa unga, så att 18 000 jobb försvinner.
          </note>
          <note>
            Jag försöker en gång till, Janine Alm Ericson: Vad ligger bakom
            Per Bolunds analys att jobben nu växer, tack vare Alliansens politik?
          </note>
          <note type="speaker">
            Anf. 104 JANINE ALM ERICSON (MP) replik:
          </note>
          <note>
            Herr talman! Som jag försökte säga i mitt inlägg men kanske miss
            ­ lyckades med: Jobbtillväxten beror inte bara på olika former
            av skatte ­ tryck, vilket verkar vara borgarnas och Folkpartiets
            intryck i frågan. Att jobben nu växer beror naturligtvis också
            på en tillväxt i marknad. Det ser lite bättre ut på den europeiska
            marknaden, som är en stor del av Sveriges exportmarknad. Det är
            klart att påverkan på de olika delarna är stor.
          </note>
          <note>
            Jag skulle inte, om jag var som Folkpartiet, slå mig så mycket
            för bröstet för att det bara är ens egna åtgärder som nu ger utslag.
          </note>
          <note>
            (Applåder)
          </note>
          <note type="speaker">
            Anf. 105 JAKOB FORSSMED (KD) replik:
          </note>
          <note>
            Herr talman! Min fråga till Janine Alm Ericson blir: Vad vill
            Miljöpartiet numera? Vi vet att Miljöpartiet är emot tillväxt.
            På det sättet är regeringens politik och den här budgeten en framgång:
            Det finns förslag som begränsar tillväxten, men på andra punkter
            är det svårare att känna igen Miljöpartiet.
          </note>
          <note>
            Ni talar ibland om grön skatteväxling, det vill säga att höja
            skatten på miljöstörande verksamhet och sänka den på arbete. Ibland
            vurmar ni för tjänsteekonomin och att vi behöver få fram mer tjänster
            i stället för att konsumera prylar.
          </note>
          <note>
            Men det som ni presenterar är en rödgrön svartväxling, där skatten
            höjs på allt, särskilt på jobb och tjänster. Er överlägset största
            skattehöjning vill ni göra på att anställa och ge unga människor
            jobb, inte på att förorena naturen. Ni försämrar för tjänsteföretag
            – skapar osäkerhet, höjer skatter, hindrar jobb inom ombyggnad,
            reparation och hushållsservice, det vill säga sådant som ger vita
            jobb och som faktiskt också ger mer tid för rela ­ tioner mellan
            människor.
          </note>
          <note>
            Ni lovade i valrörelsen ett utökat RUT. Men nu är resultatet
            tvärtom, och det blir inskränkningar i RUT.
          </note>
          <note>
            En central del av politiken för er del numera tycks vara att
            strypa valfriheten och lägga krokben för dem som vill bidra inom
            välfärdssektorn med innovationer och nytänkande. Det läggs en
            död hand över företag som vill vara med och utveckla välfärden
            och som inte vågar nyanställa och som inte vågar investera i dag
            på grund av er uppgörelse med Vänsterpartiet. Av den valfrihet
            och mångfald som Miljöpartiet en gång slogs för återstår snart
            mest tvång, veto och enfald.
          </note>
          <note>
            Vad har hänt, Janine Alm Ericson? Är detta vad Miljöpartiet vill?
          </note>
          <note type="speaker">
            Anf. 106 JANINE ALM ERICSON (MP) replik:
          </note>
          <note>
            Herr talman! Jag kan tala om för Jakob Forssmed vad Miljöpartiet
            vill. Vi vill bygga ett Sverige som är starkt för framtiden. Vi
            ser efter åtta år av alliansstyre att det har saknats stora investeringar
            som måste till för att vi ska kunna utveckla Sverige.
          </note>
          <note>
            Vi behöver satsa på klimatet. Klimatförändringarna och miljöförstöringen
            är någonting som vi måste fortsätta ta på mycket stort allvar.
            Vi måste bygga bostäder så att de unga har någonstans att bo om
            de ska kunna ta ett jobb, utbilda sig eller bara flytta hemifrån.
          </note>
          <note>
            Vi måste satsa på jobbtillväxten med bra förslag som faktiskt
            leder till att det blir en utveckling för framtiden.
          </note>
          <note type="speaker">
            Anf. 107 JAKOB FORSSMED (KD) replik:
          </note>
          <note>
            Herr talman! Jag kan förstå att man vill göra den typen av satsningar
            som Janine Alm Ericson här redogör för. Men jag förstår inte varför
            man för den sakens skull måste lägga krokben för de företag som
            vill vara med och bidra i välfärden.
          </note>
          <note>
            En av Janine Alm Ericsons företrädare i finansutskottet, Mikaela
            Valtersson, skrev nyligen följande:
          </note>
          <note>
            Det är sorgligt att Miljöpartiet, som har varit vän av mångfald
            och valfrihet på skolområdet, nu leder jakten på friskolorna.
          </note>
          <note>
            Kan det bli tydligare?
          </note>
          <note>
            Janine Alm Ericson sa i sitt anförande att vi för att klara av
            detta måste höja vissa skatter. Men måste ni höja skatten på dem
            som ger till Röda Korset, Stadsmissionen och Rädda Barnen som
            era förslag innebär när det gäller att ta bort avdragsrätten för
            gåvor? Är det vad Miljöpartiet står för och vad ni vill?
          </note>
          <note type="speaker">
            Anf. 108 JANINE ALM ERICSON (MP) replik:
          </note>
          <note>
            Herr talman! Som jag sa tidigare till Jakob Forssmed vill Miljöpartiet
            vara med och bygga ett Sverige som är starkt för framtiden. I
            det ingår också att ha grundläggande förutsättningar för en fungerande
            välfärd. I det kommer frågan om vinster i välfärden in, där de
            borgerliga partierna gärna har ett mycket högt tonläge som egentligen
            inte är motiverat av de förslag som nu är framlagda i utredningsdirektiv
            och så vidare. Där finns det goda förutsättningar för att vi ska
            kunna behålla den mångfald i välfärden som vi tycker är viktig.
          </note>
          <note>
            Långsiktiga förutsättningar och ett Sverige som är starkt gör
            också att vi kan ta hand om våra medborgare. Men tycker Jakob
            Forssmed kanske att det är bättre att barn som behöver glasögon
            eller mediciner ska vara utlämnade till välgörenhet? Är det inte
            bättre att vi ser till att våra allra svagaste faktiskt blir omhändertagna
            inom det välfärdssystem som vi har?
          </note>
          <note>
            (Applåder)
          </note>
          <note type="speaker">
            Anf. 109 EMIL KÄLLSTRÖM (C):
          </note>
          <note>
            Herr talman! När vi möts för denna debatt är det i tider av såväl
            inrikespolitisk som säkerhetspolitisk och ekonomisk osäkerhet.
          </note>
          <note>
            Vi vet att Sverige har utmaningar som måste mötas. Vi vet att
            vi måste bli bättre på att möta så vitt skilda problem som klimatutmaningen,
            ungas psykiska ohälsa, finansiering av vårt försvar och att få
            in fler människor i arbete.
          </note>
          <note>
            Det finns de som säger att skattehöjningar och fler politiska
            pekpinnar är svaret och lösningen på alla dessa problem. Jag och
            Centerpartiet kommer aldrig att stämma in i den kören.
          </note>
          <note>
            Vårt bidrag i svensk politik och i den här debatten är att i
            stället peka på var de nya resurserna skapas, hur fler kommer
            in i värmen och hur fler får möjlighet att växa.
          </note>
          <note>
            Herr talman! I Sverige har ett antal politiska rörelser de senaste
            åren byggt en stor del av sin retorik på att det var bättre förr.
            Man hävdar att Sverige var lite bättre i går än i dag. Och antagligen
            är det lite sämre i morgon.
          </note>
          <note>
            I flera år har Socialdemokraterna, Vänsterpartiet och Miljöpartiet
            hävdat att något har gått sönder. Vad detta något är vet ingen.
            Det syns inte i statistiken som säger att såväl den svenska ekonomin
            som den svenska välfärden står starkare än kanske någonsin.
          </note>
          <note>
            Sverigedemokraterna å sin sida blickar tillbaka till fornstora
            dagar som aldrig har funnits.
          </note>
          <note>
            Detta är en farlig retorik. Likt droppen urholkar stenen finns
            det människor som efter ett tag köper retoriken.
          </note>
          <note>
            Vi ser också oroande tecken på att denna känsla håller på att
            slå rot. Hushållens optimism dalar efter regeringsskiftet. Detta
            innebär i förlängningen onödig osäkerhet, investeringar som aldrig
            görs och chanser som inte tas. Det slår mot jobben, det slår mot
            företagandet och det slår mot utvecklingen.
          </note>
          <note>
            Herr talman! I den här debatten vill jag lyfta fram motsatsen:
            optimism och framtidstro. Sverige behöver mer av den varan och
            har all anledning att se framtiden an med tillförsikt. Låt mig
            lyfta fram bara några exempel.
          </note>
          <note>
            Det svenska varumärket står starkare än kanske någonsin. Made
            in Sweden och made by Sweden står starkt i klassiska grenar och
            breddas med hjälp av våra duktiga musikproducenter, teknikföretag
            som formar utvecklingen och vår växande besöksnäring som lockar
            med bland annat förstklassig mat och dryck.
          </note>
          <note>
            När finansbranschen står inför en stor omställning och den gamla
            logiken utmanas av crowdfunding, gräsrotsfinansiering, och arbetssätt
            som bygger på många bäckar små är det svenska spelare som Toborrow,
            Funded by me och Lendify som står för den infrastrukturen.
          </note>
          <note>
            Vi har visat att det går att kombinera en växande ekonomi och
            jobbskapande med såväl miljöhänsyn som öppenhet för både arbetskraftsinvandring
            och en generös flyktingmottagning när världen står i brand.
          </note>
          <note>
            Jag för min del tror inte att det är någon slump att vi bland
            de länder som klarat den europeiska ekonomiska krisen bäst också
            återfinner de länder som har mest human migrationspolitik och
            mest ambitiös miljöpolitik. Öppenhet, kreativitet och hållbarhet
            är nämligen viktiga komponenter också i en modern ekonomi.
          </note>
          <note>
            Allt detta bär på löften om mer. Vi har inte maxat den svenska
            potentialen. Det finns fler jobb, fler företag, fler innovationer
            som i dag inte tillåts slå rot. Om vi kan hitta tillbaka till
            framtidstro och optimism och kombinerar det med en frihetsagenda
            som tillåter människor att växa och som inte håller människor
            nere och stänger dem ute kan vi tillsammans åstadkomma stordåd.
          </note>
          <note>
            Regeringens politik innebär tyvärr steg bort från det Sverige
            jag vill se. De som skapar de nya jobben, de nya innovationerna
            och den stärkta välfärden är också de som får betala med salta
            skatter och nya doser regelkrångel.
          </note>
          <note>
            Herr talman! Jobbskapandet i dag är grunden för morgondagens
            välfärd. Dagens svenska ekonomi bygger på att drygt 300 000 fler
            arbetar nu än för åtta år sedan. Det är tack vare denna jobbökning
            som vi har kunnat satsa rekordmycket på forskning, och det är
            tack vare denna jobbökning som svensk skola och sjukvård aldrig
            haft mer resurser än nu.
          </note>
          <note>
            Dessa nya jobb faller inte ned från himlen. Vi vet att ungefär
            fyra av fem nya jobb i det svenska näringslivet tillkommer i små
            och växande företag med upp till 50 anställda. En stark svensk
            ekonomi bygger på jobbskapande. Jobbskaparpotentialen i den svenska
            ekonomin finns i de små och växande företagen.
          </note>
          <note>
            Detta är inga komplicerade samband. Ändå är det anmärkningsvärt
            många som inte ser dem. Med regeringens politik blir det krångligare
            och dyrare att skapa jobb och anställa fler. Detta kommer att
            slå mot jobben och den svenska ekonomin.
          </note>
          <note>
            Vi ser att arbetsgivaravgifterna höjs för både unga och äldre
            på arbetsmarknaden. ROT-avdraget försämras, RUT-avdraget likaså.
            Vi ser hur hela branscher, inte minst våra välfärdsföretag, förpassas
            till tillstånd av osäkerhet om vad som gäller, osäkerhet som kommer
            att gälla flera år framöver.
          </note>
          <note>
            Regeringen höjer skatten på jobb och företagande med över 27
            miljarder per år. Av det satsar man småslantar, några hundra miljoner,
            på näringslivsutveckling.
          </note>
          <note>
            Centerpartiet har en annan väg framåt för Sverige. Vi vill göra
            det billigare för små företag att anställa, inte dyrare. Vi vill
            ge jobbskaparna uppskattning, inte straffbeskattning. Och vi vill
            göra det enklare att bo och verka i hela vårt land – i stad och
            på landsbygden – inte svårare och dyrare.
          </note>
          <note>
            Herr talman! Samtidigt som vi möts i denna kammare pågår ett
            landsomfattande uppror. Från Simrishamn i söder till Lycksele
            i norr protesterar människor mot att den statliga verksamheten
            dras tillbaka och centraliseras till större städer. Denna gång
            var det Skatteverket som blev droppen som fick bägaren att rinna
            över, men sorgligt nog hade det kunnat gälla snart sagt vilken
            myndighet som helst. Det pågår en centraliseringsvåg i den svenska
            statsapparaten.
          </note>
          <note>
            Här kan man tala om en osynlig hand, för ingen tar ansvar för
            helheten. Ingen står upp och säger att centralisering är någonting
            bra och eftersträvansvärt, men ändå pågår den i det tysta. Vi
            har alltid varit i opposition mot onödig och påtvingad centralisering,
            och det arbetet är något vi i Centerpartiet kommer att fokusera
            ännu mer på framöver.
          </note>
          <note>
            För mig är det ingen hemlighet att detta arbete till viss del
            – till stor del – handlar om att spara pengar. Den svenska staten
            måste bli mer effektiv och leverera mer värde per skattekrona,
            och det kommer att innebära hårda prioriteringar framöver. Att
            tjänster då utförs där de kostar minst per tim ­ me eller per
            kvadratmeter är en självklarhet. Många arbetsuppgifter som i dag
            är placerade på dyra adresser innanför Stockholms tullar kommer
            att behöva flyttas till mindre städer eller till förorter.
          </note>
          <note>
            Jag vill dock vara tydlig med att den viktigaste frågan för att
            skapa utveckling i hela landet är de nya och växande företagen.
            Det är genom en bättre företagarpolitik vi skapar förutsättningar
            för utveckling från norr till söder. Statens närvaro är dock en
            delkomponent i och en del av infrastrukturen för detta. Kan vi
            kombinera en effektivare och billigare statsapparat med att skapa
            starkare arbetsmarknadsregioner runt om i landet är mycket vunnet.
          </note>
          <note>
            I regeringens budgetförslag ser vi som sagt förslag om höjda
            arbetsgivaravgifter. Vi ser också aviseringar om kilometerskatt,
            alltså en skatt på avstånd, även om den skjuts några år på framtiden.
            Det här är exempel på dålig politik. I stället ska vi när utrymme
            ges sänka skatterna på dem och det som skapar jobb. Vi ska ta
            nya tag i att bygga framtidens infrastruktur i hela landet och
            inte bara i storstäderna, som regeringen nu beskriver att man
            vill göra. Vi måste dessutom se över regelförenklingsarbetet och
            ta bort hämmande regler. Jag behöver bara säga ordet ”strandskydd”
            för att landsbygdsutvecklare och byggherrar i hela landet ska
            få något mörkt i blicken.
          </note>
          <note>
            Herr talman! Sverige och världen står inför sin kanske största
            utmaning någonsin. Jag talar då om miljö- och klimatutmaningen.
            Vi måste kombinera ett ökat välstånd och jobbskapande med en mer
            hållbar politik och minskade klimatutsläpp. Under Centerpartiets
            tid i regeringen gjorde vi just detta. Vi har sett att vi såväl
            under Centerpartiets och Alliansens tid vid makten som under tidigare
            regeringar har klarat av att öka den ekonomiska tillväxten samtidigt
            som vi minskar utsläppen. Sedan 1990 är facit att vår ekonomi
            har växt med 60 procent samtidigt som utsläppen har minskat med
            över 20 procent.
          </note>
          <note>
            Det måste dock till mer. Vi står för en grön skatteväxling. Vi
            vill att det ska bli dyrare att förstöra miljön och billigare
            att arbeta och skapa jobb. En gång i tiden hade vi med oss Miljöpartiet
            i tanken att växla skattebördan från jobbskapande till miljöförstörande
            verksamheter, men nu ser vi att Miljöpartiet har målat om sin
            politik – från grön skatteväxling till röd skattehöjning. Man
            höjer också skatten på miljön. Skatten på vindkraftsel höjs med
            94 miljoner kronor per år, och skatten på biodiesel med etanol
            höjs. Den satsning på laddstolpar som fanns med i Alliansens budget
            har försvunnit.
          </note>
          <note>
            Jag och Centerpartiet tror på att förorenaren ska betala, och
            vi tror på ekonomiska styrmedel på marknaden. Det är så vi får
            resultat för miljön. Vi kommer att återkomma med mer detaljerade
            förslag på området i vår motion inom bara några veckor.
          </note>
          <note>
            Herr talman! Sverige har fantastiska möjligheter, men regeringens
            politik gör alldeles för lite för att realisera dessa. Det blir
            färre jobb i stället för fler, och det blir prat i stället för
            resultat i miljöpolitiken. Det är synd. Centerpartiet representerar
            alla dem som tror att en annan väg framåt är möjlig och önskvärd
            för Sverige.
          </note>
          <note>
            (Applåder)
          </note>
          <note>
            I detta anförande instämde Anders Ahlgren, Daniel Bäckström,
            Ulrika Carlsson i Skövde, Fredrik Christensson, Per Lodenius och
            Kristina Yngwe (alla C).
          </note>
          <note type="speaker">
            Anf. 110 ULLA ANDERSSON (V) replik:
          </note>
          <note>
            Herr talman! Jag tänkte börja med att påminna Emil Källström
            om en skrivelse den tidigare regeringen lade fram innan den avgick,
            nämligen skrivelsen om myndigheternas arbete under de senaste
            åren. Ni var väldigt nöjda med det arbetet, och då hade det faktiskt
            försvunnit 15 000 jobb från landsbygden under er regeringstid.
          </note>
          <note>
            Jag tänkte ta upp en annan fråga som berör landsbygden. Vänsterpartiet
            har under flera år försökt få den borgerliga regeringen att inse
            vikten av kapitalförsörjning på landsbygden. Vi har lyft fram
            de lokala sparbankernas betydelse för att små företag på landsbygden
            – och över huvud taget människor på landsbygden – ska få god tillgång
            till kapital. Det är nämligen så att de lokala bankerna har en
            unik förmåga i och med att de känner till verksamheterna på landsbygden.
            De känner människorna som bor där, och de har ett genuint intresse
            av att den bygd de verkar i ska utvecklas; det ingår så att säga
            i deras uppdrag.
          </note>
          <note>
            Det syntes inte minst under finanskrisen, då de stora bankerna
            lyfte beslutsfattandet från de lokala kontoren och upp på central
            nivå – medan de små sparbankerna fanns kvar och lät de små företagarna
            behålla sina lån i stället för att avveckla dem och öka deras
            krissituation. Under de fyra åren valde ni att inte göra någonting
            för de lokala sparbankernas framtid. Vi krävde att man skulle
            titta över deras möjligheter till kapitalförsörjning och minska
            deras administration, till exempel.
          </note>
          <note>
            När ni väl agerade gjorde ni det genom att föreslå att gruppregistreringen
            av moms skulle slopas. Det kom som ett slag mot de lokala bankerna;
            400 miljoner extra skulle de betala in efter att ert förslag vann
            gehör här i riksdagen i höstas. Hur känns det efter allt stolt
            prat om vikten av att hela landet lever, Emil Källström?
          </note>
          <note type="speaker">
            Anf. 111 EMIL KÄLLSTRÖM (C) replik:
          </note>
          <note>
            Herr talman! Sparbankernas möjlighet att kapitalisera sig till
            exempel när det gäller egenkapitalbevis – det har kallats sparbanksaktier
            och så vidare – är en fråga jag personligen tycker har tagit alldeles
            för lång tid. Vi har ännu inte sett några resultat i detta. Vi
            diskuterade tillsammans i finansutskottet, och med tanke på Ulla
            Anderssons höga svansföring utgår jag ifrån att den regering Ulla
            Andersson stöttar kommer att leverera resultat. Det vore för omväxlings
            skull någonting regeringen gör bra.
          </note>
          <note>
            Vi har dock tagit andra initiativ för att stärka kapitalförsörjningen
            runt om i landet. Vi har gjort investeringar i statligt riskkapital
            under våra åtta år vid makten. Vi har också gjort något jag tror
            har potential att bli väldigt verkningsfullt på sikt, nämligen
            infört ett investeraravdrag. Det innebär att man på skatten kan
            dra av en del av kostnaden för att investera i små aktiebolag.
            Det handlar om mindre investeringar som privatpersoner kan göra.
            Jag vill gärna se en folkhemskapitalism där människor tar en del
            av sitt sparande och investerar i små och växande företag.
          </note>
          <note>
            Problemet är att jag inte har med mig Vänsterpartiet här. Du
            vill ju inte att folk ska investera pengar, Ulla Andersson. Du
            vill inte stimulera företagande, utan du gör allt för att kväva
            detta på olika sätt. Vänsterpartiet är stolt över att införa en
            ny skatt på investeringssparkonton. Vänsterpartiet tar varje chans
            att sätta käppar i hjulet för framväxten av nya företag. Vi har
            många gånger diskuterat både RUT-avdrag och välfärdssektorn, som
            är en sektor där nya kategorier av företag har växt fram i hela
            vårt land. Det har Vänsterpartiet alltid varit emot.
          </note>
          <note>
            Kom inte och tala med mig om vad vi gör för att stimulera fram
            företagandet, för där är det Vänsterpartiet som har den största
            hemläxan att göra.
          </note>
          <note type="speaker">
            Anf. 112 ULLA ANDERSSON (V) replik:
          </note>
          <note>
            Herr talman! Det kan väl vara värt att påminna Emil Källström
            om att företag på landsbygden är beroende av en fungerande infrastruktur
            och att till exempel banunderhållet därför höjs nu. Företag på
            landsbygden har behov av utbildad arbetskraft, och därför satsar
            vi nu stort på fler utbildningsplatser. Företag på landsbygden
            har behov av en fungerande barnomsorg och äldreomsorg så att de
            kan få arbetskraft som kan jobba, och därför satsar vi nu mycket
            pengar på att se till att välfärden fungerar i hela landet.
          </note>
          <note>
            Jag märker dock att du undviker att svara på min fråga, Emil
            Källström. Hur kommer det sig att Centerpartiet var med och föreslog
            att de lokala bankerna och de lokala försäkringsbolagen skulle
            betala så mycket mer i moms till staten som det faktiskt handlade
            om? Det var 400 miljoner kronor. Det var det ni var med och röstade
            fram i december månad. Nu kommer regeringen, med hjälp av Vänsterpartiet,
            att föreslå att detta aldrig genomförs. De lokala sparbankernas
            framtid ser därmed mycket bättre ut.
          </note>
          <note type="speaker">
            Anf. 113 EMIL KÄLLSTRÖM (C) replik:
          </note>
          <note>
            Herr talman! Om bara några veckor kommer vi att diskutera Centerpartiets
            och Alliansens budgetförslag. Det vi nu talar om är regeringens
            proposition som har lagts på riksdagens bord i dag.
          </note>
          <note>
            Ulla Anderssons monolog visar ganska tydligt vad problemet är
            med Vänsterpartiets företagarpolitik, om vi nu får kalla den för
            det. Den existerar ju inte, men låt oss kalla den för det. Man
            kan ju alltid komma på utgifter som motiverar höjda skatter för
            våra små och växande företag. Det finns alltid något mer som kostar
            pengar och som innebär att man måste höja skatten för dem som
            skapar jobben.
          </note>
          <note>
            Centerpartiet har en helt annan syn på hur vi skapar värden i
            ett samhälle. Vi ser hellre att fler företag växer fram, att basen
            breddas, att fler betalar lite lägre skatt för att öka de totala
            resurserna.
          </note>
          <note>
            Satsningen på banunderhåll och infrastruktur är jättebra. Men
            det står uttryckligen att det är de stora befolkningskoncentrationerna,
            storstäderna, som ska prioriteras, så presentera inte detta som
            en landsbygdssatsning, Ulla Andersson!
          </note>
          <note type="speaker">
            Anf. 114 JANINE ALM ERICSON (MP) replik:
          </note>
          <note>
            Herr talman! Det är mycket som vi i denna kammare inte är överens
            om, och det blir extra tydligt en dag som denna. Men det finns
            också en mängd saker som vi faktiskt är överens om. Ett exempel
            är miljömålen. Därför skulle man kunna tänka sig att arbetet med
            dem hade varit kraftfullt och gått framåt i snabb takt, inte minst
            för att de är så viktiga för vår utveckling och framtid. I stället
            står vi i dag väldigt långt ifrån att nå dem.
          </note>
          <note>
            Centerpartiet har nu haft åtta år på sig att visa att det finns
            en grön röst i Alliansen. Resultatet är dock dystert. Facit är
            att vi ser ut att missa 14 av 16 mål, och det är inte något entusiasmerande
            resultat.
          </note>
          <note>
            När den nya regeringen i höstas lade fram en rad miljöstyrande
            förslag och stimulanser sa borgarna och Centerpartiet nej. Det
            som blev kvar i borgarnas egen budgetmotion var några laddstolpar
            som skulle lösa klimatproblemen.
          </note>
          <note>
            Jag tror att Centerpartiet i grund och botten har högre ambitioner
            på miljö- och klimatområdet än vad som har varit möjligt för dem
            att få uttryck för i den moderatledda regeringen. Det är i alla
            fall något som de säger i debatten, men hittills har vi inte fått
            se några exempel. Det går ju inte att fortsätta som hittills,
            att kritisera regeringens förslag på området utan att komma med
            någonting själva. Det minsta man kan göra är att ta till sig av
            konstruktiva idéer och rösta ja till dem.
          </note>
          <note>
            Nya tillfällen kommer, och jag hoppas att regeringen kan motse
            både stöd och konstruktiva förslag så att vi kan komma framåt
            i denna för oss alla viktiga fråga. Men eftersom jag är nyfiken
            och ser att vi behöver vara fler som tar krafttag i de här frågorna
            vill jag redan nu fråga Emil Källström vilka förslag Centerpartiet
            avser att lägga fram för att klara miljö- och klimatmålen.
          </note>
          <note type="speaker">
            Anf. 115 EMIL KÄLLSTRÖM (C) replik:
          </note>
          <note>
            Herr talman! Det är återkommande beskyllningar i mina och Janine
            Alm Ericsons replikskiften för att Centerpartiet och Alliansen
            har haft för dåliga resultat i miljöpolitiken. Min motfråga är
            alltid densamma och lämnas alltid obesvarad när jag vill få ett
            enda exempel på någon regering och något land någonstans som de
            senaste åtta åren, under den tid vi hade makten, har varit bättre
            på att kombinera ekonomisk utveckling och resultat för miljön.
            De internationella bedömare som rankar olika länders miljöpolitik
            säger alla samma sak, att Sverige finns i den absoluta världstoppen.
            Det spelar egentligen ingen roll vad man jämför med. I alla jämförelser
            man kan göra i verkligheten kommer vi ut väldigt bra.
          </note>
          <note>
            Det är bra att Janine Alm Ericson är intresserad av Centerpartiets
            politik på det här området. Där är beskedet att vi återkommer
            om några veckor. Vi kommer att lägga fram vår motion, och vi kommer
            att ha en till debatt om de här sakerna.
          </note>
          <note>
            Några saker har vi redan aviserat. Vi tycker att man kan höja
            skatten på giftiga kemikalier. Det är en grön skatt som man kan
            höja för att få utrymme att sänka andra skatter på sådant som
            är jobbskapande. Det är det som är grön skatteväxling. När man
            höjer skatter på jobb och företagande långt mycket mer än vad
            man höjer skatter på miljöförstörande verksamheter blir det ingen
            grön skatteväxling.
          </note>
          <note>
            Miljöpartiet höjer nu skatter på det som är bra för miljön. Ni
            höjer skatten på vindkraft och på biodrivmedel. Och vi ska inte
            tala om de löftesbrott som har skett när det gäller till exempel
            Vattenfall och dess verksamhet. Det är skillnad i retoriken före
            valet och efter valet.
          </note>
          <note>
            Miljöpartiet har mycket kvar att bevisa.
          </note>
          <note type="speaker">
            Anf. 116 JANINE ALM ERICSON (MP) replik:
          </note>
          <note>
            Herr talman! Jag kan konstatera att Emil Källström svarade att
            han skulle höja kemikalieskatterna som lösningen för att klara
            miljö- och klimatmålen. Det är ändå ganska lite. Jag hoppas att
            det kommer mer från ett parti som vill kalla sig grönt.
          </note>
          <note>
            Låt oss då bara tala om vilka förslag Centerpartiet har sagt
            nej till.
          </note>
          <note>
            Vi hade satsningar på biogasutveckling, som metanreduceringsstödet.
            Vi hade satsningar som ökat järnvägsunderhåll, lokala klimatinvesteringar,
            skydd av värdefull natur, åtgärder för värdefull natur, förbättrad
            miljöövervakning, satsning på miljömyndigheter, åtgärder för havs-
            och vattenmiljöer, upprustning och effektivisering av skollokaler,
            satsning på kollektivtrafik i stadsmiljöavtal med mera. Men om
            nu regeringens politik för att klara miljö- och klimatmålen är
            så dålig, vad är egentligen Centerpartiets förslag utöver höjd
            skatt på giftiga kemikalier?
          </note>
          <note type="speaker">
            Anf. 117 EMIL KÄLLSTRÖM (C) replik:
          </note>
          <note>
            Herr talman! Centerpartiets förslag och Centerpartiets facit
            har vi redan. Och jag kan konstatera att Janine Alm Ericson inte
            med ett ord sa emot mig när jag beskrev alliansregeringen som
            världens mest framgångsrika regering då vi under åtta år kombinerade
            ekonomisk utveckling och resultat för miljön. Jag måste bara tolka
            det som att Janine Alm Ericson håller med mig. Hade Janine Alm
            Ericson haft exempel på länder och regeringar som gjort det bättre
            hade hon såklart sagt det. Jag får tacka för det erkännandet i
            all tysthet.
          </note>
          <note>
            Det centerpartistiska svaret kommer inom några veckor. Jag har
            gett några besked här i dag, och det kommer fler under resans
            gång. Men det viktigaste är att de höjda miljöskatterna ska gå
            till att sänka skatter på det som skapar värden: jobb och företagande.
            Det är det som är grön skatteväxling, och det är det som Miljöpartiet
            helt har glömt.
          </note>
          <note type="speaker">
            Anf. 118 ULLA ANDERSSON (V):
          </note>
          <note>
            Herr talman! När vi talar om satsningar på välfärd, fler utbildningsplatser
            och mer miljö- och klimatinvesteringar säger högern att det är
            en bakåtsträvande politik. Det kanske är så att när otryggheten
            inte får breda ut sig som en dimma över det här landet anser högern
            att det är direkt bakåtsträvande.
          </note>
          <note>
            Herr talman! Förra gången vi stod här för att debattera en statsbudget
            var jag faktiskt väldigt glad. Efter åtta år av borgerlig vanvård
            av den sven ­ ska välfärden var det äntligen dags att byta färdriktning.
            Därefter valde Sverigedemokraterna och resterna av den förra regeringen
            att prioritera det politiska spelet framför pensionärerna, skolan,
            sjukvården, äldreomsorgen och jobben. Åtta år av högerpolitik
            blev därför åtta och ett halvt år av högerpolitik. Besvikelsen
            var stor bland många av de grupper som hade hoppats på förbättringar
            i en desperat situation. De ensamma mammorna, de arbetslösa ungdomarna,
            kvinnojourerna, förlossningsmottagningarna, personalen på äldreboendena
            och de äldre fick alla vänta på förändringen.
          </note>
          <note>
            Nu kan jag vara lite gladare igen, för förändringen är på väg.
            Nu börjar vi bygga framtidens välfärd. Vi är något försenade,
            men bättre sent än aldrig.
          </note>
          <note>
            Vänsterpartiets prioriteringar i budgetförhandlingarna med regeringen
            har varit att öka resurserna till välfärden och minska inkomstskillnaderna
            mellan kvinnor och män. Vi menar att statsbudgeten ska återspegla
            det samhälle vi vill se.
          </note>
          <note>
            Fler anställda i äldreomsorgen, ökade resurser till förlossningsvården,
            höjt bostadstillägg för pensionärer, höjd sjuk- och aktivitetsersättning,
            glasögonbidrag till barn, gratis medicin för alla barn, slopad
            stupstock och höjt underhållsstöd är konkret feministisk politik
            som gör skillnad i kvinnors liv och vardag. Allt detta är reformer
            som Vänsterpartiet har drivit och fått igenom i budgetförhandlingarna,
            vilket vi är mycket glada för.
          </note>
          <note>
            Det finns reformer som är mycket centrala för kvinnors livsvillkor.
            Den stora satsningen på fler anställda i äldreomsorgen är en sådan.
            Den ökar kvaliteten. Fler anställda ger mer tid för de äldre,
            vilka oftast är kvinnor.
          </note>
          <note>
            Det är framför allt vi kvinnor som är beroende av hur väl utbyggd
            äldreomsorgen är eftersom det är vi som tvingas gå ned i arbetstid
            eller sluta jobba helt för att ta hand om våra anhöriga när välfärden
            inte räcker till. Det är kvinnor som jobbar i äldreomsorgen, och
            det är deras arbetsmiljö som nu förbättras. Äldreomsorgen är helt
            enkelt avgörande för kvinnors livsvillkor, för rätten till egen
            försörjning och för en god kvalitet för alla äldre.
          </note>
          <note>
            Herr talman! Att få barn är något av det största en människa
            kan vara med om. Då är det viktigt att känna sig trygg och att
            veta att förlossningsvården har tid och plats när det är dags.
          </note>
          <note>
            Under senare år har det kommit många larmrapporter om att barnmorskor
            tvingas ta hand om för många födande kvinnor samtidigt. Barnmorskorna
            känner att de inte kan garantera den trygghet de vill kunna ge.
            Vi har fått höra om födande kvinnor som tvingats vända i dörren.
            Det är självklart oerhört stressande. Om det dessutom är 10 –
            15 mil till närmaste förlossningsklinik, som hemma i Gävleborg,
            blir stressen ännu större. Därför lägger vi en större satsning
            på förlossningsvården i denna budget. Det är väl investerade pengar.
          </note>
          <note>
            Det är inte rimligt att föräldrar tvingas välja mellan astmamedicin
            och nya gummistövlar till barnen. Föräldrar ska inte tvingas skjuta
            upp att betala elräkningen för att barnen är sjuka och behöver
            medicin. Den reform som ger barn gratis medicin är därför också
            en signal om vilket samhälle vi vill ha. Det ska inte vara tjockleken
            på föräldrarnas plånbok som avgör vilka förutsättningar vilka
            barn får.
          </note>
          <note>
            Så är det också med reformen om glasögonbidrag till alla barn
            upp till 19 års ålder. Ser man dåligt är glasögon ett hjälpmedel,
            och hjälpmedel ska i princip vara gratis för barn. Majblomman
            har i tio års tid drivit på för denna reform eftersom antalet
            ansökningar om glasögon till barn ständigt ökar. Nu kommer äntligen
            denna reform.
          </note>
          <note>
            På 20 år har underhållsstödet för ensamstående föräldrar höjts
            med 100 kronor. Under samma tid har, som alla förstår, kostnaderna
            för hyra, mat, busskort och fritidsaktiviteter blivit väsentligt
            högre . Med den här budgeten höjs underhållsstödet med 300 kronor
            per barn och månad.
          </note>
          <note>
            Alltför många ensamstående föräldrar tvingas vända på varenda
            krona, och ändå räcker pengarna inte till. De avstår från att
            köpa nya gymnastikskor eller en ny träningsoverall när den gamla
            är utsliten. De allra flesta föräldrar sätter barnet i första
            rummet och avstår själva från hårklippning och tandläkarbesök,
            och en måltid på restaurang kan de bara drömma om.
          </note>
          <note>
            Jag vet att 300 kronor i månaden inte löser allt, men det kan
            bli ett viktigt steg på vägen mot en värdigare vardag.
          </note>
          <note>
            Höjt bostadstillägg för pensionärer är en träffsäker reform för
            att nå de äldre med lägst inkomst. Av dem är en stor majoritet
            kvinnor. Höjningen blir ca 100 kronor per månad.
          </note>
          <note>
            Höjningen av sjuk- och aktivitetsersättningen ger max 200 kronor
            per månad. Även här är en majoritet av dem som gynnas kvinnor.
          </note>
          <note>
            Steg för steg tas för att förbättra kvinnors livsvillkor och
            minska inkomstskillnaderna mellan könen.
          </note>
          <note>
            Regeringen föreslår att stupstocken tas bort från den 1 januari
            2016. Av någon anledning väcker det starka reaktioner på högerkanten.
            Det är möjligt att Jakob Forssmed helst skulle vilja be de sjuka
            att ta sin säng och gå, men i verkliga livet fungerar det inte
            så.
          </note>
          <note>
            Stupstocken kränker sjuka människor och gör dem ekonomiskt otrygga.
            Den har inte heller påverkat sjuktalen, vilket inte är så konstigt,
            för oavsett vad borgerliga politiker tror vill ingen vara sjuk.
            Jag säger det igen: Ingen vill vara sjuk. Stupstocken fungerar
            inte, för människor är sjuka oavsett vad borgerliga politiker
            tycker om det.
          </note>
          <note>
            Arbetslöshetsförsäkringen är en av grundbultarna i den svenska
            modellen. A-kassan ska fungera som en omställningsförsäkring för
            den som blir av med sitt jobb. När vi blir arbetslösa ska vi inte
            samtidigt hamna i ekonomisk kris. Vi ska ha möjlighet att ställa
            om och fokusera på att aktivt söka och få ett nytt jobb.
          </note>
          <note>
            Så förbättras även matchningen på arbetsmarknaden. Den arbetssökan
            ­ de ges bättre möjligheter att hitta ett jobb som motsvarar hens
            kompetens och kvalifikationer.
          </note>
          <note>
            Arbetslöshetsförsäkringen är också viktig för konjunkturpolitiken
            genom att den stimulerar ekonomin när arbetslösheten stiger. Men
            arbetslöshetsförsäkringen gör inte sitt jobb som det ser ut i
            dag. För de flesta blir den inte en försäkring mot inkomstbortfall.
            Det beror bland annat på att taket i a-kassan inte har höjts på
            13 år utan faktiskt sänkts. Sverige är det land i OECD där det
            reella skyddet sjunkit mest.
          </note>
          <note>
            En genomsnittlig tjänsteman i privat sektor får i dag ut bara
            39 procent av sin tidigare inkomst efter skatt. Det är få som
            klarar en sådan sänkning av inkomsten. Det får konsekvenser.
          </note>
          <note>
            Nedmonteringen av a-kassan är inget olycksfall i arbetet. Det
            var själva paradnumret i den borgerliga regeringens politik. Man
            skulle få ned arbetslösheten genom att försämra för de arbetslösa.
            Det var ett paradnummer som slutade i fiasko. Arbetslösheten blev
            högre, ungdomsarbetslösheten blev högre och långtidsarbetslösheten
            exploderade. Priset blev högt för de drabbade individerna och
            för samhällsekonomin i stort.
          </note>
          <note>
            När vi nu förstärker arbetslöshetsförsäkringen vårdar och stärker
            vi den svenska modellen i ord och praktisk handling.
          </note>
          <note>
            Om vi till dessa reformer lägger fler utbildningsplatser på komvux,
            högskola och folkhögskolor, satsningar på f örskola, friti s och
            skola, mer resurser till klimatinvesteringar och till järnvägsunderhåll
            blir bilden av vilket samhälle vi vill bygga ännu tydligare. Vi
            vill ha fler jobb, ökad trygghet och större jämlikhet.
          </note>
          <note>
            Vi vill se ökade offentliga investeringar i gemensamma behov.
            Det skapar ett kitt som håller samman Sverige och bygger det starkare
            för framtiden. Investeringar i en bättre välfärd har avgörande
            betydelse för oss kvinnor. Så länge ojämställdhet råder behöver
            kvinnors livsvillkor stå i politikens centrum.
          </note>
          <note>
            Offentliga investeringar är också viktiga för att pressa ned
            arbetslösheten. Vi vill se ett Sverige där vi gemensamt tar ansvar
            för varandra och bygger ett land där varje människa tas till vara.
            Det är det en statsbudget ska återspegla.
          </note>
          <note>
            Kommer ni ihåg när Anders Borg var finansminister och regeringen
            brukade rita in ”dynamiska effekter” i de fördelningspolitiska
            analyserna? En nyhet för i år är att det inte behövs längre. Den
            förda politiken innebär nämligen att inkomstskillnaderna minskar
            även i verkligheten, inte bara på låtsas.
          </note>
          <note>
            (Applåder)
          </note>
          <note type="speaker">
            Anf. 119 EMIL KÄLLSTRÖM (C) replik:
          </note>
          <note>
            Herr talman! Ulla Andersson och jag har mötts i många replikskiften.
            Det har ofta handlat om RUT-avdraget och om vikten av välfärdsföretag
            för det kvinnliga företagandet. Låt mig ge en kort sammanfattning
            av våra replikskiften: Ulla Andersson är emot, och jag är för.
          </note>
          <note>
            Jag tänkte presentera några ganska nya siffror för Ulla Andersson.
            Riksdagens utredningstjänst har tittat på utvecklingen för det
            kvinnliga företagandet de senaste åren. Mellan 2006 och 2014 ökade
            andelen kvinnliga företagare med nästan 40 procent. Antalet kvinnliga
            företagare ökade med 110 000.
          </note>
          <note>
            Det kvinnliga företagandet stormar alltså fram i Sverige, och
            det är mycket glädjande. Fler kvinnor tar plats som vd:ar, som
            ägare av företag och som ordförande. Vi kan tänka oss vad detta
            ger i förlängningen i form av nya förebilder och att fler vill
            göra som sin mamma, syster eller moster.
          </note>
          <note>
            Det här är början på något viktigt, för fortfarande ser vi att
            det finns en ojämställdhet i företagandet. Fortfarande måste vi
            få fler kvinnliga företagare, vd:ar och ordförande.
          </note>
          <note>
            Men visst är det en bra utveckling, Ulla Andersson? Ulla Andersson
            har varit emot de flesta, för att inte säga alla, reformer som
            har lett till detta, men visst är resultaten bra? Visst är det
            bra att vi har så många fler kvinnliga företagare nu än vad vi
            hade 2006?
          </note>
          <note type="speaker">
            Anf. 120 ULLA ANDERSSON (V) replik:
          </note>
          <note>
            Herr talman! Jag hade varit väldigt glad om antalet anställda
            i välfärden hade följt befolkningsutvecklingen. Nu ser det inte
            ut så. Under er tid har antalet anställda i välfärden minskat.
          </note>
          <note>
            Om vi tittar på hur det ser ut i den privatiserade välfärden
            vet både du och jag att väldigt mycket pengar som vi gemensamt
            betalar i skatt inte går till den verksamhet de är avsedda för
            utan i stället går till privata vinster.
          </note>
          <note>
            Det är vinster som ofta görs på bekostnad av att man har lägre
            utbildningsnivå på de anställda, färre anställda, det vill säga
            lägre personaltäthet. Man har ofta sämre arbetsvillkor och oftare
            deltidsanställningar och visstidsanställningar. På så sätt gör
            man i stället en privat vinst.
          </note>
          <note>
            Regeringen har tillsatt en utredning efter en överenskommelse
            med Vänsterpartiet. Det handlar om att de privata aktörer som
            är i välfärden och är där för välfärdens egen skull kommer att
            kunna fortsätta att bedriva verksamhet. Det vi försöker göra är
            att garantera att pengarna ska gå till just det som de är avsedda
            för.
          </note>
          <note>
            Alla de ambitiösa kvinnor som du tar upp kommer att kunna fortsätta.
            Men pengarna ska gå till den verksamhet de är avsedda för. Vet
            du, Emil Källström, jag tycker faktiskt inte heller, om du nu
            tycker att det är problem med min inställning överlag, att polis
            och militär ska privatiseras för att män ska starta företag som
            de ska kunna tjäna pengar på.
          </note>
          <note>
            Jag tycker egentligen att vissa verksamheter passar bättre i
            det gemensamma och inte har att göra på en marknad. Marknadstänk
            leder ofta fel i välfärden. När vi är i behov av sjukvård, äldreomsorg
            eller utbildning ska vi veta att vi får det bästa man kan få och
            att ingen sitter där och tänker på hur bokslutet påverkas av att
            ge just det. Det handlar om vilken form av samhälle vi vill ha.
          </note>
          <note type="speaker">
            Anf. 121 EMIL KÄLLSTRÖM (C) replik:
          </note>
          <note>
            Herr talman! Det finns tystnader och talande tystnader. I ett
            tidigare replikskifte kunde inte Miljöpartiet och Janine Alm Ericson
            komma på något exempel på något land som hade en bättre och mer
            ambitiös klimatpolitik än Sverige under Alliansen. Alltså bemöttes
            den frågan med tystnad.
          </note>
          <note>
            Nu kunde inte Ulla Andersson formulera ett svar på min mycket
            enkla fråga om det inte var positivt att vi har sett en sådan
            tillväxt i antalet och andelen kvinnliga företagare i Sverige.
            Det är en mycket enkel fråga att svara ja på om man nu tycker
            det. Ska jag tolka tystnaden som att Ulla Andersson i själva verket
            inte vill ha fler kvinnliga företagare?
          </note>
          <note>
            Det vore högst anmärkningsvärt , inte minst för ett parti som
            säger sig vara feministiskt men å andra sidan i varje läge så
            ofta det får chansen, varenda gång, röstar emot och agerar emot
            det som ger oss fler kvinnliga företagare, fler kvinnliga vd:ar
            och fler kvinnliga bolagsordförande.
          </note>
          <note type="speaker">
            Anf. 122 ULLA ANDERSSON (V) replik:
          </note>
          <note>
            Herr talman! Emil Källström vet precis som jag att Sverige är
            rätt unikt. Vi har kommit längre än USA i den utveckling vi ser
            i välfärden.
          </note>
          <note>
            I svensk välfärd, framför allt i äldreomsorgen, dominerar riskkapitalbolagen.
            Över 50 procent av den privatiserade verksamheten i äldreomsorgen
            drivs av riskkapitalbolag. Vilka äger riskkapitalbolagen? Jo,
            det är framför allt män. Det vet både du och jag.
          </note>
          <note>
            Jag tycker att det är bra om vi kan ha olika aktörer i välfärden.
            Men de ska också garantera att pengarna går till just den verksamhet
            de är avsedda för oavsett om ägaren är kvinna, man, kooperativ
            eller vad det nu är.
          </note>
          <note>
            Det är så viktigt. Välfärden har inte råd att läcka ut en massa
            resurser. De senaste siffrorna jag har tagit del av visar att
            en stor del av ca 9 miljarder av den skatt som du och jag betalar
            till går till annat än vad de var avsedda för.
          </note>
          <note>
            Det har vi inte råd med. Jag tycker att de pengarna ska gå till
            fler anställda, bättre kvalitet, barnens läromedel, bättre mat
            för de äldre och så vidare.
          </note>
          <note type="speaker">
            Anf. 123 ERIK ULLENHAG (FP) replik:
          </note>
          <note>
            Herr talman! Jag vill med lite blandade känslor börja med att
            gratulera Ulla Andersson. Vänsterpartiet har återigen visat att
            de är väldigt skickliga förhandlare. Det är som jag sa i replikskiftet
            med Miljöpartiet. Miljöpartiet valde visitkorten och tjänsterummen,
            och Vänsterpartiet valde att få påverkan på politiken.
          </note>
          <note>
            Vi ser det i att vi har historiskt höga skattehöjningar. Skatterna
            har inte höjts så mycket som det nu görs sedan 1995 i Sverige.
            Vi ser det i att när Stefan Löfven talar om näringslivet vann
            Vänsterpartiet kampen i att det blir 40 gånger högre skattehöjningar
            på företagande än vad man satsar på företagande.
          </note>
          <note>
            Vi ser det i något som kommer att vara mycket bekymmersamt för
            svensk konkurrenskraft och svensk välfärd. Det är de aviserade
            höjningarna av marginalskatterna. Trots att vi har världens högsta
            skatter i detta land har Ulla Andersson fått gehör för att marginalskatterna
            ska bli ännu högre. Det räcker inte med 57 procent. Det ska bli
            en bra bit över 60 procent.
          </note>
          <note>
            Herr talman! Jag brukar resa runt och lyssna på företagare och
            småföretagare. Vad är det som avgör ifall de anställer fler? Jag
            brukar ofta ställa frågan: Om ni var i regering, vad skulle ni
            då göra? Jag får just nu samma svar nästan varje gång. Jag får
            tyvärr lite nej-svar. Höj inte arbetsgivaravgifterna för unga!
            Försämra inte RUT! Försämra inte ROT! Skapa inte ett Sverige där
            svartjobben växer fram igen!
          </note>
          <note>
            En av de företagare jag träffade startade ett rätt spännande
            företag som heter Sporthyra. Det är nog ett företag som till och
            med Ulla Andersson kan gilla. Det handlar om att se till att man
            kan hyra sportleksaker i stället för att till exempel vara tvungen
            att köpa nya skridskor varje år. Det är bra för miljön, och det
            är bra för barnfamiljer att kunna hyra i stället för att köpa
            varje år.
          </note>
          <note>
            Han berättade för mig att de nu har sagt nej till att ge tre
            unga människor fortsatt anställning. De har gjort det för att
            de är väldigt rädda för vad som händer när ungdomsarbetsgivaravgifterna
            höjs. Vad är ditt svar till Erik, som han heter , som är vd för
            detta växande företag? Vad ska han säga till de tre anställda
            som nu inte får något jobb på grund av ert inflytande i politiken?
          </note>
          <note type="speaker">
            Anf. 124 ULLA ANDERSSON (V) replik:
          </note>
          <note>
            Herr talman! Jag ska försöka att svara både dig, Erik Ullenhag,
            och företagsägaren som du tar upp. För Vänsterpartiets del vill
            vi inte vara oansvariga. När vi föreslår reformer tycker vi också
            att vi ska finansiera dem. Jag vet att ni valde en annan väg.
            Ni valde ständiga skattesänkningar oavsett konsekvenser i statsbudgeten.
            Därför står vi nu med stora underskott. Ni har gjort det förr,
            och ni gjorde det igen.
          </note>
          <note>
            Samtidigt som ni gjorde det vet vi att man i äldreomsorgen skrek
            efter fler anställda. Vi såg hur kvinnor vände i dörrarna på förlossningsvården.
            Ni hade ett löfte till kvinnojourerna i valrörelsen 2010 om att
            de skulle få mer resurser och permanent stöd. Det blev inte så.
            Ni svek på många olika håll.
          </note>
          <note>
            Vi försöker nu se till att reparera, förbättra och börja bygga
            framtidens välfärd. Det tycker vi är väldigt viktigt. Oavsett
            om man är privatperson, kvinna eller man, eller om man driver
            ett företag eller inte , verkar vi i samhället tillsammans. Vi
            är alla beroende av att ha en fungerande välfärd.
          </note>
          <note>
            Vi är alla beroende av att ha en välutbildad arbetskraft och
            att människor får utbildning och får möjligheter att ta ett arbete.
            Vi vet att under er tid började den så kallade missmatchningen
            på arbetsmarknaden att explodera. Det var skyhög arbetslöshet
            samtidigt som företagen inte fick tag på arbetskraft. Det vill
            vi göra någonting åt. Vi tycker att det är viktigt att företagen
            får den arbetskraft de efterfrågar.
          </note>
          <note>
            Den sänkta arbetsgivaravgiften för unga har kostat ungefär 15
            miljarder per år. Vi tycker att det är viktigt att ta ansvar för
            hur skattebetalarnas pengar används. Du vet själv att alla utvärderingar
            som har gjorts av den reformen har dömt ut den. Varje jobb man
            tror den eventuellt kan ha skapat har kostat 1 – 1 ½ miljon.
          </note>
          <note>
            Jag tror att både du och de företagare som är berörda tycker
            att vi ska använda pengarna på ett effektivt och klokt sätt. Vi
            tycker att det finns väldigt mycket mer man kan göra för de pengarna
            på ett bättre sätt.
          </note>
          <note type="speaker">
            Anf. 125 ERIK ULLENHAG (FP) replik:
          </note>
          <note>
            Herr talman! Jag kan berätta för Ulla Andersson att jag träffar
            ganska många företagare. Jag kan rekommendera det. Hittills är
            det ingen som riktigt har förstått logiken i ditt svar till de
            tre unga människor som nu inte har ett jobb att gå till. Det blir
            effekten. Tyvärr har inte Sporthyra råd att ge dem en förlängd
            anställning. Du sa att du skulle försöka svar a . Till de tre
            blev det inget svar. De har inget jobb att gå till på grund av
            er skattehöjningspolitik.
          </note>
          <note>
            Jag och Ulla Andersson är djupt överens om en sak. Vi behöver
            en fungerande välfärd. Vi ska ha en bra skola. Vi ska ha ett skyddsnät
            som ser till att man kan ta hand om oss när vi behöver hjälp.
            Det spelar roll för ett företagsklimat. Men skillnaden är, Ulla
            Andersson, att du aldrig talar om det som betalar denna välfärd.
            Får du inte fler jobb har du inga skattepengar in i välfärden.
            Får du inte växande företag har du inga skattepengar in i välfärden.
          </note>
          <note>
            Ulla Andersson gjorde något slags poäng. Trots att svensk ekonomi
            i jämförelse med alla andra länder runt om i vår omvärld står
            sig väldigt stark försöker hon beskriva svensk ekonomi på ett
            sätt som inte är riktigt verklig t . Vi klarade att få jobben
            att växa till. Vi behöver göra mer. Men nu går vi in i en situation
            där jobben riskerar att försvinna.
          </note>
          <note type="speaker">
            Anf. 126 ULLA ANDERSSON (V) replik:
          </note>
          <note>
            Herr talman! Jag förstår att det kan vara jobbigt, Erik Ullenhag,
            att konstatera att arbetslösheten är högre efter era åtta år vid
            makten, att ungdomsarbetslösheten har ökat och att långtidsarbetslösheten
            har exploderat. Men det är faktiskt så det ser ut. Ni använde
            våra gemensamma resurser på ett ineffektivt sätt. Och ni använde
            en ekonomisk politik med vilken ni hela tiden hoppades att skattesänkningar
            på något vis skulle leda till att arbetslösheten sjönk. Det blev
            inte så.
          </note>
          <note>
            Vi har prövat den vägen. Och både du och jag vet att offentliga
            investeringar är ett träffsäkert sätt att skapa arbetstillfällen
            både i privata och i offentliga miljöer. Och efterfrågan i ekonomin
            ökar man bäst genom att stimulera och ge människor i en ekonomiskt
            utsatt situation högre inkomster. Det gäller till exempel ensamstående
            föräldrar , som ni lät bli, pensionärer med låga inkomster, de
            sjuka och de arbetslösa. De kan nu efterfråga företagens produkter,
            så att de kan sälja mer. Det är ändå det som är avgörande för
            ett företag i slutänden.
          </note>
          <note type="speaker">
            Anf. 127 JAKOB FORSSMED (KD) replik:
          </note>
          <note>
            Herr talman! Ulla Andersson förtjänar viss respekt. Ni är konsekventa,
            Ulla Andersson. Ni säger samma sak före som efter valet. Ni vill
            höja skatten på det mesta, oavsett konsekvenserna för jobb och
            tillväxt. Ni vill närmast konsekvent låta staten växa på enskildas
            och familjers bekostnad. Både före och efter valet tycks ni sakna
            tilltro till att enskilda är kapabla att fatta kloka beslut om
            den egna tillvaron. Det är ärligt.
          </note>
          <note>
            Men ärligt talat, någon klok politik för Sverige är det inte.
            Det är den kvävande och våta filtens politik, det är kortsiktighetens
            politik där satsningar snabbt äts upp när förutsättningarna för
            tillväxt, jobb, innovationer och därmed välfärd eroderar. Och
            det blir en politik där människor blir mindre när staten växer
            och skuggar enskilda människors initiativ.
          </note>
          <note>
            Ulla Andersson talade i sitt anförande om att de äldre nu kan
            bli lite gladare igen. Och sedan kommer beskedet om att Vänsterpartiet
            har fått igenom en miljardsatsning på äldreomsorgens personal.
            I vårändringsbudgeten framgår det att ni också stryker en lång
            rad satsningar på äldreomsorgen. Det blir ingen nationell demensplan
            för att möta utmaningen med demenssjukdomar. Och det blir ingen
            satsning på äldreomsorgens personal.
          </note>
          <note>
            I replikskiftet med Emil Källström talar du om att du vill att
            de äldre ska få bra mat. Du har just strukit 75 miljoner till
            ett måltidslyft för de äldre som var avsett att komma till rätta
            med den näringsbrist som många drabbas av eftersom måltidssituationerna
            är för dåliga och undermåliga på svenska äldreboenden.
          </note>
          <note>
            Kvar av din miljard, efter att du har strukit de satsningarna,
            finns 60 miljoner kronor. Det är klart att det är en satsning.
            Men det är ingen miljardsatsning.
          </note>
          <note type="speaker">
            Anf. 128 ULLA ANDERSSON (V) replik:
          </note>
          <note>
            Herr talman! Jag förstår, Jakob Forssmed, att det kan vara tufft
            att ha tillhört en regering som behövde använda dynamiska effekter
            i sina staplar för att visa hur fördelningspolitiken påverkades
            av den förda ekonomiska politiken. I den här budgeten behövs inga
            dynamiska effekter. Här blir inkomstskillnaderna mindre i praktiken.
          </note>
          <note>
            Jag förstår att det är hårt att ha tillhört en regering under
            vars tid vid regeringsmakten arbetslösheten ökade och underskotten
            likaså. Jag förstår att det är hårt att ha tillhört en regering
            under vars tid det blev färre anställda i välfärden än det var
            innan ni tillträdde.
          </note>
          <note>
            Efter åtta och ett halvt år av borgerlig ekonomisk politik kan
            vi nu börja ta steg i en annan riktning. Och jag är glad över
            att vi för första gången på oerhört lång tid får ett riktat statsbidrag
            till fler anställda i äldreomsorgen. Jag har ägnat mycket tid
            åt att praktisera i äldreomsorgen – jag har själv jobbat i äldreomsorgen
            en gång i tiden – och har lyssnat på de gamla, de anställda och
            deras chefer. Alla har samma budskap: Vi måste bli fler om vi
            ska kunna ge den kvalitet som vi faktiskt vill kunna ge. De äldre
            säger samma sak: Jag vill ha personal som stressar mindre, som
            har mer tid för mig.
          </note>
          <note>
            Med de öronmärkta statsbidragen till fler anställda i äldreomsorgen
            kan kommunerna också själva bidra, till exempel genom att förbättra
            matkvaliteten i äldreomsorgen. Det tycker jag också är viktigt.
          </note>
          <note>
            Det var till och med på det sättet, Jakob Forssmed – om jag inte
            missminner mig – att i er sista budget lade ni 240 gånger mer
            på skattesänkningar än ni lade på äldreomsorgen. Det tycker jag
            är nya satsningar. Det tycker jag faktiskt talar en hel del om
            hur ni såg på betydelsen av en välfungerande äldreomsorg för de
            äldre, för de anställda och för kvinnors livsvillkor.
          </note>
          <note type="speaker">
            Anf. 129 JAKOB FORSSMED (KD) replik:
          </note>
          <note>
            Herr talman! I vår sista budget som vi lade fram – vårt valmanifest,
            som sedan blev den budget som riksdagen antog – finns de satsningarna
            med som du nu stryker, Ulla Andersson. Det blir ingen måltidssatsning,
            och det blir ingen nationell demensplan för att möta demensutmaningen.
            De satsningarna stryker du och säger sedan att kommunerna kan
            göra dem i stället. Av din 1 miljard är det 60 miljoner kvar när
            du har tagit bort de andra satsningarna. Det står svart på vitt
            i budgeten. Det finns ingen miljardsatsning på äldreomsorgen.
          </note>
          <note>
            På det sättet är det på många områden. Du talar om höjt BTP.
            Det är väldigt bra. Höjt BTP är träffsäkert. Men regeringen aviserar
            nu att de som har äldreomsorg också ska få betala mer för sin
            äldreomsorg nästa år. Varför berättar du inte det? Om det blir
            samma förslag som i höstas blir det 224 kronor dyrare att ha äldreomsorg.
            Och så får man 90 kronor i höjd BTP. Varför berättar du inte det?
          </note>
          <note>
            Varför berättar du inte att ni tar bort satsningen på utsatta
            barns fritidsverksamhet nästa år? Varför finns det inte med i
            ditt anförande?
          </note>
          <note type="speaker">
            Anf. 130 ULLA ANDERSSON (V) replik:
          </note>
          <note>
            Herr talman! Jag ber om ursäkt. Det handlade om budgeten som
            ni lade fram före valet. I den lade ni 240 gånger mer på skattesänkningar
            än på resurser till välfärden.
          </note>
          <note>
            Jag vill påstå att 1 miljard till fler anställda är väl använda
            pengar. Visst finansierar vi det bland annat genom att ta bort
            220 miljoner som ni ville använda till ökad kontroll. Är det inte
            bättre att vi har fler anställda som kan ge bättre kvalitet, som
            får en bättre arbetsmiljö och som har tid för den äldres omsorg
            än att vi satsar en massa pengar på kontrollsystem? Jag tycker
            att det är det.
          </note>
          <note>
            Om det blir fler anställda kan de också använda mer av sin tid
            till en förbättrad samverkan, till exempel med sjukvården. Det
            är nämligen en av bristerna i äldreomsorgen i dag. Det är alldeles
            för få anställda. De hinner inte utföra de arbetsuppgifter som
            de både vill och behöver kunna utföra. Det är en del av huvudproblemet.
          </note>
          <note>
            Höjd BTP blir det nästa år och troligtvis sänkt pensionärsskatt.
          </note>
          <note>
            (Applåder)
          </note>
          <note type="speaker">
            Anf. 131 ERIK ULLENHAG (FP):
          </note>
          <note>
            Herr talman! Den som följer den ekonomisk - politiska debatt
            en i dagens Sverige kan fundera på hur Sverige ser ut. Vi har
            en r egering som knappt har kommit i gång men som gör sitt bästa
            för att beskriva att Sverige inte mår särskilt bra. Vi brukar
            ibland försöka påpeka att det finns ganska mycket som är bra med
            detta land, efter åtta av alliansstyre.
          </note>
          <note>
            Ibland kan man ta till lite hjälp och be utomstående bedömare
            titta på vårt land – det gör till exempel OECD – och göra en bedömning
            av hur Sverige står sig jämfört med andra länder. Häromveckan
            fick finansministern deras studie på sitt bord. Hon har inte talat
            särskilt mycket om den i dag eller över huvud taget sedan den
            kom. Det beror på att den verklighetsbeskrivning som OECD har
            av Sverige ligger nära den verklighetsbeskrivning som Folkpartiet
            och Alliansen har.
          </note>
          <note>
            Vad är det som har lyfts fram i OECD:s studie av Sverige? Jo,
            det är att Sverige är ett av få länder som har högre tillväxt
            än före krisen. De flesta andra länder har lägre tillväxt. Vi
            har e tt mycket högt arbetskraftsdeltagande . Det lyfts fram som
            en positiv utveckling, efter åtta år med alliansregeringen.
          </note>
          <note>
            Vi har något som Miljöpartiet ibland kunde skänka en tacksamhetens
            tanke. Det lyfts fram att vi har en framgångsrik miljöpolitik
            med en grön tillväxt. Visst kan vi göra mer, men man säger att
            vi är betydligt bättre än många andra länder.
          </note>
          <note>
            OECD pekar på att vi har en välmående befolkning. De pekar på
            att vi är ett av världens mest jämställda länder. Men samtidigt
            ger de oss en hemläxa när de säger att lönerna inte är jämställda.
            Och det är en av de frågor som ligger högt på Folkpartiets agenda.
          </note>
          <note>
            Vi har också mycket starka statsfinanser jämfört med andra länder.
          </note>
          <note>
            Det är den beskrivning som OECD ger av Sverige när man tittar
            på Sverige utifrån. Det är ganska långt ifrån snacket om tomma
            lador och ganska långt ifrån det barskrapade bordet. Vi måste
            på något sätt sansa debatten och börja titta på hur Sverige ser
            ut.
          </note>
          <note>
            Min uppgift var att ta ansvar som en del av den regeringen och
            fundera på: Innebär detta att Sverige är den bästa av världar?
            Nej, det finns saker som OECD pekar på som kan bli bättre. Men
            jag kan se en utveckling som har gått i rätt riktning. Mitt och
            alla politikers ansvar är nu att fundera på vad vi vill göra annorlunda.
            Kan vi lära oss något av andra länder? Kan vi lära oss något av
            till exempel OECD? Trots att vi har haft åtta år med alliansregering
            kommer inte Sverige att vara färdigbyggt. Det är ingen liberal
            som någonsin tror att samhället blir färdigbyggt. Det finns människor
            som behöver politiken alldeles oavsett vilket samhälle som vi
            själva är med och skapar.
          </note>
          <note>
            Jag tänker på dem som vi från Folkpartiet brukar lyfta fram som
            människor i det glömda Sverige, utsatta barn. Under alliansregeringens
            tid tog vi initiativ till en utvärdering, den så kallade Vanvårdsutredningen,
            där man pekade på vad utsatta barn har varit med om under 1900-talet.
          </note>
          <note>
            I Vanvårdsutredningen berättar Eva sin historia. Hon berättar
            hur hon sitter på julafton, och så tar fost erpappan upp dockan
            som hon har fått av sin biologiska mamma. Han ser på dockan och
            säger: Titta, vad din tossiga mamma har skickat till dig! Sedan
            kastar fosterpappan dockan i den öppna spisen. Jag tror att vi
            alla kan förstå att sådana övergrepp sätter spår under en hel
            livstid.
          </note>
          <note>
            Jag är stolt öv er att alliansregeringen då sa : Vi gav människor
            som drabbats av övergrepp i samhällets vård upprättelse. Men jag
            funderar då och då på: Lyssnar vi på dagens utsatta barn som kan
            vara i samma situa ­ tion? Jag tror tyvärr att svaret är nej.
          </note>
          <note>
            Vi hörde Evas historia när hon var vuxen. Då lyssnade vi på henne.
            Det sändes en radiodokumentär för något år sedan som handlade
            om flickan Nora. Hon valsade runt mellan samhällsinstitutioner.
            Hon hamnade i prostitution och drabbades av övergrepp. Till slut
            utsattes hon för grova våldtäkter av en före detta länspolismästare.
          </note>
          <note>
            Vi känner Noras historia därför att en journalist har berättat
            den. Dessförinnan fanns det ingen vuxen som reagerade. Trots att
            OECD lyfter fram Sverige är det klart att jag ser att det finns
            människor som lever i ett glömt Sverige och som behöver politiken
            allra bäst. Men om man ska få resurser och få ordning på sit uationen
            för utsatta barn måste man göra grundläxan: Vad skapar jobb och
            tillväxt i ett samhälle?
          </note>
          <note>
            Vad säger OECD om våra utmaningar? Är det så att den budgetproposition
            som i dag ligger på riksdagens bord är svar på de utmaningar som
            OECD pekar på? Man pekar på att man genomför kraftiga reformer
            av svensk arbetsmarknad. Man säger att det finns ett problem i
            Sverige med att människor står långt ifrån arbetsmarknaden och
            har svårt att komma in på den. Man säger att man riskerar ett
            utanförskap där människor inte kommer i arbete. En huvudanledning
            som man pekar ut är att trösklarna in på arbetsmarknaden b eh
            ö ve r sänkas.
          </note>
          <note>
            Då kan man tänka sig att Magdalena Andersson och de andra på
            Finansdepartementet läste på. Till och med omvärlden säger att
            trösklarna behöver sänkas. Sedan letar man i budgeten med ljus
            och lykta och frågar sig om det någonsin hände att trösklarna
            sänktes. Nej, de höjdes. Det är det som ligger på riksdagens bord
            i dag. Det är inte ett svar på frågan hur unga ska få jobb genom
            att göra det billigare och enklare att anställa unga. Nej, det
            är ett svar på hur unga ska få jobb när man riskerar att förlora
            över 18 000 jobb för unga, eftersom man gör det dyrare att anställa
            unga.
          </note>
          <note>
            Det finns inget svar eller framåtriktade funderingar på hur man
            i grunden ska förändra arbetsmarknaden. Nej, man går tillbaka
            och talar om en 90-dagarsgaranti som prövades en gång i tiden
            av Göran Persson, och då var den nuvarande finansministern med,
            men då hette den 100-dagarsgarantin. Sedan sågade alla remissinstanser
            förslaget och Socialdemokraterna satt i opposition i åtta år.
            Sedan tänkte de: Vi kör den där garantin en gång till. Det gick
            inte bra förra gången. Det är inte heller någon bra idé att ersätta
            två riktiga jobb för unga och skapa en situation med 7 000 så
            kallade traineetjänster nästa år.
          </note>
          <note>
            En annan stor utmaning som OECD pekar på är skolan och utveckling
            ­ en i den. Då säger Socialdemokraterna: Ja, men det var ni som
            styrde. Ja, vi styrde i åtta år, och det har aldrig genomförts
            så många reformer i svensk skola. Det spännande är att den nuvarande
            regeringen röstade emot nästan allihop. Men numera – och det är
            ett spännande perspektivskifte i Sverige – är det ett parti som
            har varit emot betyg och läxor från sin start som är med och inför
            betyg från årskurs 4 . Jag välkomnar den förändringen i Miljöpartiet.
            Vi behöver ha fortsatta reformer i svensk skola för att öka kunskap,
            ordning, arbetsro och läraryrkets status.
          </note>
          <note>
            Vad säger då OECD? Det allra viktigaste är kanske att man bör
            lyfta läraryrkets status genom att se till att det finns karriärvägar
            inom läraryrket, se till att en duktig lärare kan få lite högre
            lön. Det kanske man på Finansdepartementet tog fasta på. Ja, det
            gjorde man, fast det som ligger på riksdagen bord i dag innebär
            att man avskaffar och minskar karriärtjänsterna. Det är färre
            som kommer att få lite högre lön om de är duktiga.
          </note>
          <note>
            Det som är riktigt bekymmersamt med dagens budget är sådant som
            man inte pratar om under budgetpresentationen. Det är att man
            avskaffar satsningen på de mest utbildade lärarna i de skolor
            som behöver det allra bäst i det som kallas utsatta stadsdelar.
            Vi från alliansregeringen sa: Där ska vi ha de duktigaste lärarna.
            Där ska vi ha extra många förstelärare som verkligen har en hög
            pedagogisk nivå.
          </note>
          <note>
            Vad gör den nuvarande regeringen? Jo, det avskaffar man. Det
            obehagliga är att detta följer ett mönster. Jag har försökt följa
            vad den här regeringen gör när det gäller de mest utsatta stadsdelarna.
            Man har gjort tre saker sedan man kom i regeringsställning som
            har satt lite avtryck.
          </note>
          <note>
            Man började med att avskaffa den satsning som den tidigare alliansregeringen
            gjorde på de mest utsatta stadsdelarna med fokus på jobb, på minskat
            bidragsberoende och på att skolor skulle lyfta. I steg två tyckte
            man att det var en dum idé av alliansregeringen att flytta en
            myndighet till Rinkeby eller Tensta. Det verkade farligt, så där
            kan man inte placera en myndighet. Nej, det beslutet river vi
            upp. Jag kan berätta att den signalen till R inkebyborna är väldigt
            stark. Man säger till R inkebyborna att just där ni bor kan vi
            inte ha några myndigheter. Alla måste ligga i Stockholms innerstad.
          </note>
          <note>
            Det tredje som man gör är att dra tillbaka satsningen på skolor
            där de duktigaste lärarna verkligen behövs. Det är rätt förvånande,
            och jag har en rekommendation till såväl finansministern som Miljöpartiet
            och Vänsterpartiet – jag vet att det var lite obehagligt att det
            kom en omvärldsanalys av Sverige i form av en OECD-rapport som
            pekade på att rätt mycket av det som Folkpartiet och Alliansen
            säger är riktigt. Ibland när man ska utforma politiken kan det
            vara bra att fundera på att det inte är alltid som det egna partiet
            har exakt rätt. Här är en hel rapport som pekar på att vi har
            en regering i Sverige som tyvärr går i fel riktning.
          </note>
          <note>
            Under de närmaste månaderna kommer vi att fortsätta att debattera
            en budget som har historiska rekord i att höja skatter, som kirurgiskt
            slår mot dem som står längst från arbetsmarknaden med höjda skatter
            på jobben. Vi från Folkpartiet har en viss ödmjukhet efter att
            vi förlorade i valet. Men det är vårt ansvar att fundera över
            vad som är våra svar. Våra svar är inte regeringens svar.
          </note>
          <note>
            Våra svar är att v i ska skapa ett Sverige där det löna r sig
            att utbilda sig, där det ska löna sig att arbeta, där det ska
            löna sig att anstränga sig, där vi lyssnar på vad företagare och
            entreprenörer säger om hur de kan växa, där vi inte för en politik
            där vi säger att om det kommer företagare in i välfärden, så går
            välfärden i fel riktning. Vi svartmålar inte svenska företagare.
          </note>
          <note>
            Vår politik handlar om detta, för det ger oss också resurser
            för att hjälpa dem som behöver samhällets stöd allra mest, till
            exempel de utsatta barnen som lever i det glömda Sverige.
          </note>
          <note>
            (Applåder)
          </note>
          <note type="speaker">
            Anf. 132 Finansminister MAGDALENA ANDERSSON (S) replik:
          </note>
          <note>
            Herr talman! När jag träffade OECD:s generalsekreterare för någon
            vecka sedan gick vi igenom den OECD-rapport som handlade om Sverige.
            I den rapporten konstaterar man att produktivitetstillväxten i
            Sverige har stannat av sedan 2007, och det är någont ing som OECD
            är väldigt bekymrat över. De förslag som OECD lämnade handlar
            om att vi ska investera mer i humankapital, i innovation, i infrastruktur
            och i att höja läraryrkets attraktivitet.
          </note>
          <note>
            I regeringens budget finns det förslag inom precis dessa områden.
            Vi vill öka investeringarna i humankapital genom att bara i år
            öka antalet utbildningsmöjligheter med 6 500 platser, en satsning
            som sedan växer under de kommande åren.
          </note>
          <note>
            Vi vill att fler av de ungdomar som vill gå på universitet och
            högskola ska få möjlighet att göra det. Vi vill att ungdomar som
            saknar gymnasie ­ utbildning ska få möjlighet att få en sådan
            utbildning. Vi vill att människor mitt i livet ska ha möjlighet
            att vidareutbilda sig. Vi investerar mer i inno ­ vation genom
            att tillsätta ett innovationsråd och genom att stärka innova ­
            tionskedjan och exportsatsningarna.
          </note>
          <note>
            Vi investerar mer i infrastruktur genom att höja underhållet
            på järnvägar med 620 miljoner redan i år. Vi vill höja attraktiviteten
            i läraryrket och avsätter 3 miljarder för att stärka läraryrket
            s attraktivitet. Det ska ställas mot de 26 miljoner i satsning
            på lärare i utsatta områden som allianspartierna har föreslagit.
            Vi satsar 3 miljarder.
          </note>
          <note>
            Däremot har OECD synpunkter på lönesättningen och tycker att
            ingångslönerna är höga. Här har vi olika syn. Vi socialdemokrater
            och miljöpartister anser inte att vi ska sänka lönerna i Sverige.
            Sedan återstår det att se vad andra partier i riksdagen tycker
            om det.
          </note>
          <note type="speaker">
            Anf. 133 ERIK ULLENHAG (FP) replik:
          </note>
          <note>
            Herr talman! Det hedrar Magdalena Andersson att hon lite omvänt
            silar mygg och sväljer kameler. Hon lyfter fram de små delarna
            i OECD som stöder regeringens politik, men i grunden behöver vi
            en arbetsmarknad som fungerar annorlunda. Vi behöver ett lärlingssystem
            som fungerar. Vi behöver öka rörligheten på den svenska arbetsmarknaden.
            Det pekar OECD ut.
          </note>
          <note>
            När det gäller lärarsatsningen pekar OECD på att det behöver
            finnas karriärtjänster för lärare, att vi behöver ha en situation
            där det är attraktivt att vara lärare, att det intressanta är
            att jobba precis på det sättet som regeringen gjorde, att de lärare
            som är skickliga får extra pengar i lönekuvertet. Det finns med
            i OECD:s rapport. Läs den gärna en vända till, finansministern!
          </note>
          <note>
            Sedan viftar Magdalena Andersson bort att det var några miljoner
            till de mest utsatta stadsdelarna. Ja, fråga Rinkebyskolan, fråga
            Ronnaskolan, fråga de skolor som har störst behov av riktigt bra
            lärare om de tyckte att det var en bra idé att ta bort satsningen
            på riktigt bra lärare i de skolor där lärarna kanske spelar allra
            störst roll. Det är feltänkt, finansministern, och jag hoppas
            att ni kan tänka på det en vända till.
          </note>
          <note>
            Bakom ord som ses som en del av den ekonomiska politiken kan
            det ibland dölja sig en politik som riskerar att leda fel. Magdalena
            Andersson klarade inte av att ro hem debatten om att ladorna var
            tomma, så det talar hon ganska lite om nu. I stället säger Magdalena
            Andersson att det var dålig produktivitetstillväxt under Alliansen.
            Det bekymrar mig, Magdalena Andersson, för produktiviteten kan
            öka genom att vi ser till att få bort människor från arbetsmarknaden.
            Jag är medveten om att ifall man tar bort den bortre parentesen
            i sjukförsäkringen och hamnar i ett läge där förtidspensioneringarna
            ökar igen så ökar produktiviteten. Det blir effekten per arbetad
            timme, för det är det måttet finansministern använder.
          </note>
          <note>
            Jag skulle vilja fråga finansministern vad hon tror blir effekten
            av ett borttagande av den bortre parentesen.
          </note>
          <note type="speaker">
            Anf. 134 Finansminister MAGDALENA ANDERSSON (S) replik:
          </note>
          <note>
            Herr talman! Jag tror att effekten av att ta bort den bortre
            parentesen blir att sjuka människor inte längre kastas ut ur sjukförsäkringen.
            När någon får ett tufft sjukdomsbesked, och efter att den första
            chocken har lagt sig, börjar inte den malande oron över ifall
            man kommer att kunna försörja sig. Det räknar jag med blir effekten
            – ett mänskligare Sverige.
          </note>
          <note>
            OECD talar om lärlingsutbildning. Jag tycker att det finns mycket
            vi kan lära av de länder i Europa som har lägre ungdomsarbetslöshet
            än Sve ­ rige, länder där man har en mjukare övergång från skolan
            in i arbetslivet, där man kan kombinera utbildning och arbete.
            Det är precis det vi föreslår i utbildningskontrakten. Vi sänker
            trösklarna för ungdomar som inte har gymnasieutbildning att komma
            in på arbetsmarknaden. Men det gäller också traineejobben där
            man kombinerar en yrkesutbildning med att sam ­ tidigt arbeta
            i bristyrken och i sektorer där människor snart ska gå i pen ­
            sion. Det är en politik för sänkta trösklar.
          </note>
          <note type="speaker">
            Anf. 135 ERIK ULLENHAG (FP) replik:
          </note>
          <note>
            Herr talman! Man kan i budgetpropositionen läsa vad traineejobben
            innebär. Jag har påpekat ett par gånger att ni lovade 32 000 traineejobb,
            Magdalena Andersson. Det blir 600 i år och 7 000 nästa år. Samtidigt
            höjer ni skatten på att anställa unga, vilket beräknas ta bort
            18 000 riktiga jobb från svensk arbetsmarknad. För varje traineejobb
            har ni höjt skatten på att anställa unga på ett sådant sätt att
            jobb försvinner. Det blir effekten.
          </note>
          <note>
            Magdalena Andersson säger att vi får fortsätta att föra den debatten
            och att vi skapar ett mänskligare Sverige genom att ta bort den
            bortre parentesen. Jag blir lite bekymrad ifall Socialdemokraterna
            inte lärt av sin egen historia. Var det ett mänskligt Sverige
            där vi förtidspensionerade bort 140 människor varje dag från den
            svenska arbetskraften, där en 30-åring kunde få budskapet att
            just du behöver inte bidra under resten av ditt liv utan du ska
            hamna i förtidspension? Det ta Sverige är mycket farligt att gå
            tillbaka till. Det är inget mänskligt Sverige när vi ger upp om
            människor, Magdalena Andersson.
          </note>
          <note>
            (Applåder)
          </note>
          <note type="speaker">
            Anf. 136 JANINE ALM ERICSON (MP) replik:
          </note>
          <note>
            Herr talman! Folkpartiet har liksom Miljöpartiet höga ambitioner
            för biståndet. Det är bra. Solidariteten med utsatta kan aldrig
            bli för stor. Även om vi ser att utvecklingen gått åt rätt håll
            de senaste åren kvarstår stora utmaningar och nya har kommit till.
            Det viktiga traditionella utvecklingsbiståndet och fattigdomsbekämpningen
            måste nu kompletteras med insatser för att klara klimatförändringarna.
          </note>
          <note>
            I många länder märks effekten av klimatförändringarna in på bara
            skinnet. Redan utsatta länder drabbas av översvämningar, av torka
            eller av förödande oväder. Önationer måste be om mark på fastlandet
            för att deras egna paradisöar snart slukas för alltid av höjda
            havsnivåer. Det är ett problem som kommer att öka i takt med att
            medeltemperaturen stiger.
          </note>
          <note>
            För dessa nya klimatutmaningar har FN startat den så kallade
            gröna fonden där i-länderna förbundit sig att bidra med 100 miljarder
            för just klimatomställning i fattiga länder. I regeringens budgetproposition
            i höstas föreslog vi därför 500 miljoner, 2 miljarder över mandatperioden,
            för att visa att Sverige menar allvar med att bidra till fattiga
            länders utveckling. En av de viktiga poängerna med fonden är att
            det ska vara nya pengar, utöver det ordinarie biståndet, så kallade
            additionella medel.
          </note>
          <note>
            Döm om min förvåning när de borgerligas budgetförslag inte innehöll
            några additionella medel. I stället togs medel till den gröna
            fonden från det ordinarie biståndet. Folkpartiet ställde sig alltså
            bakom förslaget att ställa traditionell fattigdomsbekämpning mot
            åtgärder som länder måste vidta för att anpassa sig och kunna
            överleva även med ett förändrat klimat.
          </note>
          <note>
            Nu vill jag fråga Erik Ullenhag varför Folkpartiet i praktiken
            sänkte biståndet och svek FN:s begäran om extra pengar till klimatomställningen.
          </note>
          <note type="speaker">
            Anf. 137 ERIK ULLENHAG (FP) replik:
          </note>
          <note>
            Herr talman! Det är lite imponerande, om jag ska uttrycka mig
            snällt, av Miljöpartiet att gå upp och ha ett högt tonläge i just
            biståndsdebatten efter vad de sa före valet. Låt oss komma ihåg
            att alliansregeringen höll enprocentsmålet under åtta års tid.
            Det dröjde inte länge efter det att Miljöpartiet hamnade i regeringsställning
            förrän man inte längre klarade det. Det är verkligheten just nu.
            Det har både vi och ni, Janine Alm Ericson, i uppgift att nå.
          </note>
          <note>
            Det dröjde inte heller länge förrän vi hörde det mycket höga
            tonläget hos Gustav Fridolin när han sa att man aldrig får ta
            flyktingavräkning från biståndet. Jag tycker att det är rätt att
            ha flyktingavräkning från biståndet, eftersom det ses som Dacfähigt,
            det vill säga är i enlighet med det internationella regelverket.
            Jag vet inte vad alla i Miljöpartiets riksdagsgrup p gjorde, men
            jag vet att Gustav Fridolin på vartenda möte sa att det inte ska
            bli någon flyktingavräkning ifall Miljöpartiet sitter i regeringen.
            Det vore intressant att höra ifall Janine Alm Ericson är nöjd
            med den utvecklingen i förhållande till vad ni lovade före valet.
          </note>
          <note>
            Det är också lite imponerande att Miljöpartiet tar upp klimatfrågan.
            Vad är det som sker för närvarande i Europa? Vi har ett land i
            Europa, Tyskland, som bestämt sig för att göra som Miljöpartiet
            vill och lägga ned sin kärnkraft. Jag vet att Miljöpartiet brukar
            säga att det är bra för det kommer att bli förnyb art i stället.
            Sedan står Gustav Fridolin i varje tv-debatt och viftar med en
            kolbit och säger att det är dåligt att Vattenfall har kolkraftanläggningar
            i Tyskland. Det är anläggningar som tyskarna vill ha kvar eftersom
            de har behov av en baskraft i elsystemet. Det där var löftesbrott
            nummer två på bara två minuter.
          </note>
          <note>
            Miljöpartiet har lovat att gruvorna ska säljas och läggas ned.
            Blir det så, Janine Alm Ericson? Blir det som kolbiten visade?
            Kommer kolgruvorna i Tyskland att läggas ned? Svara gärna på det.
          </note>
          <note type="speaker">
            Anf. 138 JANINE ALM ERICSON (MP) replik:
          </note>
          <note>
            Herr talman! Jag frågade varför Folkpartiet i praktiken sänkte
            biståndet. Jag märker att Erik Ullenhag blir svaret skyldig. Det
            verkar ändå som om Erik Ullenhag och jag har samma grundsyn. Därför
            är jag förvånad över att Folkpartiet inte tyckte att det var tillräckligt
            viktigt att skjuta till medel till klimatomställningen.
          </note>
          <note>
            Jag vill tro att vi delar samma problembild också om klimatet
            och att vi i Sverige måste ta täten för att kunna nå framgång
            i de kommande globala klimatförhandlingarna. Låt mig läsa ur de
            borgerligas budgetmotion från i höstas: Sverige ska vara pådrivande
            i det internationella klimatarbetet för att åstadkomma ett ambitiöst
            globalt klimatavtal där de största utsläppsländerna tar ett betydande
            ansvar.
          </note>
          <note>
            Hur rimmar detta med att ni inte vill lägga några additionella
            medel till internationella klimatinvesteringar?
          </note>
          <note type="speaker">
            Anf. 139 ERIK ULLENHAG (FP) replik:
          </note>
          <note>
            Herr talman! Jag börjar med att svara på frågan. Min och Folkpartiets
            utgångspunkt är att vi åter ska nå 1 procent av bni. Vi är i en
            situation, som beror på ett nytt sätt att räkna bni, där vi inte
            når enprocentsmålet. Det kommer att göra det lite komplicerat
            för oss som tycker att det är viktigt med biståndsmål eftersom
            vi helt plötsligt hamnar i en situation där vi ska säga att vi
            enligt 2013 års beräkningsmodell når enprocentsmålet. Där har
            vi en uppgift att göra, för det handlar om trovärdigheten i att
            vi ska nå biståndsmålet.
          </note>
          <note>
            Jag har plågat Socialdemokraterna med frågor om svikna vallöften.
            Jag hade kunnat ägna mig åt att också räkna upp Miljöpartiets
            svikna vallöften. De börjar bli ganska många. Jag nämnde kolbiten.
            Det blir inte verklighet av det. Jag nämnde hur ett parti som
            kommit i regeringsställning gång på gång sätter visitkorten före
            den egna politiken. När Miljöpartiet inte vill tala om sina egna
            löftesbrott skäller de i stället på en budgetmotion som vi lade
            fram. Någon gång måste man börja ta ansvar, till exempel för löftesbrotten
            när det gäller flyktingavräkningen.
          </note>
          <note type="speaker">
            Anf. 140 ULLA ANDERSSON (V) replik:
          </note>
          <note>
            Herr talman! Fler anställda i äldreomsorgen, mer pengar till
            förlossningsvården, höjt bostadstillägg för pensionärer, höjd
            ersättningsnivå i sjuk- och aktivitetsersättningen, höjt underhållsstöd
            för ensamstående föräldrar, slopad stupstock och mer resurser
            till kvinnojourerna – det är konkret och praktisk feministisk
            politik.
          </note>
          <note>
            Vi vet att det är kvinnor som är mest beroende av äldreomsorgen.
            Det är kvinnor som jobbar där. Vi är också beroende av den för
            vår egen försörjning. Man förstår varför förlossningsvården är
            så viktig i kvinnors liv. Bostadstillägg för pensionärer – det
            är kvinnor som har de lägsta pensionerna och därför når man de
            grupperna väldigt bra. 58 procent av dem som uppbär sjuk- och
            aktivitetsersättning är kvinnor. Underhållsstöd – 85 procent av
            de ensamstående föräldrarna är kvinnor. Slopad stupstock – sju
            av tio långtidssjukskrivna är kvinnor. Och bara namnet kvinnojourer
            säger vad det är för form av verksamhet.
          </note>
          <note>
            Det borde egentligen vara en politik som ett feministiskt parti
            som Folkpartiet skulle gilla. Men det låter inte riktigt så på
            Erik Ullenhag när han står i talarstolen. Knappt med ett ord har
            han nämnt dessa reformer. Jag skulle vilja fråga Folkpartiet vad
            ni har emot sådana här välfärdssatsningar. Är det detta som kännetecknas
            som bakåtsträvande?
          </note>
          <note>
            Erik Ullenhag hänvisar gärna till OECD än hit och än dit. Jag
            kan inte låta bli att kommentera det. Det kanske är värt att påminna
            om OECD:s jämförelser gällande skolresultaten, a-kassan och ojämlikheten.
            Konkreta resultat i Sverige av er politik var att skolresultaten
            sjönk, a-kassan försämrades mest bland OECD-länderna och ojämlikheten
            ökade snabbast. Detta säger jag bara som en liten påminnelse.
          </note>
          <note>
            Men vad tycker ni om de feministiska reformerna? Det är min huvudfråga.
          </note>
          <note type="speaker">
            Anf. 141 ERIK ULLENHAG (FP) replik :
          </note>
          <note>
            Herr talman! Det finns delar i detta som är bra. Det är bra med
            ökat stöd till kvinnojourer. En av våra viktigaste feministiska
            utmaningar framöver är att fundera igenom hur äldreomsorgen fungerar
            och hur vi ser till att ensamma äldre – som nästan alltid är kvinnor
            – har möjlighet till en dräglig situation när de inte har någon
            som för deras talan gentemot den kommunala biståndsbedömaren.
          </note>
          <note>
            Visst finns det saker som är bra bland era förslag. Anledningen
            till att jag i grunden är kritisk mot denna budget är att Ulla
            Andersson inte begriper att jobben måste växa till för att man
            ska ha möjlighet att göra den typen av välfärdssatsningar långsiktigt.
            Varje gång man säger att jobben måste växa till är Ulla Anderssons
            svar: Men om det satsas på välfärden kommer jobben, för då har
            man möjlighet att handla. Det vore klädsamt, Ulla Andersson, om
            du någon gång vid något tillfälle hade något förslag som kunde
            underlätta vardagen för företagare.
          </note>
          <note>
            Jag är rätt bekymrad över att ni drev en valrörelse där ni från
            Vänsterpartiets sida ägnade nästan varje dag åt att misstänkliggöra
            företagare i välfärdsverksamheterna, framför allt kvinnliga sådana.
            Ni säger att välfärden blir sämre av företagandet och det otäcka
            egenintresset. När ni gör det rullar ni tillbaka bilden av företagare
            i Sverige och försämrar det svenska näringslivsklimatet.
          </note>
          <note>
            Ska man klara välfärden, Ulla Andersson, måste det finnas företagare
            som anställer. Däri ligger min kritik. Jag har läst er budget.
            Ni skriver att den politik ni själva bedriver gör att jämviktsarbetslösheten,
            den som du och jag kan påverka, kommer att vara lika hög om fem
            år som den är i dag. Är du nöjd med det, Ulla Andersson? Är du
            nöjd med er egen analys av hur jobben ska komma?
          </note>
          <note type="speaker">
            Anf. 142 ULLA ANDERSSON (V) replik:
          </note>
          <note>
            Herr talman! Först vill jag undanbe mig att få höra vad jag begriper
            eller inte. Jag ogillar sådan retorik. Jag brukar kalla det härskarteknik.
          </note>
          <note>
            Det är jättebra att Folkpartiet tycker att ökat stöd till kvinnojourer
            är en viktig reform. Jag undrar bara varför den inte genomfördes
            under er regeringstid. Det var ett av era vallöften: ett stabilt
            och permanent stöd till kvinnojourerna. Och om det nu är så viktigt
            med äldreomsorg undrar jag varför ni inte såg till att det blev
            fler anställda i välfärden under er regeringstid. I stället blev
            det färre.
          </note>
          <note>
            Jag skulle kunna ta upp en hel del reformer som vi föreslagit
            genom åren för att förbättra möjligheterna för företag. Det gäller
            till exempel förbättrade trygghetssystem för egenföretagare. För
            ett tag sedan hade jag ett replikskifte här med Emil Källström
            om betydelsen av kapitalförsörjning för företag på landsbygden.
            Det är en fråga vi har drivit i många år. Jag vet att utbildning
            är en oerhört central fråga för de flesta företag. Dessutom visar
            forskningen att sänkta arbetsgivaravgifter för unga inte leder
            till det ni påstår.
          </note>
          <note type="speaker">
            Anf. 143 ERIK ULLENHAG (FP) replik :
          </note>
          <note>
            Herr talman! Jag ber om ursäkt för att jag sa att Vänsterpartiet
            inte begriper det här med jobbskapande. Men jag kommer nog att
            stå fast vid det. Vänsterpartiet, som i grunden är ett socialistiskt
            parti, har alltid haft lite svårt att förstå företagare och företagandets
            betydelse. Det är inget angrepp på Ulla Andersson, utan ett angrepp
            på en ideologi som jag tror är skadlig för Sverige.
          </note>
          <note>
            Sverige växer inte om inte företagen kan växa. Sverige växer
            inte om vi återgår till ett skattesystem som gör att man får 65
            procent i marginalskatt ifall man tar det där jourpasset. Skillnaden
            mellan Ulla Andersson i Vänsterpartiet och mig är att jag inte
            bekämpar att människor blir rika utan bekämpar fattigdom. Och
            en förutsättning för att kunna bekämpa fattigdom är att folk ska
            kunna lyckas. Den som driver ett företag i Sverige ska känna att
            det är vettigt att göra det.
          </note>
          <note>
            Ulla Andersson! Du blev för en liten stund sedan svaret skyldig
            när Jakob Forssmed gick igenom alla de satsningar på äldreomsorgen
            ni stryker för att kunna berätta om denna miljard. Det blir ingen
            demensplan. Det blir inget måltidslyft. Den typen av satsningar
            för att lyfta äldreomsorgen är en klokare politik än den regeringen
            föreslår.
          </note>
          <note>
            (Applåder)
          </note>
          <note type="speaker">
            Anf. 144 JAKOB FORSSMED (KD):
          </note>
          <note>
            Herr talman! Vi bor i ett bra land. I går kunde vi läsa om att
            Sverige är tvåa i välståndsligan Social Progress Index. Vi har
            tagit oss igenom en kris bättre än de flesta. Vi har låg skuld,
            växande jobbsiffror och sjunkande arbetslöshet. Det är bra.
          </note>
          <note>
            Men regeringen tar nu ett land som varit på rätt väg in på fel
            kurs. En god men bräcklig återhämtning behöver en politik som
            stöder jobb och tillväxt, inte motsatsen. En av bankekonomerna
            sa – rätt talande – så här om regeringens förslag: Signalvärdet
            är att man tar bort en del möjligheter på arbetsmarknaden, medan
            man borde fundera på hur man får fler jobb.
          </note>
          <note>
            Det är en signal man plockar upp nu, att regeringen tar bort
            möjligheter på arbetsmarknaden när signalen borde vara att alla
            jobb behövs. Alla jobb behövs: jobb som bygger på högteknologi,
            på forskning och utveckling och på ingenjörskonst och innovation,
            vilket är oerhört viktigt, men också jobb som är enklare och tjänster
            som sänker trösklarna in på arbetsmarknaden, så att man kan få
            sitt första jobb, och som underlättar för mer tid till relationer
            och familjeliv.
          </note>
          <note>
            RUT-reformen har skapat tusentals jobb. Tre av fyra nyanställda
            inom hemservicebranschen kommer direkt från arbetslöshet eller
            uppsägning. Nästan hälften är utrikes födda. Kan någon annan reform
            visa upp den typen av resultat? En sådan reform borde förstås
            utvecklas, kanske med it-tjänster i hemmet, kanske med tvätteritjänster.
            Flitens lampa borde lysa på Finansdepartementet och Näringsdepartementet,
            så att man kunde hitta utvidgningar som skulle leda till att fler
            kom i jobb, i vita jobb, i trygghet.
          </note>
          <note>
            I stället handlar regeringens politik om att begränsa och beskära.
            Det är inte så stora förändringar i praktiken, kanske regeringen
            säger. Men det har visat sig att inskränkningar i sig har betydelse,
            vilket man sett till exempel när man har utvärderat varför reformen
            dalat i Danmark. Det har skapats en osäkerhet kring reformen som
            i sig har dämpat tillväxt och jobb.
          </note>
          <note>
            Osäkerhet blir tyvärr ett resultat av regeringens politik. Osäkerheten
            sprider sig i hantverkaryrken inför inskränkningen av ROT. Överenskommelsen
            med Vänsterpartiet för att stoppa företag och valfrihet i välfärden
            har närmast lagt en död hand över utvecklingen hos välfärdsföretag.
            Ideologiskt drivna återkommunaliseringar av fristående verksamheter
            sprider också osäkerhet. Inte heller den verksamhet som håller
            mycket god kvalitet och där brukarna trivs går numera säker. Och
            det märks. Bankerna börjar säga nej till lån till välfungerande
            verksamheter, för man vet inte hur det blir framöver. Det blir
            ett stopp för investeringar och nyanställningar där osäkerheten
            breder ut sig. Vi ser nu detta hända.
          </note>
          <note>
            Sveriges återhämtning är relativt god, men bräcklig. Den osäkerhet
            som nu skapas riskerar att bli skadlig.
          </note>
          <note>
            Hushållen känner osäkerhet och minskad optimism om arbetsmarknaden
            på ett års sikt när skattehöjningar väntar runt hörnet. Osäkerheten
            späds på av brutna vallöften, som vi hört om tidigare i debatten.
          </note>
          <note>
            Vad gäller i morgon? Politiken som utlovades före valet har mindre
            att göra med politiken som blir resultatet efter valet. ROT-avdraget
            skulle inte röras. Efter valet ska ROT-avdraget försämras kraftigt.
            Jobben blir färre och riskerar att svartna igen.
          </note>
          <note>
            Det finns fler exempel: bensinskatten, Bromma flygplats och skatten
            på vanliga löntagare, som inte skulle höjas. Det löftet bröts
            redan i höstas, och det lär återkomma. Överskottsmålet skulle
            värnas, men nu vill regeringen snabbt och ensidigt ta bort målet.
          </note>
          <note>
            Vissa löftesbrott är lättare att fördra, såsom att avståndsskatten
            på transporter inte blir av. Men att denna typ av löftesbrott
            påverkar förtroendet för politiken är inte heller rocket science,
            om uttrycket återigen tillåts.
          </note>
          <note>
            Man kan tänka på vallöftesforskarna vid Göteborgs universitet,
            som visat att politiker i Sverige av olika kulör historiskt sett
            har hållit sina vallöften. Det blir i alla fall mer jobb för forskarna
            som nu får möjlighet att revidera sina teorier och skriva nya
            vetenskapliga artiklar. Det är alltid något.
          </note>
          <note>
            Minns ni här i kammaren eller kanske ni där hemma dansbandet
            Vikingarna? Det finns en här som minns dem. De kommer från Värmland.
            Innan de lade av efter 43 år gjorde de 28 Kramgoa låtar -skivor.
            Det är imponerande.
          </note>
          <note>
            Om det tillåts kan vi fundera på om den socialdemokratiskt ledda
            re ­ geringen skulle vara ett dansband. Då hade man kanske tagit
            namnet S ‑ vikingarna – Svikingarna.
          </note>
          <note>
            Det finns skillnader mellan Vikingarna och Svikingarna. Publiken
            är inte riktigt lika imponerad av Svikingarna, för i det fina
            skivkonvolutet visade det sig ligga en repad cd med helt andra
            låtar än vad de faktiskt köpte. Nu har man gått in i studion igen,
            och i höst kommer en ny cd. Vi får se vad den innehåller.
          </note>
          <note>
            Svikingarna skiljer sig på fler punkter från Vikingarna. Vikingarna
            levererade alltid, medan Svikingarna bjuder upp och sedan dumpar,
            och bjuder upp igen.
          </note>
          <note>
            Det är sämre när det gäller takt och ton i relationen till väljarna
            hemma hos Svikingarna, och det där riktiga svänget saknas. Jag
            tror att ett stort problem är att Svikingarna inte har övat, i
            alla fall inte tillsammans. När man inbördes spelar olika tonarter
            och melodier blir det lätt falskt. Jag tror inte ens att en rejäl
            sänkning av dansbandsmomsen skulle kunna rädda Svikingarna från
            att rasa på listorna, herr talman.
          </note>
          <note>
            Att hålla vad man lovar får anses vara en dygd. Så låt oss tala
            lite om dygd. Det tycker jag att vi gör alltför lite i budgetdebatter
            och i debatter generellt.
          </note>
          <note>
            I vår tid och i vårt individualistiska samhälle behöver vi utveckla
            våra dygder: kärlek, måttfullhet, praktisk klokskap och mod. Det
            bygger vår karaktär och vårt samhälle starkare.
          </note>
          <note>
            Men för att vara lite mindre storslagen bör vi också värna de
            dygder som i praktiken bygger upp vårt samhälle: arbete, givmildhet
            och sparande.
          </note>
          <note>
            Arbete skapar resurser både till den enskilde och det gemensamma.
            Att ha ett jobb, få bidra och försörja sig själv ger en stolthet.
            Småsnack vid kaffeautomaten ger gemenskap. Arbete och därmed förstås
            att anställa kan verkligen sägas vara en dygd värd att uppmuntra.
          </note>
          <note>
            När det gäller sparande vet vi att statens sparande har tjänat
            oss väl i dåliga tider. Och eget sparande ger möjlighet att skapa
            en buffert, göra sig och sin familj lite tryggare och spara inför
            framtiden – en framtid där tvättmaskinen kan gå sönder eller behovet
            av att byta bostad kommer snabbare än väntat – eller till pensionen.
            Sparande kan sägas vara en dygd värd att uppmuntra.
          </note>
          <note>
            Givmildhet är att dela med sig av sitt överflöd, direkt som medmänniska,
            kanske via civilsamhällets organisationer. Det skapar ett varmare
            samhälle, och det hjälper den i nöd. Att ge av sin tid och sina
            pengar för att göra medmänniskors liv lättare att leva måste anses
            vara en dygd värd att uppmuntra.
          </note>
          <note>
            Därför är det anmärkningsvärt att regeringen slår just mot dygder
            som bygger ett gott samhälle – mot sparande, mot givmildhet och
            mot arbete.
          </note>
          <note>
            Det blir straffskatt på hjälpverksamhet genom slopad skattereduktion
            för gåvor till nödlidande via Röda Korset eller Stadsmissionen.
          </note>
          <note>
            Det blir höjd skatt på sparande, trots att sparandet hos enskilda
            riskerar att bli mer ojämnt fördelat när man försämrar villkoren
            för sparande, vilket privatekonomer varnar för.
          </note>
          <note>
            Och skattechocken för unga som arbetar ska vi inte tala om. I
            går hörde vi att siffrorna visar att ungdomsarbetslösheten nu
            sjunker mer än arbetslösheten i stort.
          </note>
          <note>
            Men vad händer nu, när det blir kraftigt ökade arbetsgivaravgifter
            för att anställa unga i riktiga jobb? En ännu större fråga är:
            Vad händer med ett samhälle som gör det svårare att ge, arbeta,
            driva företag och anställa? Den frågan behöver vi ställa oss.
          </note>
          <note>
            Det är inte svårt att förstå motiven bakom höjd skatt på miljöstörande
            verksamhet eller på alkohol och tobak. Men är vårt samhälle i
            behov av mindre givmildhet, av färre som anställer och av färre
            jobb? Är det för många som sparar till pensionen eller till en
            buffert när diskmaskinen går sönder?
          </note>
          <note>
            Jag tycker inte det. Jag tycker att regeringen bör tänka om och
            tänka mer dygdigt. Det skulle bygga Sverige starkare. Det skulle
            bidra till att skapa resurser till välfärden, till bättre förutsättningar
            för enskilda och familjer och till en starkare samhällsgemenskap.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            Propositionerna bordlades.
          </note>
          <note>
            Kammaren biföll talmannens förslag att motionstiden för dessa
            propositioner skulle förlängas till onsdagen den 6 maj .
          </note>
          <note>
            § 13 (forts. från § 11) Bank-, försäkrings-, kreditupplysnings-
            och AP-fondsfrågor (forts. FiU22)
          </note>
          <note type="speaker">
            Anf. 145 HÅKAN SVENNELING (V) replik:
          </note>
          <note>
            Herr talman! Detta är en replik på Börje Vestlunds anförande
            för ungefär tre och en halv timme sedan gällande bank- och försäkringsfrågor.
          </note>
          <note>
            Replikskiftet visar tydligt vad Vänsterpartiets roll är i svensk
            politik. Vi är inte bara ett parti som gör upp med regeringen
            och samarbetar kring en budget, såsom den vi precis har debatterat,
            utan också ett parti som är en blåslampa på regeringen och som
            hela tiden tar ny sats för nya förslag och som vill trycka på
            regeringen att göra mer. Vi är inget samarbetsparti. Vi är ett
            oppositionsparti.
          </note>
          <note>
            När jag lyssnade på Börje Vestlund för tre och en halv timme
            sedan var det uppenbart att han inte hade bråttom. Han hade blivit
            uppvaktad men hade uppenbarligen inte lyssnat på dem som uppvaktade
            honom.
          </note>
          <note>
            Det man undrar med Börje Vestlunds hela anförande är varför han
            vill begrava kontantupproret och alla som nu vill göra skillnad
            för kontanterna i en utredning. Varför detta spel för gallerierna
            med en massa utfrågningar när man inte vill göra någon skillnad
            för verkligheten?
          </note>
          <note>
            Börje Vestlund gick väldigt noga igenom vad jag och moderata
            företrädare tycker, men den fråga man ställer sig är: Vad tycker
            Börje Vestlund själv? Vad tycker du att utredningen ska komma
            fram till? Vilken lagstiftning eller funktion vill du se? Tycker
            du att den norska lagstiftningen är bra? Ska man gå en liknande
            väg i Sverige?
          </note>
          <note>
            Du är orolig för dubbelarbete eftersom vi nu utreder betalkontodirektivet
            och tycker att vi därför inte ska göra någonting här. Men det
            som är intressant med EU:s betalkontodirektiv är att det inte
            tar upp kontanter, utan det handlar om andra saker som berör betaltjänster.
          </note>
          <note>
            Men regeringen har slängt in frågan i utredningen, och på det
            sättet begraver Börje Vestlund och hans regeringskompisar fullständigt
            frågan om kontanter och försöker därmed kväsa kontantupproret.
          </note>
          <note type="speaker">
            Anf. 146 BÖRJE VESTLUND (S) replik:
          </note>
          <note>
            Herr talman! Jag vill verkligen inte begrava något kontantuppror
            – tvärtom. Det var faktiskt jag som tog initiativ till att vi
            skulle få en utfrågning innan vi tog ställning till det betänkande
            som vi just nu behandlar, vilket dessutom gjorde att betänkandet
            kom ungefär sex veckor senare. Det var ett fult trick av Håkan
            Svenneling.
          </note>
          <note>
            Nej, jag vill inte begrava någonting i en utredning. Men jag
            inser att om vi har ett betalkontodirektiv som ligger på regeringens
            bord kommer vi inte undan att införliva det i svensk lagstiftning,
            och då måste vi avvakta. Vi kommer ju inte att kunna hitta regler
            i morgon, utan detta kommer sannolikt att ta sin tid, även om
            frågan måste lösas relativt snabbt.
          </note>
          <note>
            Det är många exempel från det norska regelverket som finns med
            i riksdagens debatter. Men Håkan Svenneling får ursäkta, för det
            är sällan så att ett lands lösning går att stoppa in i ett annat
            land. Det brukar inte bli det allra bästa.
          </note>
          <note>
            Bara det är en anledning till att man måste titta på betalkontodirektivet.
            Observera att jag inte sa att man borde lägga frågan i en utredning.
            Jag sa att frågan måste behandlas så att det blir en anpassning
            till svensk lagstiftning. Det var min poäng – inte att man ska
            begrava frågan i någon utredning, för det har jag aldrig påstått.
          </note>
          <note type="speaker">
            Anf. 147 HÅKAN SVENNELING (V) replik:
          </note>
          <note>
            Herr talman! Det är helt riktigt som du säger, Börje Vestlund,
            att du tog initiativ till den utfrågning som finansutskottet hade.
            Det tyckte jag var bra, och jag var glad över att det skedde.
            Det visade på trycket i frågan.
          </note>
          <note>
            Jag har fått över 350 mejl de senaste veckorna från folk som
            tycker att vi ska göra något i den här frågan. Jag har fått otroligt
            mycket kontakter efter den utfrågning som vi hade från folk som
            tycker att det verkligen måste göras saker nu.
          </note>
          <note>
            Men jag tycker att det blir ett spel för galleriet, Börje Vestlund.
            Vi har en utfrågning i riksdagen, hela finansutskottet sitter
            där, och alla säger: Det är jätteviktigt, och vi borde verkligen
            göra något, men vi tänker lägga det i en utredning som ska hålla
            på i ett och ett halvt år innan vi tänker införliva det i svensk
            lagstiftning och därmed vidta en åtgärd.
          </note>
          <note>
            Du anser att det finns en konflikt mellan betalkontodirektivet
            och kontanthanteringsfrågan, men det är fel. Det finns ingen konflikt.
            EU bryr sig inte om ifall vi inför en lag eller annan regel som
            innebär att man kommer att ha rätt till kontanter. Det bryr sig
            inte EU om. Det skriver de inte om i betalkontodirektivet. Skapa
            inte konflikter som inte finns! Säg i stället ja till det förslag
            som vi har, att uppdra till Per Bolund att komma tillbaka till
            finansutskottet före sommaren med ett förslag på hur man skulle
            kunna göra.
          </note>
          <note>
            I och med att många partier är tveksamma till lagstiftning, som
            jag ändå tror kan vara en bra väg, vill vi peka på enkelheten
            med den norska lagstiftningen. I Norge säger man – utifrån de
            förväntningar som kunden har på att kunna sätta in och ta ut kontanter
            på banken – att finansinspektionen i Norge ska lägga en förordning
            som gör att bankerna kan uppfylla detta.
          </note>
          <note>
            Det innebär att alla banker i Norge har kontanter. De blir jätteförvånade
            när de hör om Sverige, där bara hälften av våra banker har kontanter.
            De vill verkligen inte ha den utveckling som vi har, och därför
            inför de en lag. Vi måste göra något i Sverige nu.
          </note>
          <note type="speaker">
            Anf. 148 BÖRJE VESTLUND (S) replik:
          </note>
          <note>
            Herr talman! Jag vill börja med att säga att jag har svarat på
            alla 350 mejl – jag har nog fått samtliga. Det är nog bara den
            senaste veckan som jag inte har svarat. I övrigt har jag svarat
            på alla.
          </note>
          <note>
            Detta är bara ett slag i luften och ren och skär populism från
            Håkan Svenneling och Vänsterpartiet. Det är väl bara att kalla
            Per Bolund till utskottet precis när man vill. Det är väl bara
            att göra en framställan på ett utskottssammanträde om att man
            vill träffa Per Bolund för att diskutera kontantfrågan, för att
            få ordning på den och i varje fall få en tidsplan – detta kommer
            ju inte att ta så kort tid. Däremot kan man få veta vilket vägval
            som regeringen har gjort. Det kan man kräva på morgondagens sammanträde,
            om man så skulle vilja, för att få veta när Per Bolund kan komma
            och redovisa det för utskottet.
          </note>
          <note>
            Innan jag avslutar, herr talman, ska jag säga: Jag tycker att
            den här frågan har lyfts upp oerhört mycket. Vi som har sysslat
            med frågan och skrivit motioner om den i många år vet att frågan
            länge har varit fullständig t stendöd. Men i och med denna utfrågning
            erkände i alla fall alla parter att kontanter skulle finnas i
            samhället under ganska lång tid framåt, ända tills man hittar
            en bättre lösning för just de grupper som man har pekat på i betänkandet.
          </note>
          <note>
            Det är ingen tvekan om att det måste till ett regelverk. Men
            beträffande vilken typ av regelverk det ska vara vill jag se vad
            regeringen kommer fram till innan jag tar ställning.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 16 april .)
          </note>
          <note>
            § 14 Infrastrukturplanering
          </note>
          <note>
            Trafikutskottets betänkande 2014/15:TU9
          </note>
          <note>
            Infrastrukturplanering
          </note>
          <note>
            föredrogs.
          </note>
          <note type="speaker">
            Anf. 149 KARIN SVENSSON SMITH (MP):
          </note>
          <note>
            Herr talman! Jag vill börja med att yrka bifall till reservation
            3 och i övrigt bifall till utskottets förslag.
          </note>
          <note>
            Frågan är i vilken kontext man ska diskutera infrastrukturplanering.
            Vad är det som gäller? Vilket sammanhang ska man diskutera? Det
            är lätt att genast dyka ned på någon detalj, en liten väg eller
            järnväg som man vill förespråka eller någon särskild aspekt på
            transporterna, som det finns många. Jag vet få som är helt ointresserade
            eller tycker att transporter och infrastruktur är ovidkommande.
          </note>
          <note>
            För Miljöpartiets del är kontexten ganska given. Vi vet i dag
            att vi lever på randen av en kris. Vi har en klimatförändring
            som hotar framtiden för våra barn och barnbarn och som leder till
            extrema väderleksförhållanden och en temperaturökning som jorden
            inte tål, och vi har hotade ekosystem som egentligen är grunden
            för det vi borde diskutera här i kammaren – inte bara infrastruktur
            utan även andra saker. Vi har möjlighet att bidra till att lösa
            problemen, men vi har också möjlighet att bidra till att förvärra
            problemen. Det är i det ljuset jag analyser de motioner som vi
            har att ta ställning till.
          </note>
          <note>
            Grunden för Miljöpartiets ställningstaganden när det gäller infrastrukturplanering
            är den regeringsförklaring som Stefan Löfven avlämnade när regeringen
            tillträdde. Det finns en ambition att ligga främst när det gäller
            att minska klimatgaserna, och det finns en ambition att vara bäst
            i EU på att bekämpa arbetslösheten senast 2020. De två sakerna
            är en grundbult i resonemangen om infrastrukturplanering.
          </note>
          <note>
            Men det finns också två initiativ som den förra regeringen tog
            som jag tycker är värda att arbeta vidare med. Det ena handlar
            om Sverigeförhandlingarna – det hette ”Sverigebygget” när initiativet
            togs – och det andra är Utredningen om fossiloberoende fordonsflotta
            . Det var initiativ som togs där jag tycker att resultatet från
            utredningarna och de pågående förhandlingarna mycket väl passar
            in i något som förhoppningsvis skulle kunna bli en blocköverskridande
            överenskommelse om det som är grunden för Sveriges utveckling.
          </note>
          <note>
            De två hänger ihop. Om man tittar på utredning srapporten Fossilfrihet
            på väg är det vanligaste man hör om den att man diskuterar vilken
            sorts bränsle bilen ska gå på framöver. Men läser man hela utredningen
            – jag kan förstå att inte alla har gjort det, för den är ganska
            tjock och inte så lättillgänglig – inser man att man också måste
            spara energi. Oljans förtjänst och förbannelse är ju att den är
            så energität. Vad vi än ersätter den med behöver man ha större
            volymer, oavsett om det är etanol, biogas eller något annat. För
            att klara målen om fossilbränsleoberoende till år 2030 måste vi
            både byta bränsle och minska totalanvändningen av energi i transportsektorn.
            Det är här Sverigeförhandlingarna kommer in.
          </note>
          <note>
            Järnväg är till sin natur ytterligt energieffektiv. Friktionen
            mellan stålet i en järnvägsvagns hjul och rälsen är så liten att
            jag med min handkraft kan skjuta en tom godsvagn framför mig.
            Det gör att det är väldigt lite el som går åt när man ska transportera
            något, oavsett om det handlar om människor eller gods. För gummihjul
            och asfalt behövs det genast mycket mer energi. Sedan kan man
            diskutera vilken sorts drivmedel man ska ha, om det ska vara el,
            biogas eller diesel. Men totalt sett behövs mer energi. Ska man
            klara målen i FFF-utredningen är Sverigebygget och höghastighetståg
            någonting som hör ihop med det.
          </note>
          <note>
            Sverigeförhandlingen var mycket välkommen. Jag kommer ihåg sommaren
            i Almedalen då man funderade på vilken nyhet som skulle dominera
            den gången i Almedalen. Jag har varit med några gånger, och vad
            som händer i Almedalen kan vara en trendspanare. Det kan rätt
            ofta prägla det som blir höstens politik.
          </note>
          <note>
            Den stora nyheten var att Alliansen lämnade sitt tidigare motstånd
            mot höghastighetsjärnvägar och kom fram till att om de ska vara
            i takt med väljarna måste de inse att även deras väljare nog gillar
            att åka tåg och att det inte är någon särskild poäng med att tågen
            ska gå långsamt utan att de med fördel även kan gå fort.
          </note>
          <note>
            Det betydde att Alliansen lämnade det motstånd som man hade haft
            sedan 2006. Vi rödgröna hade planer både då och tidigare på att
            sätta igång detta bygge. Vi hade också finansiering. Men bygget
            med Ostlänken, Göteborg–Rävlanda, stannade upp under drygt sju
            och ett halvt års betänketid som Alliansen hade om huruvida det
            är bra eller dåligt att tågen går fort.
          </note>
          <note>
            Nu ska jag inte orda mer om det. Jag tycker att det är bra att
            vi kommer i kapp. Rent järnvägsmässigt är vi nu, om jag ska jämföra
            oss med Japan, ungefär på svartvits-tv-tid. Andra länder har där
            ett försprång som det gäller för oss att hämta in, och jag har
            gott hopp om att vi ska kunna göra det.
          </note>
          <note>
            Vad har förhandlingen om Sverigebygget att göra med det som är
            grunden i regeringsförhandlingen? Jo, man har bland annat på allvar
            en möjlighet att hitta kombinationer för godsets del av lastbil,
            tåg och sjöfart som gör att näringslivets transporter, både av
            råvara och färdiga produkter, kan hanteras med en liten energiinsats.
            Det kan bli effektiva kombinationer.
          </note>
          <note>
            Alla dessa transportslag behövs. Vart och ett är bra på sitt
            eget sätt. Men det gäller att använda dem tillsammans på ett effektivt
            sätt. Då behövs det mer tillgång till spår, och om höghastighetsspåren
            finns separat blir det mindre krångel på resten av järnvägen.
          </note>
          <note>
            Detta har möjlighet att bidra till att transportsektorn kan minska
            sin klimatpåverkan. Men det kan också vara en injektion och en
            del av den nyindustrialisering som statsministern talar om. När
            stambanorna byggdes en gång i tiden blev det nämligen en start
            för stora företag eller för små företag som blev stora företag.
            Sverige var före andra länder med elektrifiering av järnvägen.
            Vi kunde exportera, arbetstillfällen skapades och skattekraft
            alstrades. Och delar av de sociala reformerna kunde genomföras
            tack vare att industrier kunde växa i hägnet av att man byggde
            ut järnvägen. Även andra reformer kunde genomföras, som el i hushållen
            och telefon i alla hem.
          </note>
          <note>
            De stora offentliga investeringarna måste göras nu om vi ska
            genomföra den stora förändringen och fasa ut oljan ur transportsektorn.
            Det kan innebära många nya arbetstillfällen.
          </note>
          <note>
            En del som lyssnar och tittar på detta kanske undrar: Är det
            bara höghastighetsspår som vi ska ha? Vad händer med min länsbana?
            Vad händer med min regionala bana?
          </note>
          <note>
            Då vill jag säga att detta hänger ihop. Det är ett finförgrenat
            system, där järnvägen i dag med sina problem kan liknas vid en
            person som har fått en hjärtinfarkt. Det blir stopp och allvarliga
            hot, saker och ting står stilla och man undrar vad som kommer
            att hända. När denna kropp ska åtgärdas måste man börja med kroppspulsådern
            och de viktiga blodflödena. Men om människan ska vara frisk –
            ska järnvägssystemet fungera optimalt – hänger alla kapillärer
            ihop med de stora näten.
          </note>
          <note>
            Det är också så jag ser det sammanhang som finns mellan regional
            tågtrafik och de höghastighetsspår som ska gå i det nät som blir
            färdigt när Sverigeförhandlingarna är klara och vi har fattat
            beslut om nästa plan och åtgärder i anslutning till den.
          </note>
          <note>
            Vi har motioner som handlar om samhällsekonomiska analyser. Då
            vill jag påkalla uppmärksamheten för det som vi skriver i betänkandet
            om just hållbara analyser med frågetecken efter.
          </note>
          <note>
            Den förra utskottsmajoriteten tog initiativ till en utvärdering
            – jag tror förvisso att det var ett enigt utskott – där man tittar
            på en forskningsöversikt. Hur hänger nuvarande samhällsekonomiska
            kalkyler, som ligger till grund för värderingar av järnvägar och
            vägar, ihop med begreppet hållbar utveckling?
          </note>
          <note>
            Forskningsöversikten visade att det finns ett problem här. Man
            har svårt att definiera vad hållbar utveckling är. Att det är
            så dåligt definierat innebär att det med nuvarande användning
            inte blir en bra riktning för hur man ska värdera de olika projekten.
          </note>
          <note>
            I samhällsekonomiska analyser ingår tid, klimatpåverkan och flera
            underliggande moment i vår forskningsöversikt. Detta ventilerades
            också i den offentliga utfrågningen den 12 februari i år. Det
            framkom att det finns mycket skakighet i dessa analyser. Ska vi
            hamna rätt, så att det blir maximal valuta för de insatser som
            vi gör med skattemedel, måste vi försöka hitta en mer rättvisande
            och uppdaterad beskrivning av nyttan med insatta medel.
          </note>
          <note>
            Jag är lite bekymrad över att allianspartierna, som såvitt jag
            förstod var helt överens med oss om det som vi skrev i denna forskningsöversikt
            om hållbara analyser, i dag lyfter fram flera projekt som gör
            det svårare att nå hållbar utveckling och som gör det svårare
            att nå målen och det som var avsikten när man tillsatte utredningen
            om fossilfrihet på väg. Det är inte mer kapacitet för fossilbränsleberoende
            transporter som vi behöver. Det är mer kapacitet för att klara
            transporterna med mindre klimatpåverkande oljeanvändning som Sverige
            behöver.
          </note>
          <note>
            Jag är nog ännu mer bekymrad över att man lämnar det tänkande
            och den metodik som fanns när man skrev instruktionen till Sverigeförhandlingarna,
            eller Sverigebygget som det hette då. I instruktionen följer man
            nämligen det som har varit den gängse fördelningen mellan riksdag
            och regering när det gäller planering av vägar och järnvägar.
            Det har varit riksdagens uppgift att ange en ram för hur mycket
            man kan använda för infrastrukturinvesteringar, en huvudsaklig
            inriktning och vilka mål som man ska uppnå med investeringarna.
          </note>
          <note>
            Det har varit regeringens uppgift ända sedan Kommunikationsutredningens
            tid på 1990-talet att med hj älp av Trafikverket sammanfatta alla
            ingående förslag på vägar och järnvägar för att få ihop en mix
            och en åtgärdsplanering för att ta ställning till vilka vägar
            och järnvägar som ska byggas inom denna ram.
          </note>
          <note>
            Vi i riksdagen har inte alls den överblick som behövs för att
            förstå vilka konsekvenser ett enskilt vägobjekt, till exempel
            en östlig förbindelse, får när det gäller möjligheterna att genomföra
            resten.
          </note>
          <note>
            Därför är jag ganska förvånad över att Alliansen vill rycka ut
            det som är själva logiken i det uppdrag som Sverigeförhandlingarna
            har. Jag yrkar återigen bifall till reservation 3.
          </note>
          <note>
            (Applåder)
          </note>
          <note type="speaker">
            Anf. 150 PIA NILSSON (S):
          </note>
          <note>
            Herr talman! Det är varken av illvilja eller politisk prestige
            som vi inte tillstyrker motionen om en utbyggnad av E20, yrkandet
            om att bygga om riksväg 40 till motorväg, yrkandet om dubbelspår
            mellan Falun och Borlänge eller för den delen övriga 153 motionsyrkanden
            om olika i nfrastruktursatsningar från norr till söder.
          </note>
          <note>
            Riksdagens uppgift är normalt inte att ta ställning till enskilda
            infrastrukturobjekt, utan det är regeringens uppgift. Vi beslutar
            vilken inriktning transport politiken ska ha – vilka mål och utgångspunkter
            som ska vara styrande och hur mycket pengar som ska anslås.
          </note>
          <note>
            Herr talman! Det är säker t många som undrar varför inte r iksdagen
            beslutar om vägar, järnvägar och andra objekt. Det är av det enkla
            skälet att r iksdagen var ken har tid eller de resurser som behövs
            för att kunna bedöma vilka konsekvenser beslut om enskilda projekt
            får för resten av planering ­ en, det vill säga för helheten.
          </note>
          <note>
            De resurserna förfogar däremot regeringen över, främst genom
            Trafikverket som får i uppdrag att prioritera olika objekt utifrån
            de mål, riktlinjer och pengar vi i riksdagen beslutar om. Trafikverkets
            arbete utmynnar till slut i ett förslag till åtgärdsplan, som
            regeringen sedan fattar beslut om och som sträcker sig elva år
            framåt. Den omprövas dock en gång varje mandatperiod. Så ser den
            grundläggande rollfördelningen ut i grova drag, och den kan vara
            bra att känna till.
          </note>
          <note>
            Herr talman! Mot den bakgrunden kan nog en och annan som lyssnar
            tycka att mitt fortsatta fokus, som kommer att ligga på den så
            kallade Sverigeförhandlingen, inte alls är i linje med det jag
            nyss redogjorde för. Rollfördelningen till trots kan det dock
            finnas skäl för riksdagen att ibland lyfta fram större projekt
            som är av väsentlig betydelse för hela trafiksystemet, och Sverigeförhandlingen
            är ett sådant exempel.
          </note>
          <note>
            I juli i fjol tillsattes Sverigeförhandlingen av den dåvarande
            regeringen. Uppdraget handlar bland annat om att arbeta fram lösningar
            till nya höghastighetsbanor med hastigheter på 320 kilometer per
            timme, där en resa mellan Stockholm och Göteborg ska ta två timmar
            och en resa mellan Stockholm och Malmö två och en halv timme.
            Även bansträckningar för snabbtåg med en hastighet på 250 kilometer
            per timme ska Sverigeförhandlingen försöka hitta möjligheter till.
          </note>
          <note>
            Tanken är att de här satsningarna ska leda till ökat bostadsbyggande
            och tillväxt i kommuner och regioner längs hela den nya järnvägen.
            Att titta på infrastrukturprojekt som kan öka bostadsbyggandet
            i våra storstäder Malmö, Göteborg och Stockholm ligger också inom
            förhandlingens ram, och målet är 100 000 bostäder. Sverigeförhandlingen
            ska även pröva förutsättningarna för en fortsatt utbyggnad av
            järnvägen i norra Sverige, vilket är mycket viktigt.
          </note>
          <note>
            För att allt det här ska kunna bli verklighet krävs ingående
            samtal med kommuner, landsting, regioner och näringsliv om vilka
            nyttor som kan uppstå för arbetsmarknaden, för näringslivet, för
            miljön och för restider i de kommuner och regioner som berörs,
            herr talman. Det här är en förhandling där många parter kan vara
            med och påverka, och den utgår ifrån en ansvarsfull finansiering
            med möjlighet till olika finansieringslösningar.
          </note>
          <note>
            Vi socialdemokrater tycker att Sverigeförhandlingen är ett bra
            initiativ, herr talman. Vi menar att man ska få fullfölja sitt
            uppdrag sammanhållet och slutredovisa resultatet i december 2017,
            precis som det var tänkt. Vi tror att arbetet kan bli ett viktigt
            verktyg för jobb och bostäder i vårt land.
          </note>
          <note>
            Herr talman! Man skulle just därför kunna tro att det råder politisk
            frid och fröjd – vi är ju överens om att låta Sverigeförhandlingen
            fortsätta sitt arbete. Men så enkelt är det inte, för Alliansen
            har valt att reservera sig. Det är dock väldigt förvirrande vad
            de reserverar sig för eller mot. Vad är det vi är oense om? Hur
            skiljer sig våra uppfattningar åt? Låt mig kort kommentera de
            fem punkter allianspartierna lyfter fram i sin reservation, för
            att tydliggöra vad jag menar.
          </note>
          <note>
            Herr talman! Jag kan därmed konstatera att de fem punkter Alliansen
            lyfter fram i sin reservation inte utgör grund för att påvisa
            några meningsskiljaktigheter. Vi är överens om att låta Sverigeförhandlingen
            fortsätta sitt påbörjade arbete utifrån beslutade direktiv. Ändå
            väljer Alliansen att påstå – eller jag kan snarare säga insinuera
            – det motsatta. Är det månne av illvilja eller av politisk prestige?
            Det är åtminstone inte politiskt hederligt och inte heller ärligt,
            för det är helt enkelt inte sant.
          </note>
          <note>
            Allianspartierna skriver klart och tydligt i sin reservation
            hur viktigt det är att se alla delar i Sverigeförhandlingens uppdrag
            som en helhet, som samverkande framtidsinvesteringar i en övergripande
            plan. Så döm om min förvåning när Alliansen valde att frångå den
            helhetsprincipen genom att lyfta ut uppdraget om en östlig förbindelse
            runt Stockholm, herr talman. Med stöd av Sverigedemokraterna fick
            de majoritet i utskottet för ett tillkännagivande om att redan
            nu pröva förutsättningarna för olika finansieringslösningar för
            denna förbindelse.
          </note>
          <note>
            Det betyder i klartext att den samlade oppositionen anser att
            regeringen ska förekomma Sverigeförhandlingen genom att särbehandla
            just detta objekt, vilket går stick i stäv med den samverkan ni
            så tydligt hävdar i er reservation. Vi socialdemokrater anser
            inte att det finns några skäl till denna särbehandling, utan vi
            anser att det är en rimlig ordning – och ansvarsfullt – att låta
            Sverigeförhandlingen jobba sammanhållet med de olika delarna i
            uppdraget och avvakta slutresultatet. Därför yrkar jag bifall
            till vår reservation 3.
          </note>
          <note>
            Herr talman! Alliansen har valt att uppvigla till en politisk
            strid om något vi är överens om. Av vilken anledning gör man det?
            Jag kan inte tolka det som något annat än ett politiskt taktiserande
            från en opposition som verkar misstro allt och alla utanför de
            egna leden. Det är varken ansvarsfullt, eller för den delen politiskt
            hälsosamt, att vi som uppbär folkets förtroende vid varje tillfälle
            söker konflikt för konfliktens egen skull. Det är beklagligt och
            kan på sikt riskera att underminera möjligheter till fortsatt
            samarbete kring viktiga infrastruktursatsningar. Det, herr talman,
            vore olyckligt när svenska folket i stället förväntar sig mer
            av samarbete och mindre av illvilja och politisk prestige.
          </note>
          <note>
            (Applåder)
          </note>
          <note>
            I detta anförande instämde Johan Andersson, Rikard Larsson, Jasenko
            Omanovic och Leif Pettersson (alla S).
          </note>
          <note type="speaker">
            Anf. 151 JESSICA ROSENCRANTZ (M):
          </note>
          <note>
            Herr talman! Transportsystemet brukar beskrivas som samhällets
            blodomlopp. Utan det skulle vi inte kunna ta oss till och från
            jobbet varje dag, våra varor skulle inte kunna levereras till
            butiken och gods skulle inte kunna exporteras från de svenska
            industrierna och bidra till en ökad tillväxt.
          </note>
          <note>
            I Sverige, som är EU:s till ytan tredje största land, är vi kanske
            särskilt beroende av transporter. Inte minst är det tydligt hur
            vi behöver alla transportslag: flyg för långa resor eller för
            den som har bråttom, järnväg som ett klimatsmart val för både
            människor och gods , lastbilen där rälsen inte når eller är flexibel
            nog och sjöfart som ett viktigt sätt att transportera oss på vatten
            där kapaciteten är stor och miljövinsterna många.
          </note>
          <note>
            Det är uppenbart att behoven ser olika ut i vårt land. Det som
            är receptet för Stockholm är inte alla gånger receptet för Norrland
            eller de södra delarna. För oss i Moderaterna och Alliansen är
            det viktigt att slå fast att hela Sverige ska leva. Därför säger
            vi nej till en politik som ger med den ena handen och tar med
            den andra. Man kan inte säga sig satsa på infrastruktur samtidigt
            som man, som regeringen, vill infö ra lastbilsskatt och flygskatt
            , höja skatten på diesel och bensin, stoppa viktiga projekt som
            Förbifart Stockholm eller verka för en nedläggning av Bromma flygplats
            mot sven ­ ska folkets vilja. Politik generellt och likaså infrastruktur
            handlar om att se och verka för en bra helhet som fungerar och
            hänger ihop.
          </note>
          <note>
            Herr talman! Den helheten levererade alliansregeringen när den
            förra året presenterade Sverigebygget – en massiv satsning på
            infrastruktur och bostäder i hela landet. Vi presenterade ett
            paket med förslag för över 400 miljoner kronor med satsningar
            på bland annat 150 000 bostäder och höghastighetståg mellan våra
            tre större städer Stockholm, Göteborg och Malmö.
          </note>
          <note>
            Det är viktigt att de olika satsningarna inom ramen för Sverigebygget
            får fortsätta. Vid ett besök hos utskottet förklarade den särskilda
            förhandlingspersonen för Sverigebygget, eller Sverigeförhandlingen,
            att han väntar på tilläggsdirektiv från regeringen. Det gör det
            än viktigare att Sveriges riksdag tydligt uttrycker sin åsikt.
            Därför har Alliansen i trafikutskottet valt att markera att var
            och en av de olika satsningarna i Sverigeförhandlingen ska fullföljas.
          </note>
          <note>
            Detta gör vi, herr talman, för att vi tyvärr inte litar fullt
            ut på regeringens ambitioner på infrastrukturområdet. Brutna vallöften
            och hotade infrastruktursatsningar har på bara ett halvår blivit
            vardag i svensk politik med den nya regeringen. Löften om bibehållet
            ROT och inga skattehöjningar på bensin har brutits. Löftet om
            att fortsätta bygga Förbifart Stockholm ersattes av ett stopp
            av samma bygge till en kostnad av 170 miljoner kronor för skattebetalarna.
            Och Bromma flygplats, som vi fortfarande diskuterar, står under
            hot om en utredning för att avveckla s .
          </note>
          <note>
            I Alliansens ställningstagande slår vi ett kraftigt slag för
            att bygga nya stambanor för höghastighetståg mellan våra större
            städer. Det kommer att bidra till ett ökat tågresande och mindre
            koldioxidutsläpp från trafiken. Det är den största samlade satsningen
            på järnväg sedan de första stambanorna började byggas i Sverige
            under andra hälften av 1800-talet.
          </note>
          <note>
            En annan del i Sverigeförhandlingen handlar om att undersöka
            möjligheterna för en ny fast förbindelse mellan Helsingborg och
            Helsingör. I en dynamisk och växande region som Öresundsregionen
            blir behovet allt större av att binda ihop våra två länder. Därför
            ingår i Sverigebygget, Sverigeförhandlingen, att ta initiativ
            till samtal med Danmark om hur vi kan bygga ytterligare en fast
            förbindelse.
          </note>
          <note>
            I Sverigeförhandlingen ingår också satsningar på järnväg i norra
            Sverige, och då pratar vi inte om nio kilometer eller någon liten
            stump av ett järnvägsprojekt utan om en helhetslösning för järnvägsförbindelserna
            i norra Sverige. Vi vill se en helhetslösning i samarbete med
            näringsliv, kommuner och regioner.
          </note>
          <note>
            I Sverigeförhandingen finns vidare satsningar på våra tre storstads
            ­ regioner. I Stockholm kan det handla om att bygga vidare på
            Alliansens historiska utbyggnad av tunnelbanan. I Göteborg kan
            det handla om att förtäta och förbättra kollektivtrafiken och
            möjligtvis att investera i Hamn ­ banans sista etapp. I Skåne,
            som jag var inne på, behöver inte minst arbets ­ pendlingen förstärkas
            mellan Malmö, Lund och Helsingborg och till andra sidan av Sundet.
          </note>
          <note>
            Herr talman! Alliansen har valt att samlat reservera sig för
            den helhet som Sverigeförhandlingen handlar om. En del har fått
            en utskottsmajoritet bakom sig, och den handlar om en östlig förbindelse.
            Det är alltså inte Alliansen som särskilt brutit ut den, utan
            där råkade vi vara ännu fler partier som var överens. Jag välkomnar
            för medborgarnas skull att vi tydligt kan klargöra att en östlig
            förbindelse som fullgör ringleden runt Stockholm som huvudstad
            behövs.
          </note>
          <note>
            Vi bygger vidare på Förbifart Stockholm som äntligen har återupptagits
            och nu ser ut att bli verklighet efter många års debatt.
          </note>
          <note>
            Utskottet riktar ett skarpt tillkännagivande till regeringen
            om att utredningen om en östlig förbindelse ska fortsätta. Det
            är viktigt, inte minst med tanke på att vägprojekt inte verkar
            vara regeringens högsta prioritering, om man säger så. Stoppet
            av Förbifart Stockholm oroar djupt. Därför har vi i detta tidiga
            skede valt att markera att en östlig förbindelse måste utredas
            vidare.
          </note>
          <note>
            Stockholms län är en av Europas snabbast växande regioner. Mellan
            2014 och 2025 förväntas regionen stå för hälften av Sveriges befolkningsutveckling.
            Regionen växer med två SL-bussar varje dag. Stockholm är samtidigt
            den värst trafikdrabbade staden i Norden och värre än både Madrid
            och Berlin.
          </note>
          <note>
            Stockholm är den enda huvudstad i Europa som saknar ringled.
            Ett tag hade vi Albanien som sällskap, men nu har de börjat bygga
            en ringled runt Tirana. Jag säger grattis till Albanien, men jag
            hoppas att också stockholmarna och Sverige snart får se en ringled
            runt sin huvudstad.
          </note>
          <note>
            Herr talman! Syftet är att leda trafiken runt staden för att
            få en förbättrad stadsmiljö med mer utrymme för kollektivtrafik
            och cykel och för effektivare transporter för de människor och
            företag som ska passera Stockholm och som därför inte borde köra
            genom Stockholms innerstad. Enligt Stockholms handelskammare skulle
            en östlig förbindelse minska trafiken med 11 procent i Stockholms
            innerstad. Det finns kraftiga vinster för miljö, för jobb och
            för tillväxt att se till att också Sverige, som sista land i Europa,
            får en ringled.
          </note>
          <note>
            Motståndet från ett av två regeringspartier är dock kompakt.
            Vice statsminister och Miljöpartiets språkrör Åsa Romson motionerade
            så sent som för två år sedan om att all utredning om en östlig
            förbindelse skulle avbrytas. I Miljöpartiets senaste enskilda
            motion på området föreslogs en neddragning av vägunderhåll på
            10 miljarder. Och med stoppet av Förbifart Stockholm i höstas
            har Socialdemokraterna visat att de inte d rar sig för att sätta
            sig i knä t på Miljöpartiet när det handlar om viktiga satsningar
            i infrastruktur. Vi är oroliga för att Miljöpartiet får vetorätt
            också i den här frågan. Därför väljer vi att rikta ett skarpt
            tillkännagivande till regeringen om att utredningen om en östlig
            förbindelse ska fortsätta.
          </note>
          <note>
            Herr talman! Sverigebygget är en historisk satsning på infrastruktur
            omfattande 150 000 nya bostäder, nya stambanor för höghastighetståg,
            utredning av fortsatt utbyggnad av järnväg i norra Sverige och
            en ny fast förbindelse mellan Danmark och Sverige.
          </note>
          <note>
            Vi beklagar den oro som regeringen har skapat genom brutna vallöften
            och ser oss tvungna att markera att Sverigeförhandlingen måste
            fortsätta. Det är synd att vi inte var fler i utskottet som gemensamt
            kunde rikta denna uppmaning till regeringen, eftersom förhandlingspersonen
            väntar på ett tilläggsdirektiv, som han sa vid besöket hos utskottet.
            Eftersom det verkar som att vägsatsningar är det som regeringen
            är minst intresserad av är jag glad att vi nu har ett tillkännagivande
            om att fortsätta utredningen om att bygga en östlig förbindelse.
          </note>
          <note>
            Med detta, herr talman, yrkar jag bifall till Alliansens gemensamma
            reservation och därutöver till förslaget i betänkandet.
          </note>
          <note>
            (Applåder)
          </note>
          <note>
            I detta anförande instämde Sten Bergheden, Edward Riedl och Boriana
            Åberg (alla M), Anders Åkesson (C), Said Abdu (FP) samt Robert
            Halef (KD).
          </note>
          <note type="speaker">
            Anf. 152 KARIN SVENSSON SMITH (MP) replik:
          </note>
          <note>
            Herr talman! Jag tänkte prata lite om marknadsekonomi med Jessica
            Rosencrantz. Det var åtminstone tidigare något som Moderaterna
            förespråkade, men jag vet inte riktigt var ni står i frågan nu.
          </note>
          <note>
            Enligt marknadsekonomin är det rimligt att täcka sina kostnader
            och inte övervältra på skattekollektivet det som andra ska betala.
          </note>
          <note>
            Det är grunden för en princip som i riksdagsbeslut kallas för
            internalisering av externa effekter. Ger en transport eller verksamhet
            upphov till kostnader för andra ska den täckas av den som ger
            upphov till kostnaden.
          </note>
          <note>
            Det är ett teoretiskt sätt att förklara det som Sveriges Redareförenings
            ledning uttrycker på annat sätt genom att tala om rättvisa mellan
            transportslagen. Ska vi få ett effektivt transportsystem behöver
            var och en täcka sina egna kostnader.
          </note>
          <note>
            Skulle bilen ha lika lite skatt som flyget skulle bensinen kosta
            4 kronor litern. Men vi har i Sverige varit överens om att vi
            måste ha koldioxidavgifter och andra avgifter för att täcka de
            kostnader för luftföroreningar och klimateffekter som bilismen
            ger upphov till när den använder fossila bränslen. Varför ska
            inte samma princip tillämpas för flyg, sjöfart , lastbil och järnväg?
            Varför ska skattebetalare och andra betala det som branschen ger
            upphov till? Vi måste få en rättvis fördelning mellan transporterna.
          </note>
          <note type="speaker">
            Anf. 153 JESSICA ROSENCRANTZ (M) replik:
          </note>
          <note>
            Herr talman! Jag kanske inte riktar mig direkt till Karin Svensson
            Smith, men apropå hederlighet i svensk politik var Socialdemokraterna
            mycket tydliga inför valet med att de inte skulle genomföra några
            höjningar på bensin. Men efter några månader genomför de just
            det.
          </note>
          <note>
            Det är ett problem i svensk politik att väljarna inte vet vad
            de har att ta ställning till inför ett val eftersom Socialdemokraterna
            försöker mörka sin politik. Det är beklagligt att säga en sak
            till väljarna och sedan inte genomföra det.
          </note>
          <note>
            I Alliansen är vi stolta över att vi inför val är tydliga med
            vår politik och med vad vi avser att genomföra.
          </note>
          <note>
            När det gäller internaliseringsgrader och annat gäller för Förbifart
            Stockholm liksom för den östliga förbindelsen att de som brukar
            dessa vägar också är med och betalar. Trängselavgiften är en stor
            finansieringskälla till Förbifart Stockholm, upp till 80 procent,
            och detsamma förslås för den östliga förbindelsen.
          </note>
          <note>
            Förr talade Karin Svensson Smiths parti mycket om grön skatteväxling,
            det vill säga att höja skatter på sådant som smutsar ned men kompensera
            i andra ledet. Denna politik verkar vara helt bortglömd. I dag
            ska ni straffbeskatta bilar och i princip allt som rör sig, men
            det är inget tal om att kompensera i andra änden genom exempelvis
            sänkta arbetsgivaravgifter, sänkta inkomstskatter eller andra
            skattelättnader. Det är bara piskor och inga morötter. Det beklagar
            jag, för jag skulle vilja se mer grön skatteväxling.
          </note>
          <note>
            Sverige är ett stort och avlångt land. Vi behöver transporter
            för att ta oss fram. Då kan vi inte straffbeskatta samtliga trafikslag.
          </note>
          <note type="speaker">
            Anf. 154 KARIN SVENSSON SMITH (MP) replik:
          </note>
          <note>
            Herr talman! Förra gången vi samarbetade med Socialdemokraterna
            genomförde vi en skatteväxling på 30 miljarder. Vi höjde miljöskatter
            och sänkte kostnader för arbete.
          </note>
          <note>
            Sedan dess har vi haft en alliansregering som har sänkt inkomstskatten
            för dem som har det bäst ställt med 100 miljarder. Därför har
            vi ingen möjlighet att växla ned skattesänkningar. Vi behöver
            välfärdsreformer och reformer för att människor ska komma i arbete.
          </note>
          <note>
            Jag fick inget svar på min fråga om det Svenska Redareföreningen
            efterlyser. Vi behöver ha rättvisa skatter och avgifter på de
            olika transport ­ slagen. Sverige har en lång kust med 52 hamnar.
            Det vore mycket effektivt klimatmässigt och infrastrukturmässigt
            att använda sjöfarten för långa transporter av gods i Sverige,
            men det sker inte eftersom vi inte har rättvisa avgifter för transporterna.
          </note>
          <note>
            Jag förstår inte om det är ett särskilt signum att övervältra
            kostnader på andra. Det är bättre att ha rena marknadsekonomiska
            principer, vilket är det vi förespråkar när det gäller transporter.
          </note>
          <note type="speaker">
            Anf. 155 JESSICA ROSENCRANTZ (M) replik:
          </note>
          <note>
            Herr talman! Alliansregeringen gjorde viktiga satsningar genom
            att sänka skatten för dem som arbetar, och i dag ligger vi bara
            näst högst i världen när det gäller skattetryck. Jag tror att
            Karin Svensson Smith målar upp de gångna åren som väl revolutionerande,
            även om jag är stolt över hur långt vi hann.
          </note>
          <note>
            Jag vänder mig mot att Karin Svensson Smith beskriver en extra
            månadslön per år för en sjuksköterska som ett bidrag till höginkomsttagare.
            Jag tror att få sjuksköterskor i Sverige skulle beskriva sig själva
            som hög ­ inkomsttagare.
          </note>
          <note>
            Alliansregeringen tillförde den så kallade sjöfartsmiljarden.
            Det var satsningar över tre år för att Sjöfartsverket inte skulle
            behöva höja sina farledsavgifter och näringen inte behöva gå på
            knäna. Jag hoppas att denna satsning fortsätter med den nya regeringen,
            och det är en fråga jag skulle kunna ställa till Karin S vensson
            Smith och hennes kollego r.
          </note>
          <note>
            Vi såg också till att bekosta sjö- och flygräddningsverksamheten
            via skattsedeln så att näringen inte längre behövde betala för
            den.
          </note>
          <note>
            Det finns mer att se över och göra. WTI gjorde en noggrann undersökning
            av de olika trafikslagens kostnadsansvar. Regeringen vill fortsätta
            att utreda detta, och det är bra.
          </note>
          <note>
            Jag hoppas att det arbete som alliansregeringen påbörjade med
            att se över sjöfartens kostnader tas vidare av den nya regeringen
            och att man anslår en ny sjöfartsmiljard om man tycker att det
            är bra.
          </note>
          <note>
            (Applåder)
          </note>
          <note type="speaker">
            Anf. 156 PIA NILSSON (S) replik:
          </note>
          <note>
            Herr talman! Vi tycker som sagt att Sverigeförhandlingen är bra.
            Jag har tidigare redogjort för de fem punkter som Alliansen har
            i sin reserva ­ tion. Vi ser det som ett samlat alliansmisslyckande
            under åtta år. Det ni inte lyckades åstadkomma under alla år kom
            efter sju år och tio månader. Majoriteten av dessa frågor har
            vi jobbat mycket med, och vi tycker att det känns bra.
          </note>
          <note>
            Jessica Rosencrantz talar om helheten. Det gjorde jag också i
            mitt anförande. Ändå står jag här och funderar över varför ni
            lyfter fram en enda del i den viktiga helheten, nämligen den östliga
            förbindelsen. Den har ni valt att få majoritet för, för det är
            ett val ni har gjort. Varför valde ni inte att försöka få till
            ytterligare reservationer som kunde ha blivit utskottstext och
            som ni kunde fått majoritet för? Det finns minst fyra punkter
            till.
          </note>
          <note>
            Uppenbarligen värderar Alliansen den östliga förbindelsen betydligt
            högre än höghastighetsbanor på 320 kilometer i timmen och snabbtåg
            på 250 kilometer i timmen. Varför skulle ni annars välja att lyfta
            upp just den östliga förbindelsen?
          </note>
          <note>
            Jag köper inte Jessica Rosencrantz påpekande att det ska ha tillkommit
            tilläggsdirektiv, för så är inte fallet. Jo, jag har en bekännelse
            att göra, herr talman: Det kommer inte att ske några begränsningar
            vad gäller finansieringslösningar, som Anders Borg införde. Det
            kommer även att tillåtas att titta på offentlig-privat samverkan.
          </note>
          <note type="speaker">
            Anf. 157 JESSICA ROSENCRANTZ (M) replik:
          </note>
          <note>
            Herr talman! Det var inte jag som sa att det skulle komma tilläggsdirektiv.
            Det var den särskilda förhandlingspersonen som ansvarar för hela
            Sverigebygget som på vårt utskottsmöte sa att han väntar på tilläggsdirektiv
            från regeringen. I ett sådant läge är det definitivt av vikt att
            Sveriges riksdag uttrycker sin mening.
          </note>
          <note>
            Tro mig, Pia Nilsson, ingen hade varit gladare än jag om utskottet
            gemensamt hade riktat ett tillkännagivande till regeringen. Det
            verkar dock inte vara Socialdemokraternas vilja att rikta tillkännagivanden
            till sin regering, vilket är synd. Det finns nämligen en poäng
            i att utskottet har integritet i detta avseende och kan konstatera
            att vi behöver fullfölja Sverigebygget.
          </note>
          <note>
            I mitt anförande var jag inne på att det i grund och botten handlar
            om att vi känner en djup oro för vart svensk infrastruktur är
            på väg med den nuvarande regeringen. Vi har vid det här laget
            vant oss vid att ibland få två olika svar från regeringspartierna
            när det gäller viktiga satsningar. Det är beklagligt, för det
            skapar stor osäkerhet och oro i till exempel Brommafrågan.
          </note>
          <note>
            Miljöpartiet, det ena av regeringspartierna, har konsekvent dragit
            ned på anslag till vägunderhåll och sagt nej till Förbifart Stockholm.
            Socialdemokraterna lovade en förbifart men vek ned sig och stoppade
            bygget till en kostnad av 170 miljoner kronor för skattebetalarna.
            Den östliga förbindelsen är en fortsättning på Förbifart Stockholm
            för att få ringleden runt Stockholm. Självklart, herr talman och
            Pia Nilsson, känner Alliansen en nödvändighet i att markera att
            denna satsning måste fortsätta.
          </note>
          <note>
            Vi ville göra den markeringen vad gäller samtliga delar i Sverigebygget.
            Socialdemokraterna och Miljöpartiet, regeringspartierna, valde
            att inte rikta ett sådant tillkännagivande till regeringen. Jag
            hade gärna varit överens. Nu blev det i stället en reservation.
          </note>
          <note type="speaker">
            Anf. 158 PIA NILSSON (S) replik:
          </note>
          <note>
            Herr talman! Det måste te sig väldigt märkligt för den som nu
            lyssnar. Ett tillkännagivande till regeringen utfärdar man om
            det är någonting som regeringen inte redan jobbar med eller som
            man vill att regeringen verkligen ska ägna kraft och tid åt och
            lägga fram lagförslag och annat om.
          </note>
          <note>
            Jag har talat om för Jessica Rosencrantz och alla andra i den
            här kammaren: Regeringen står bakom Sverigeförhandlingen. Vi kommer
            inte med något ytterligare tilläggsdirektiv. Du får tro mig, Jessica
            Rosencrantz, för så är läget. Därför finns det heller ingen anledning
            att komma med ett tillkännagivande och i synnerhet inte att lyfta
            ut en del som Jessica Rosencrantz och hennes allierade väljer
            att göra.
          </note>
          <note>
            Du säger själv i reservationen att det ska ses som en samordnad
            plan. Det ska vara en samordnad investeringsplan. Ändå väljer
            ni att lyfta ut den östra förbindelsen. Det betyder att ni tycker
            att det är det absolut primära i förhållande till höghastighetståg,
            snabbtåg och bostadsbyggandet både i storstäder och runt om där
            de nya järnvägsbanorna kan tänkas dras.
          </note>
          <note>
            Det är en tydlig markering av vad ni vill. Jag beklagar det.
            Det bör ses precis som ni sa när ni tillskapade det. Det ska ses
            som en helhet. Det ska ges möjlighet för förhandlingen att jobba
            vidare med det och slutredovisa det den 31 december, och så får
            vi se vad resultatet ger vid hand.
          </note>
          <note>
            Det borde vi vara överens om. Det är därför som jag tycker att
            det är så synd att ni försöker uppvigla en konflikt. Det råder
            ingen konflikt. Det är viktigt för svenska folket att veta. Vi
            står bakom Sverigeförhandlingen, och den kommer att jobba precis
            som det var tänkt.
          </note>
          <note type="speaker">
            Anf. 159 JESSICA ROSENCRANTZ (M) replik:
          </note>
          <note>
            Herr talman! Det är ett skickligt försök av Pia Nilsson att blanda
            bort korten här. Den som läser utskottets betänkande ser att Alliansen
            på punkt efter punkt som ingår i Sverigeförhandlingen reserverar
            sig, eller i det fall vi fick en majoritet med oss står bakom
            alla Sverigeförhandlingens olika delar. Det är ni från regeringspartiernas
            sida, Pia Nilsson, som inte har velat rikta ett tillkännagivande
            till regeringen.
          </note>
          <note>
            När det gäller att jag borde lita på att vi är överens kan jag
            önska det. Men säg det till de väljare som innan valet fick höra
            att det inte var några problem med Förbifart Stockholm. Det bygget
            var redan igång. Det skulle fortsätta. Sedan gick det några månader,
            och plötsligt drog man upp spaden ur marken och bestämde sig för
            att frysa bygget. Säg det till dem som före valet fick höra att
            Bromma flygplats skulle vara kvar. Nu pågår en utredning om avveckling.
          </note>
          <note>
            Jag uppskattar Pia Nilssons försök att skapa enighet. Men tyvärr
            verkar det som regeringspartierna lovar inte levereras i slutändan.
            Det beklagar jag. Det skapar en oro och en osäkerhet. Det börjar
            bli alltmer så att ska man få några säkra besked behöver man gå
            till Sveriges riksdag och allianspartierna. Det vi levererar nu
            är det vi sa när vi gick till val.
          </note>
          <note>
            Jag hoppas naturligtvis och ser fram emot att Sverigeförhandlingen
            fortsätter. Men nu kan jag också konstatera att vi kommer att
            få riksdagsbeslut på att den östliga förbindelsen också ska fortsätta.
            Läser man Alliansens gemensamma reservation ser man att vi där
            står bakom hela Sverigeförhandlingen, och vi ville rikta ett tillkännagivande
            till regeringen om just detta . Pia Nilsson och hennes kollego
            r sa nej.
          </note>
          <note>
            (Applåder)
          </note>
          <note type="speaker">
            Anf. 160 ANDERS ÅKESSON (C):
          </note>
          <note>
            Herr talman! S om många före mig har talat om tog alliansregeringen
            i juli i fjol det mycket historiska initiativet till det som kom
            att heta Sverigebygget. Det var ett initiativ som syftade till
            att möjliggöra ett antal mycket långsiktiga och genomgripande
            satsningar för järnväg, vägar och utbyggd kollektivtrafik och
            samhällsinfrastruktur i hela landet. Sverigebygget var allianspartiernas
            sätt att ta ett samlat grepp för att knyta samma hela landet kring
            infrastruktur och bostadsbyggande. Vi tillsatte särskilda förhandlingspersoner
            med uppgift att skapa dessa förutsättningar.
          </note>
          <note>
            Herr talman! Numera går Sverigebygget under namnet Sverigeförhandlingen,
            men till sitt innehåll återspeglar den fortfarande de ursprungliga
            visionerna på området. Det är bra att den nuvarande samarbetsregeringen
            bestående av Miljöpartiet och Socialdemokraterna med stöd av Vänsterpartiet
            anammat den inslagna vägen.
          </note>
          <note>
            Men med tanke på hur den nuvarande regeringen har hanterat andra
            viktiga transportpolitiska frågor som Förbifart Stockholm och
            Bromma flygplats, för att bara nämna ett par, finns det dessvärre
            skäl att tvivla på regeringens ambitioner även vad gäller Sverigeförhandlingen.
          </note>
          <note>
            Vi kan ta regeringsbeslutet att skaffa sig en tankepaus och därmed
            frysa hela produktionen av Förbifart Stockholm som exempel på
            detta. Det innebar merkostnader motsvarande fem tio års driftsanslag
            i Blekinge län, som Suzanne Svensson har att företräda här i riksdagen.
            Det var över huvud taget en tokig försening av ett angeläget infrastrukturprojekt.
            Likaså visar den av partiet Feministiskt initiativ och Stockholms
            stadshus initierade regeringsutredningen att lägga ned Bromma
            flygplats på hur oberäknelig regeringspolitiken även på detta
            område har blivit.
          </note>
          <note>
            Om byggandet av Förbifart Stockholm hade stoppats hade det äventyrat
            en samlad trafiklösning för hela Mellansverige. Om planerna på
            att i förtid stänga Bromma flygplats lyckas kommer det att drabba
            jobb och företagsamhet i hela vårt land.
          </note>
          <note>
            Om samarbetsregeringen med stöd av Vänsterpartiet skulle vara
            lika oberäknelig i fråga om Sverigeförhandlingen som man visat
            sig vara i fråga om Förbifart Stockholm, Bromma flygplats med
            flera objekt riskerar det att få mycket långtgående negativa konsekvenser
            för hela landets utvecklingsmöjligheter.
          </note>
          <note>
            För att genomföra de ambitiösa och kostsamma projekt som ryms
            inom Sverigeförhandlingen är det helt avgörande att finansieringen
            löses. Det är angeläget att inte begränsa förhandlingspersonernas
            möjligheter att uppnå alternativa kreativa finansieringsöverenskommelser
            för att i tid och med tempo lösa den uppgift en enig riksdag har
            lagt för dem.
          </note>
          <note>
            Herr talman! Även i finansieringsfrågan finns det dock skäl att
            uttrycka oro över den nuvarande regeringens insikter och förmåga.
            Tidigt i år meddelade infrastrukturminister Anna Johansson att
            den planerade vägslitageavgiften, i folkmun kallad kilometerskatt
            eller skatt på avstånd, som förväntades inbringa 4–5 miljarder
            kronor per år skulle gå till att finansiera höghastighetstågen.
          </note>
          <note>
            Vi i allianspartierna upplyste redan i valrörelsen 2014 Socialdemokraterna
            om att kilometerskatt utöver att vara en direkt skadlig skatt
            utan någon som helst miljöstyrning är krånglig och att det tar
            lång tid att införa en sådan skatt. Det avfärdades av dåvarande
            partiledare, sedermera statsminister, Stefan Löfven, med: Det
            inte kan vara rocket science att införa någonting sådant. Har
            ni inte hört talas om gps? Så sent som i förra veckan fick vi
            besked om att vägslitageavgifter på grund av stora osäkerheter
            i införandet inte är aktuellt under nuvarande mandatperiod. Man
            kan se det som ett löftessvek. Man kan också se det som en brutal
            konfrontation för samarbetsregeringen med den verklighet som råder.
          </note>
          <note>
            Det har gått från ”inte rocket science” till ”vår bästa gissning”
            med innebörd att det försvann 4–5 miljarder kronor per år i finansiering
            av nya transportinfrastrukturprojekt. Ja, nog finns det skäl att
            uttrycka både stor och djup oro över samarbetsregeringens insikter
            och brist på förmåga i fråga om ansvarsfull och uthållig finansiering
            av transportinfrastruktur.
          </note>
          <note>
            Den av allianspartierna initierade Sverigeförhandlingen innehöll
            också ett antal angelägna åtgärder. Flera av dem är namngivna
            i debatten tidigare. Men låt mig belysa en av många – utbyggnad
            av järnvägen i norra Sverige.
          </note>
          <note>
            Väl fungerande järnvägstransporter är av stor betydelse, i synnerhet
            för näringslivet i norra delen av vårt land. I den nationella
            plan för perioden 2014–2025 som alliansregeringen fastställde
            så sent som i april 2014 görs satsningar på bland annat Ostk ustbanan
            och Inlandsbanan. Det är viktiga investeringar för att förbättra
            kommunikationerna i norra Sverige, för både persontrafik och godstransporter.
            Det finns också skäl att ytterligare stärka kopplingen mellan
            de nya stambanorna och det befintliga järnvägssystemet, inte minst
            i syfte att möta industrins behov av godstransporter ned till
            Skandinaviens största hamn i Göteborg. Det är bra.
          </note>
          <note>
            Ett annat viktigt objekt i norra Sverige som är föremål för mycket
            diskussion i dessa tider är Norrbotniabanan. Dåvarande partiledare,
            numera statsminister, Löfven ställde i valrörelsen i utsikt att
            hela Norrbotniabanan skulle byggas ut denna planperiod. Nu har
            beskedet korrigerats till att vi i bästa fall kan få se sträckan
            Umeå–Dåvamyran, på nio kilometer, utbyggd. Någon har räknat ut
            att med den utbyggnadstakten tar det ungefär 400 år innan järnvägen
            är framme hos kollegan Leif Pettersson uppe i Luleå. Det är förvisso
            också ett uttryck för en ambitionsnivå. Men den är lite låg.
          </note>
          <note>
            Herr talman! Nästa gång trafikutskottet debatterar infrastrukturplanering
            i riksdagen torde vara 2016. Det är det år då infrastrukturminister
            Anna Johansson har utlovat en infrastrukturproposition. Den ser
            allianspartierna fram emot. Ett propositionsarbete har rimligen
            redan inletts borta på Näringsdepartementet, och det kommer att
            fastställas nästa år som ett av de riktigt stora besluten i denna
            kammare – kostsamt, stort och mycket samhällspåverkande.
          </note>
          <note>
            Jag är säker på att mycket i propositionen kommer att bli föremål
            för förhandlingar och förändringar i riksdagen. I syfte att genom
            ett mycket aktivt oppositionsarbete påverka den propositionen
            och senare riksdagsbeslutet har Centerpartiet, som jag företräder
            i den här debatten, inlett vårt idéutvecklingsarbete på området.
            Jag utgår från att samarbetsregeringen och infrastrukturministern
            är öppen för och har insikt i behovet av konstruktiva inspel från
            Centerpartiet och andra partier i riksdagen i denna viktiga process.
          </note>
          <note>
            Herr talman! Jag yrkar bifall till förslaget i betänkandet förutom
            på det område där allianspartierna har inlämnat en reservation,
            det vill säga reservation nr 2.
          </note>
          <note>
            (Applåder)
          </note>
          <note>
            I detta anförande instämde Sten Bergheden, Gunnar Hedberg, Edward
            Riedl, Jessica Rosencrantz och Boriana Åberg (alla M), Said Abdu
            (FP) samt Robert Halef (KD).
          </note>
          <note type="speaker">
            Anf. 161 EMMA WALLRUP (V):
          </note>
          <note>
            Herr talman! Jag vill börja med att yrka bifall till vår reservation
            1 och vår gemensamma reservation 3.
          </note>
          <note>
            Sverige behöver ta sitt ansvar för miljön genom att investera
            i transportinfrastruktur som ökar transportsystemets miljömässiga
            hållbarhet. Den infrastrukturplan som tas fram för nästa mandatperiod
            bör därför inriktas mot klimatmål, övriga miljökvalitetsmål och
            ett transportsnålt samhälle. Det yrkar Vänsterpartiet bifall till
            men får inte stöd för i trafikutskottet. Det är mycket sorgligt.
            Men det är därför jag reserverar mig.
          </note>
          <note>
            Det behövs ett sektorsmål. Det har vi krävt länge, ända sedan
            Klimatberedningen arbetade. Det är mycket märkligt att man tassar
            på tårna kring detta. Det behövs en mycket tydligare inriktning
            om att vi behöver ställa om transportsektorn. Vi står inför vår
            kanske allra tuffaste utmaning någonsin. Transportsektorn har
            en stor del i utsläppen, och det är där som utsläppen ökar. Varför
            har vi då ej ett sektorsmål inom transportsektorn?
          </note>
          <note>
            Det är också märkligt att inte ens begreppet ekologisk hållbarhet
            är definierat inom transportområdet. Det är just där som det finns
            stora behov av att definiera det, och det är också inom den sektorn
            som det finns enkla och mätbara styrmedel och verktyg för att
            komma till rätta med utsläppsproblemen. Det är bara viljan som
            behöver finnas.
          </note>
          <note>
            Om vi ska kunna bygga ett hållbart samhälle inom de ekologiska
            ramarna måste vi ha en hållbar transportsektor. Vi kan ej planera
            för bilen och lastbilen på samma sätt som tidigare. Vi behöver
            lyssna på forskning ­ en.
          </note>
          <note>
            Inducerad trafik har länge varit ett känt begrepp bland trafikforskare.
            Fenomenet är känt sedan åtminstone 1960-talet och beskrivs av
            stadsplanerare som Colin Buchanan och vägingenjörer som Leeming
            i Storbritannien. Leeming beskrev ett flertal brittiska exempel
            på vägutbyggnader där effekten uppkommit och sammanfattade: Motorvägar
            och kringfartsleder genererar ny trafik, bland annat genom att
            människor som inte tidigare har förflyttat sig där finner det
            fördelaktigare att förflytta sig där den nya vägen finns och löser
            sina behov på den vägen när det gäller att finna ett nytt arbete,
            göra inköp, bevista nöjen och så vidare. Människor väljer också
            de nya färdvägarna som ofta gör att resorna blir snabbare eller
            på annat sätt upplevs bättre, även om resvägen kanske egentligen
            är längre.
          </note>
          <note>
            Flera olika sådana indikationer leder till att biltrafiken ökar
            när man bygger fler vägar. Det är som ett blodomlopp. Det kommer
            blod där blodomloppet finns. Precis så fungerar biltrafiken.
          </note>
          <note>
            De borgerliga partierna vill dock inte se detta. Det är som en
            blind fläck, bastanta skygglappar. Nu har de tillsammans med Sverigedemokra
            ­ terna röstat igenom en utbyggnad av Förbifart Stockholm och
            i detta be ­ tänkande även en östlig förbindelse runt Stockholm.
            Det innebär mer bil ­ trafik i stället för att man satsar på kollektivtrafiken.
            Vi behöver göra tvärtom. Vi behöver satsa enormt mycket på kollektivtrafik
            och tåg. Det är ingenting som vi förlorar på, på något sätt.
          </note>
          <note>
            Tänk – bara tänk – om det skulle vara billigare och enklare att
            åka kollektivt än att ta bilen! Tänk vilken dröm! Tänk att det
            skulle kunna förverkligas, och tänk att just de som kan förverkliga
            det är vi! Men vad gör riksdagen? Jo, i förra budgeten röstade
            de borgerliga tillsammans med SD bort 1,2 miljarder till järnvägsunderhåll.
            Och nu röstar de i stället för att bygga ut stora billeder som
            enligt forskare kommer att alstra mycket mer biltrafik. Det är
            väldigt sorgligt. Och jag tror inte att det är det här som våra
            barn förväntar sig av oss.
          </note>
          <note>
            Något som också behövs är en tydlighet i beräkningarna om vad
            som är samhällsekonomiskt lönsamt. De samhällsekonomiska analyserna
            bör innehålla långsiktighet, vilket vi hörde tidigare från Karin
            Svensson Smith. I dag finns långsiktig hållbarhet inte med som
            tydliga parametrar i de samhällsekonomiska analyser som Trafikverket
            använder för att analysera vilka infrastrukturprojekt man ska
            satsa på. Det märks också på resultatet i trafikplaneringen .
            Trafikverkets egna planer går emot de egna klimatmålen, inte minst
            på grund av de gigantiska utsläppen som Förbifart Stockholm kommer
            att innebära.
          </note>
          <note>
            Vi hade en gemensam skrivning i trafikutskottet, ett uttalande,
            i samband med den rapport om forskning kring samhällsekonomiska
            analyser som vi presenterade. Det var roligt att alla partier
            kunde ställa sig bakom den och att det är viktigt att tänka på
            våra barns framtid i de samhällsekonomiska analyserna. Men det
            är sorgligt att det inte också leder till ett betänkande utifrån
            den politik som man vill driva, eller till att man lyssnar på
            trafikforskare.
          </note>
          <note>
            De stora utsläppsökningarna som har vi sett från godstransporter
            på väg behöver vi också ta tag i ordentligt. Det är där som de
            stora utsläppsökningarna har skett. Och vi behöver tydliga strategier
            för att minska utsläppen just från godstransporter på väg.
          </note>
          <note>
            Den nu gällande infrastrukturplanen är otillräcklig för att möjliggöra
            nödvändig överflyttning av godstransporter från väg till järnväg.
            För att komma till rätta med denna brist anser jag att det behövs
            en översyn av lämpliga åtgärder för att öka andelen godstransporter
            på järnvägen.
          </note>
          <note>
            Det är viktigt att ta ett helhetsgrepp om godstransporterna.
            Förutom att säkra tillförlitligheten på järnvägen genom ett ökat
            underhåll – som näringslivet frågar efter – behöver också möjligheterna
            till omlastning byggas ut. Därför anser Vänsterpartiet att Trafikverket
            bör ges i uppdrag att föreslå åtgärder för att stärka viktiga
            omlastningsnoder och utöka möjligheterna för omlastning från lastbil
            till järnväg. Det är mycket tråkigt att inte heller detta hörsammas
            i betänkandet.
          </note>
          <note>
            I till exempel Uppsala valde Vattenfall att transportera biobränslepellets
            till värmeverket med lastbil i stället för med tåg på grund av
            att det inte fanns en omlastningskaj för gods tillgänglig. Vid
            ombyggnaden av resecentrum gavs inte extra utrymme för en omlastningskaj,
            på grund av ekonomi och platsbrist. Det kan hända att den skulle
            ha passat vid en annan plats, men det är viktigt att Trafikverket
            har en strategi för att fler omlastningskajer byggs över lag i
            Sverige.
          </note>
          <note>
            Uppsalas näringsliv har frågat efter en möjlighet för omlastning
            från tåg för att kunna välja att frakta gods på järnväg. Men detta
            problem har inte lösts. Det är dags att vi tar denna fråga om
            gods på järnväg på större allvar och tar fram tydliga strategier
            för hur vi ska få fler att välja järnvägen för sina godstransporter.
            Det behöver därför tas fram en strategi för hur vi utökar tillgången
            på strategiskt viktiga omlastningskajer och att infrastrukturen
            i landet planeras för detta.
          </note>
          <note>
            Den ökande it-handeln gör att godstransporterna i städerna också
            ökar, och de är inte synkroniserade. Detta är ett stort problem
            som vi måste hantera på ett bra sätt. Det krävs åtgärder för att
            komma till rätta med de problemen. Det har lett till att klimatutsläppen
            och andra miljöproblem i städerna har ökat.
          </note>
          <note>
            Jag och Vänsterpartiet anser därför att Trafikanalys bör få i
            uppdrag att presentera statistik för godstransporter i städerna,
            så att kommunerna på ett effektivare sätt än i dag kan främja
            samordnade godstransporter, precis som FFF-utredningen föreslog.
            Tyvärr har jag inte heller fått det yrkandet hörsammat i trafikutskottet,
            så min reservation innehåller även detta.
          </note>
          <note>
            I stället fick jag som svar att Trafikanalys inte har någon särskild
            statistik över godstransporter i städer, men man undersöker möjligheterna
            att genomföra riktade undersökningar om citylogistik. Möjligheter
            som prövats är att använda branschregister över varudistribution
            eller att inkludera lätta lastbilar i datainsamlingen. Hittills
            har dock ingen insamlingsmetod hittats som inte samtidigt skulle
            öka uppgiftslämnarbördan.
          </note>
          <note>
            Det är jättepositivt att Trafikanalys undersöker möjligheterna
            att gen ­ omföra undersökningar om citylogistik. Men om det finns
            en intention från de andra partierna borde utskottet ha bejakat
            mitt yrkande. Det borde inte heller vara ett problem för sektorn
            att lämna in fler uppgifter då vi måste komma till rätta med de
            problem som det innebär med ökade godstransporter i städerna.
            Det rör sig om väldigt stora mängder på grund av it-handeln.
          </note>
          <note>
            Det här är ett krav som vi borde kunna ställa eftersom det är
            så pass viktigt att komma till rätta med klimatproblematiken.
            Man måste ställa saker i proportion till varandra.
          </note>
          <note>
            För tydlighets skull, för vårt klimat och för våra barns framtid
            vill Vänsterpartiet yrka bifall till reservation 1 för att klimatet
            ska prioriteras vid transportplanering. Det måste vara vårt största
            fokus. Vi har ett tidsfönster på tio år att vända utvecklingen,
            enligt forskarna. Det är nu vi ska agera.
          </note>
          <note type="speaker">
            Anf. 162 KARIN SVENSSON SMITH (MP) replik:
          </note>
          <note>
            Herr talman! Jag har respekt för Vänsterpartiets ambitioner när
            det gäller klimat och miljö i transportsektorn. Men jag tycker
            att reservationen lite grann träffar över målet. Vad är huvudpoängen
            i infrastrukturplaneringen som vi debatterar? Jo, huvudfokus är
            ju Sverigeförhandlingarna och Sverigebygget, en ny infrastruktur
            för höghastighetståg i Sverige. Det kan man åstadkomma om man
            samarbetar och kommer överens om att öka jobben och minska klimatpåverkan.
            Det ser vi i Miljöpartiet som en väldigt viktig del av och grund
            för den här regeringens arbete.
          </note>
          <note>
            Vi från Miljöpartiet delar verkligen ambitionen att mer gods
            ska gå på tåg. Men vi tror kanske inte att de styrmedel som Vänsterpartiet
            föreslår är de mest effektiva. Såvitt jag har förstått när jag
            har pratat med Green Cargo och andra som de facto transporterar
            gods på järnväg är det de ekonomiska spelreglerna godstransporterna
            emellan som är avgörande. Den som köper transporter bedriver inte
            ideell verksamhet. Så länge som man i dag inte är konkurrenskraftig
            rent ekonomiskt jämfört med lastbilstrafik tappar man godstransporter
            på järnvägen. Det är viktigt att göra någonting åt detta.
          </note>
          <note>
            Det är också viktigt att se vad det är som gör att kommunerna
            kan samordna mer godstransporter. Jag rekommenderar Emma att besöka
            Ystad där det finns ett alldeles utmärkt exempel. Ystad har tillsammans
            med Simrishamn och Tomelilla halverat mängden godstransporter.
            Det behövs ingen ny statistik för det. Det krävs att kommunen
            själv samordnar godsdistributionen. Det är ett väldigt intressant
            försök, och jag rekommenderar ett besök där.
          </note>
          <note type="speaker">
            Anf. 163 EMMA WALLRUP (V) replik:
          </note>
          <note>
            Herr talman! Om vi är så pass överens om att vi ska nå klimatmålen
            förstår jag inte varför mitt yrkande inte kunde bifallas. Jag
            hoppas att vi ändå är mer överens än vad som framgår av betänkandet.
            Men jag tycker att det är sorgligt att man inte tar klimatmålen
            på större allvar och bejakar ett sådant yrkande.
          </note>
          <note>
            Vi fick en forskningssammanställning om samhällsekonomiska analyser
            och hade ett seminarium i anslutning till dessa analyser. Då diskuterade
            vi med dem som jobbar med det här, men de ville inte riktigt ta
            till sig att man bör ta med långsiktig hållbarhet i de ekonomiska
            analyserna. Det kommer i sin tur att leda till – oroar jag mig
            för – att man inte kommer att sätta klimatmålen högst, att man
            inte kommer att prioritera dem. Man kommer att sitta kvar i de
            fossila strukturerna och fortsätta att gynna bilen framför kollektivtrafik
            och tåg, vilket vi har sett exempel på tidigare.
          </note>
          <note>
            Jag förstår annars inte varför man inte skulle våga införa en
            långsiktighet i de samhällsekonomiska analyserna. Jag hoppas att
            jag har fel, men det här oroar mig. Just därför tycker jag att
            det är viktigt att sätta tydliga mål. Transportsektorn behöver
            ett sektorsmål. Jag önskar verkligen att regeringen kommer med
            ett sådant förslag framöver.
          </note>
          <note>
            Vi är ju med på Sverigeförhandlingarna. Vi tycker att det är
            viktigt med höghastighetståg just för att det frigör mer kapacitet
            på de gamla banorna, framför allt för både regional trafik och
            gods.
          </note>
          <note>
            När det gäller omlastningskajer tog jag upp exemplet från Uppsala
            där det är tydligt att stora aktörer som Vattenfall och andra
            aktörer i näringslivet verkligen har bett om en omlastningskaj.
            De har valt att transportera med lastbil i stället för med tåg
            eftersom det inte finns någon omlastningskaj.
          </note>
          <note type="speaker">
            Anf. 164 KARIN SVENSSON SMITH (MP) replik:
          </note>
          <note>
            Herr talman! När det gäller långsiktig hållbarhet tror jag att
            Emma ska stilla sig lite tills hon har sett planeringsdirektiven
            för Trafikverket inför nästa omgång av en nationell plan. Om inte
            klimatet fokuserades tror jag inte att Miljöpartiet skulle delta
            i det arbetet. Det är vår ingång i det hela. I de direktiv till
            Trafikverket som är under utarbetande har man utgått från rapporten
            om hållbara analyser. Jag känner att vi tillsammans strävar efter
            detta inom ramen för regeringen.
          </note>
          <note>
            Det är klart att man måste kompromissa om man ska ingå i en regering
            om ett och annat, men det är naturligt. Har man inte över 50 procent
            av rösterna kan man välja att samarbeta om man tror att man får
            resultat som är i riktning med det som ens parti önskar. Men man
            kan också välja att stå utanför.
          </note>
          <note>
            Vi från Miljöpartiet finner att det är rätt viktigt att delta
            i arbetet. Den skillnad som jag framför allt upplever innehållsmässigt
            i trafikpolitiken, jämfört med Vänsterpartiet, är att vi föredrar
            att använda tillgängliga medel för att bygga ut kollektivtrafiken
            snarare än att införa olika experiment med nolltaxa. Vi vet att
            bättre infrastruktur, mer tågtrafik och bättre kvalitet i tågtrafiken
            rekryterar bilister. Från klimatsynpunkt är ju det helt överordnat
            om man ska nå klimatmålen. De är verkligen i fokus för mitt och
            Miljöpartiets arbete.
          </note>
          <note type="speaker">
            Anf. 165 EMMA WALLRUP (V) replik:
          </note>
          <note>
            Herr talman! Jag ser fram emot att det kommer förslag om att
            långsiktighet ska vara med i de hållbara samhällsanalyserna. Det
            ser jag verkligen fram emot. Jag hoppas att det blir verklighet.
          </note>
          <note>
            När det gäller samarbetet inom regeringen hoppas jag att Socialdemokraterna
            mer än hittills lyssnar på Miljöpartiet eftersom det är viktigt
            för vår framtid och också för regeringens stabilitet. Det är mitt
            råd till regeringen. Vänsterpartiet gör allt för att från vårt
            håll ligga på så att vi får en klimatomställning värd namnet.
          </note>
          <note>
            Man kan inte hålla på att fega med de gamla fossila intressena,
            det gamla sättet att tänka, utan vi måste tänka nytt. Vi måste
            tänka smart, och vi måste våga tänka lite mer småskaligt och varierat
            än tidigare. Vi ska inte hålla fast vid stora motorvägsbyggen
            och annat, såsom flygplatser. Jag ska ge en eloge till Socialdemokraterna
            för att de agerat okej när det gäller Förbifart Stockholm och
            Bromma, men det har trots allt funnits en velighet i agerandet.
            Om vi ska kunna se våra barn i ögonen gäller det att tänka till.
            En stabil och hållbar ekonomi är framtiden.
          </note>
          <note>
            Vad beträffar nolltaxa driver Vänsterpartiet starkt på för sänkta
            taxor i många städer. Om vi kombinerar det med minskad biltrafik
            kan vi på sam ­ ma sätt som i Freiburg få ökad lönsamhet i kollektivtrafiken
            och därmed kunna bygga ut den. Jag håller med om att det är viktigt
            att bygga ut kollektivtrafiken på många håll innan man kan genomföra
            nolltaxa på ett enkelt sätt. Vi vill göra försök med nolltaxa
            i ett storstadslän och i ett län med mindre kommuner och utreda
            hur vi kan använda det.
          </note>
          <note type="speaker">
            Anf. 166 JESSICA ROSENCRANTZ (M) replik:
          </note>
          <note>
            Herr talman! Ibland ställer jag mig frågan om bilen över huvud
            taget har en plats i Vänsterpartiets Sverige. Emellanåt hamnar
            man i tråkiga diskussioner där det tycks som om fordonet som sådant
            är miljöboven. Många av oss kan konstatera att det sker en enorm
            teknikutveckling vad gäller nya bränslen och eldrivna fordon.
          </note>
          <note>
            Vi kan också konstatera att ganska många människor i vårt avlånga
            land är beroende av att transportera sig med bil, och då ska vi
            väl lägga våra resurser på att utveckla bättre bränslen i stället
            för att förbjuda bilen.
          </note>
          <note>
            När det gäller den östliga förbindelsen och Förbifart Stockholm
            kan vi konstatera att bilar i kö är värre miljöbovar än bilar
            som tar sig fram i tid. Att stå och puttra ut avgaser minut efter
            minut och timme efter timme är knappast bra ur ett miljöperspektiv.
            En köande bil släpper ut dubbelt så mycket som en bil som tar
            sig fram i jämn takt. Vi kan se att en östlig förbindelse skulle
            minska trafiken i Stockholms innerstad med 11 procent , och då
            kan vi satsa mer på cykel- och kollektivtrafik för dem som bor
            i våra städer.
          </note>
          <note>
            Det är beklagligt när man ställer trafikslag mot varandra. Alliansregeringen
            dubblerade drift och underhåll av järnväg och satsade på att bygga
            ut tunnelbanan. Jag frågar därför Vänsterpartiets Emma Wallrup:
            Har inte även bilen en plats i många människors liv? Min andra
            fråga är: Ska inte ingångna avtal hållas? Förbifart Stockholm
            var ju redan på gång att byggas – spaden hade satts i jorden –
            som en del av en större helhet och överenskommelse med Citybanan
            och flera andra stora projekt. Finns det inte ett värde i att
            respektera de ingångna avtalen?
          </note>
          <note type="speaker">
            Anf. 167 EMMA WALLRUP (V) replik:
          </note>
          <note>
            Herr talman! Vi är inte ett bilfientligt parti. Bil ska användas
            där den behövs. Särskilt på landsbygden är man beroende av bil.
            Vi har olika styrmedel för att få en balans där vi genom att höja
            koldioxidskatten underlättar för bilister på landsbygden. Det
            är viktigt att en sådan balans finns. Att satsa på kollektivtrafik
            i städerna men säga okej till att åka bil på landet är nog den
            balans vi behöver komma fram till för att klara klimatmålen.
          </note>
          <note>
            När det gäller bilköer finns inom trafikforskningen begreppet
            inducerad trafik. Det innebär att det blir trafikstockningar på
            grund av att man bygger fler bilvägar. Det blir fler bilar på
            vägarna. När man åker till storstäder runt om i världen kan man
            se ett slags kluster av vägar. Motorvägarna är byggda ovanpå varandra
            i flera lager. Det är det fenomenet som har lett fram till det.
            Man tänker hela tiden att en ny bilväg minskar trängseln, och
            så bygger man fler och fler bilvägar ovanpå varandra så att det
            blir som ett höghus.
          </note>
          <note>
            Jag vet inte om Alliansen tänker sig att vi i framtiden, efter
            Förbifart Stockholm, ska bygga en ringled ovanför Förbifarten
            när det blivit stor trängsel där. Det är viktigt att lyssna på
            forskningen, för det är många som talar om den inducerade trafiken.
            Det är något som jag tycker att Alliansen borde läsa på riktigt
            noggrant. Vi har en klimatutmaning att ta oss an. Det handlar
            om våra barns framtid.
          </note>
          <note type="speaker">
            Anf. 168 JESSICA ROSENCRANTZ (M) replik:
          </note>
          <note>
            Herr talman! Det ska vara okej att köra bil på landsbygden ,
            säger Emma Wallrup. Det är väl skönt att de får tillåtelse av
            Vänsterpartiet att kunna ta sig till och från jobbet varje dag.
            Jag tror inte att människorna på landsbygden och i glesbygden
            upplever att satsningar som lastbilsskatt och höjda skatter på
            bensin och diesel är att tillåta eller möjliggöra för dem att
            ta sig fram.
          </note>
          <note>
            Det är beklagligt att det talas mycket om att se alla trafikslag,
            när man, som Emma Wallrup själv konstaterade, i slutändan inte
            alls vill satsa vare sig på vägar eller på flyg. Vänsterpartiet
            berömmer Socialdemokraterna för en relativt framgångsrik politik
            vad gäller Förbifart Stockholm och Bromma flygplats. Jag kan konstatera
            att jag står långt från Vänsterpartiets och Socialdemokraternas
            gemensamma politik i det avseendet.
          </note>
          <note>
            Jag tycker att vi behöver alla trafikslag, och jag är glad att
            alliansregeringen fördubblade satsningarna på drift och underhåll
            av järnvägen. Det gläder mig att den nya regeringen vill fortsätta
            med den satsningen. Å andra sidan ger man med ena handen och tar
            med den andra. Man säger att man satsar på järnvägsunderhåll men
            stryper samtidigt Trafikverkets möjligheter till flexibilitet
            genom att ändra i regleringsbrev och anslagskrediter. På så sätt
            förlorar de all den flexibilitet de behöver i sin verksamhet.
          </note>
          <note>
            Jag ställer ändå frågan till Emma Wallrup igen: Är det inte så
            att det finns en anledning till att man ska respektera ingångna
            avtal? Efter många års diskussioner och många valrörelsers trätande
            är spaden satt i jorden, Förbifart Stockholm ska byggas och ändå
            väljer man att stoppa bygget till en kostnad av 170 miljoner kronor
            för skattebetalarna. Är det verkligen att respektera ingångna
            avtal?
          </note>
          <note type="speaker">
            Anf. 169 EMMA WALLRUP (V) replik:
          </note>
          <note>
            Herr talman! Jag skulle vilja säga att det är Alliansen som med
            sin politik ger med ena handen och tar med den andra när de låtsas
            som att vi kan flyga mer och åka bil mer samtidigt som vi riskerar
            att åka mot stupet och riskerar att inte klara klimatet, att klimatskredet
            kommer igång och vi inte har någon återvändo. Då sätter processerna
            igång så starkt att människan inte längre har något inflytande.
            Det är dit Alliansens politik för oss. Det är dit ”fossiltillväxten”
            för oss.
          </note>
          <note>
            Tyvärr har vi i dag många strukturer där man satsat på de fossila
            bränslena. Det gör att det behövs kraftiga styrmedel för att styra
            om. Det behövs kraftfulla signaler och styrmedel som verkligen
            når dit där utsläppen ökar. Då måste vi våga ta i och vända båten
            ordentligt. Annars kommer vi inte att hinna fram i tid.
          </note>
          <note>
            Höjningen av bensinskatten är inte speciellt stor. Däremot vill
            Vänsterpartiet göra en storsatsning på kollektivtrafik. I den
            budget vi nu har från regeringen har vi stadsmiljöavtalet, och
            vi har satsningar på järnvägsunderhåll. I framtiden måste vi satsa
            bra mycket mer, för vi måste ha en kollektivtrafik som är mer
            funktionell och billigare än bilen. Det ska vara lättare att åka
            kollektivt än att ta bilen. Jag vet många bilister, även sådana
            som röstar borgerligt, som säger att de gärna skulle åka kollektivt
            men att det är för dyrt. Det är billigare att åka bil.
          </note>
          <note>
            Busspriser och övriga priser i kollektivtrafiken har de senaste
            åren ökat mer än priset för att åka bil. Det är helt sjukt när
            vi kanske går mot en klimatframtid som vi verkligen inte vill
            se och som vi kan stoppa. Vi har möjlighet att stoppa den. Varför
            ska vi inte göra det?
          </note>
          <note type="speaker">
            Anf. 170 SAID ABDU (FP):
          </note>
          <note>
            Herr talman! Sverige är ett stort land med stora avstånd mellan
            lands ­ ändarna. För att möjliggöra affärer, kundmöten och tillväxt
            måste landet byggas samman. Jag har vuxit upp i Vänersborg och
            Trollhättan och sett många av de fantastiska mindre orter som
            lätt glöms bort i den Stockholmspräglade politiken. Jag är präglad
            av den stolta företagstradition som vi har i Västsverige, av entreprenörer
            som nyttjat naturtillgångar för att bygga och utveckla min bygd.
          </note>
          <note>
            För att ge stad och land verktyg för hållbar tillväxt och utveckling
            krävs bra politik för företagande samt satsningar på infrastruktur
            och samhällsservice. Här måste vi i det offentliga givetvis ta
            vårt ansvar och garantera goda kommunikationer för såväl vägtransporter
            som digitala försändelser på nätets motorväg.
          </note>
          <note>
            God tillgänglighet till och från arbetsplatsen, studieorten och
            bostaden är en nödvändighet för att en region ska växa och utvecklas.
            God tillgänglighet är av stor vikt för att människor ska kunna
            leva och bo i min hembygd och även kunna arbeta i storstadsregionerna
            Oslo, Göteborg och för den delen Stockholm.
          </note>
          <note>
            Infrastruktursatsningarna måste därför ha hög prioritet. Tågförbindelsen
            mellan Stockholm och Oslo är ett sådant exempel. Sträckan Kil–Kristinehamn,
            ett av det svenska järnvägsnätets mest trafikerade områden, har
            i dagsläget endast enkelspår. Detta är satsningar som kräver lång
            framförhållning för att säkerställa både bra godstransporter och
            den mycket viktiga persontrafiken mot Stockholm.
          </note>
          <note>
            Från Folkpartiets och Alliansens sida står våra prioriteringar
            klara i all sin tydlighet för Sveriges företag: Vi vill fortsätta
            vårt Sverigebygge med en tydlig företags- och jobblinje.
          </note>
          <note>
            Herr talman! I vår Sverigeförhandling mejslade Folkpartiet och
            Alliansen ut en politik för infrastruktur och jobb i hela landet.
            Det gäller inte minst det av Socialdemokraterna och Miljöpartiet
            länge efterfrågade bygget av nya stambanor för höghastighetståg,
            som kommer att knyta ihop landets regioner och förbättra förutsättningarna
            för arbetstillfällen och tillväxt i Sverige.
          </note>
          <note>
            Herr talman! Ett sätt att hålla i plånboken är att se över alternativa
            finansieringsformer för infrastruktursatsningar, speciellt när
            det gäller att se över en finansieringslösning av den östliga
            vägförbindelse som skulle knyta samman trafiklederna kring Stockholm.
            En östlig förbindelse som knyter samman trafikledsringen runt
            Stockholms innerstad skulle förbättra tillgängligheten i Stockholmsregionens
            östra delar. Även belastningen på befintliga trafikleder över
            det så kallade Saltsjö-Mälarsnittet skulle därmed kunna minska.
            För att en sådan förbindelse ska kunna bli verklighet behöver
            olika finansieringslösningar analyseras. Vi i Folkpartiet tycker
            att det är hög tid att en sådan kommer till stånd, innan vi möts
            av ännu ett stoppultimatum från Miljöpartiet.
          </note>
          <note>
            Jag yrkar därför bifall till reservation 2.
          </note>
          <note>
            (Applåder )
          </note>
          <note>
            I detta anförande instämde Gunnar Hedberg, Jessica Rosencrantz
            och Boriana Åberg (alla M), Anders Åkesson (C) samt Robert Halef
            (KD).
          </note>
          <note type="speaker">
            Anf. 171 ROBERT HALEF (KD):
          </note>
          <note>
            Herr talman! Sverige står i dag inför stora utmaningar på transportområdet,
            inte minst när det gäller järnvägens infrastruktur. Transportpolitikens
            övergripande mål är att säkerställa en samhällsekonomiskt effektiv
            och långsiktigt hållbar infrastrukturplanering. Behoven är stora,
            och resurserna måste sättas in snarast. Alliansens föreslagna
            åtgärder inom det så kallade Sverigebygget bör påskyndas.
          </note>
          <note>
            Vi ser att det inte är tillräckligt att skjuta till resurser
            för drift och underhåll av det nuvarande transportsystemet, som
            är mycket gammalt och slitet. Investeringar i ny infrastruktur
            är minst lika nödvändiga för Sveriges framtida konkurrenskraft.
          </note>
          <note>
            Herr talman! Alliansen såg under sin tid i regeringsställning
            ett akut behov av konkreta förslag beträffande infrastruktur och
            bostadsbyggande för att kunna säkra goda kommunikationer inte
            bara i storstadsregionerna utan i hela landet. Kristdemokraterna
            är därför mycket stolta över de förslag som Alliansen lade fram
            i regeringsställning om det så kallade Sveri ­ gebygget – numera
            under namnet Sverigeförhandlingen. Sverigeförhandlingens förslag
            spelar stor roll för Sveriges utvecklingsmöjligheter och kommer
            att ha betydande effekt på resande, jobb och tillväxt i hela landet
            och inte minst stärka Sverige i den internationella konkurrensen.
            För planeringsperioden 2014–2025 har Alliansen aviserat stora
            resurser för transportinfrastrukturen, hela 522 miljarder kronor.
          </note>
          <note>
            Herr talman! Det är glädjande att regeringen föreslagit 1,24
            miljarder kronor de kommande åren till underhåll av järnvägen.
            De gamla stambanorna från 1800-talet är inte byggda för att klara
            av dagens tunga trafikering. Underhållsbehovet är stort, och nya
            stambanor måste till. För att Sverigeförhandlingens ambitiösa
            och kostsamma infrastrukturprojekt ska kunna bli verklighet är
            det viktigt att finansieringen av dessa projekt tryggas och att
            regeringen på ett ansvarsfullt sätt ser till att inte förbise
            alternativa finansieringslösningar.
          </note>
          <note>
            Herr talman! Sverigeförhandlingen innehåller flera viktiga förslag
            och åtgärder för att rusta upp Sveriges vägar och järnvägar och
            bygga fler bostäder. Vi vill i dag lyfta fram några av de allra
            viktigaste förslagen.
          </note>
          <note>
            Vi ser i dag att järnvägstrafiken ökar kraftigt för både person-
            och godstrafik. Det är positivt ur miljösynpunkt att allt fler
            väljer att ta tåget, men det kräver också att järnvägstrafiken
            ges utökad kapacitet. Kristdemokraterna och allianspartierna anser
            därför att det bör byggas nya stambanor för höghastighetståg,
            så att vi kan avlasta de redan hårt trafikerade rälsarna och öka
            utrymmet för godstrafik, regional trafik och pendeltågstrafik.
          </note>
          <note>
            Kommunikationerna i hela landet behöver bli bättre. Tågens framkomlighet
            och tillgänglighet är viktig för att landets alla delar ska knytas
            samman. Därför behöver vi satsa mer på och pröva förutsättningarna
            för en fortsatt utbyggnad av järnvägen i norra Sverige och höghastighetståg
            söderut i landet. Detta är oerhört viktigt för att möta industrins
            behov, men också för enskilda resenärers möjligheter att resa
            över hela landet.
          </note>
          <note>
            En utbyggnad av infrastruktur och kollektivtrafik i de stora
            regionerna främjar också ett utökat bostadsbyggande, bidrar till
            ett mer miljövänligt resande och ger dessutom människor möjlighet
            att leva och bo i olika delar av vårt land samtidigt som de kan
            ta sig till arbete och annat på ett smidigt sätt. Inom Sverigeförhandlingen
            vill vi även se att man prövar förutsättningarna för ytterligare
            en förbindelse mellan Sverige och Danmark, då Öresundsbron i dag
            är hårt trafikerad.
          </note>
          <note>
            Stockholm är en av de storstäder där befolkningen ökar snabbast
            i Europa. Före 2030 spås Stockholmsregionen ha gått om London
            och blivit den snabbast växande staden i Västeuropa. För att Stockholm
            även i framtiden ska vara en attraktiv stad att leva och bo i
            måste frågan om en fortsatt utökad tunnelbana i Stockholm prioriteras.
          </note>
          <note>
            Inte minst är frågan om en östlig förbindelse viktig för Stockholms
            framtida regionala utveckling. Vi har i dag ett parti – eller
            snarare två partier, enligt vad som framkommit under debatten
            – som aktivt arbetar för att vägprojektet mellan Ropsten i norr
            och Nacka i söder inte ska bli verklighet. Det är oroväckande
            att Miljöpartiet och Vänsterpartiet återigen kan komma att få
            diktera villkoren när det gäller en sådan betydelsefull satsning,
            som ska underlätta vägtrafiken i regionen.
          </note>
          <note>
            För att lyckas uppnå målet om ett tillgängligt och effektivt
            transportsystem ska vi inte se olika transportslag som motsättningar
            till varandra utan som komplement. Det är därför mycket viktigt
            att vi tar ansvar , så att alla former av transporter främjas
            på ett hållbart och effektivt sätt.
          </note>
          <note>
            Regeringen får inte stoppa eller förhala projekteringen av en
            östlig förbindelse och hantera frågan så illa som man gjorde med
            Förbifart Stockholm. Därför har en majoritet i utskottet gett
            regeringen ett tillkännagivan ­ de gällande en östlig förbindelse.
          </note>
          <note>
            Herr talman! Sverigeförhandlingens projekt är nödvändiga för
            Sveriges tillväxt och konkurrenskraft. Det är därför oroväckande
            att vi under den senaste tiden kunnat se hur regeringen har hanterat
            ett flertal viktiga transportpolitiska frågor på ett mycket ogynnsamt
            sätt, något som inte bara har drabbat enskilda resenärer utan
            även skapat oro hos näringslivet i stort.
          </note>
          <note>
            Först fryser man Förbifart Stockholm – en kostnad på 170 miljoner
            kronor som skattebetalarna fick stå för. Sedan tillsätter man
            en särskild utredare i syfte att lägga ned Bromma flygplats –
            en nedläggning som kan leda till att minst 24 000 jobb försvinner.
          </note>
          <note>
            Detta är inte i linje med transportpolitikens övergripande mål
            att säkerställa en samhällsekonomiskt effektiv och långsiktigt
            hållbar infrastrukturplanering. Det är heller inte gynnsamt för
            Sveriges näringslivsklimat i stort.
          </note>
          <note>
            Vi förväntar oss att regeringen levererar när det gäller de förslag
            som Sverigeförhandlingen innehåller så att vi på ett effektivt
            sätt kan lösa de infrastrukturproblem som Sverige står inför i
            dag.
          </note>
          <note>
            Herr talman! Jag yrkar bifall till Alliansens reservation och
            till förslaget i betänkandet i övrigt.
          </note>
          <note>
            (Applåder)
          </note>
          <note>
            I detta anförande instämde Sten Bergheden, Gunnar Hedberg, Edward
            Riedl, Jessica Rosencrantz och Boriana Åberg (alla M) samt Anders
            Åkesson (C).
          </note>
          <note type="speaker">
            Anf. 172 PER KLARBERG (SD):
          </note>
          <note>
            Herr talman! Jag vill gärna slå ett slag för motion 2138 om införande
            av järnvägsobligationer.
          </note>
          <note>
            Järnvägsunderhållet är i dag katastrofalt eftersatt. Nya järnvägssatsningar
            och linjer står högt upp på allas önskelista. Vi pratar om ett
            behov av ett hundratal miljarder kronor.
          </note>
          <note>
            När det gäller järnvägsunderhållet är jag faktiskt inte så säker
            på att mer pengar är lösningen på det eftersatta underhållet.
            Alliansen brukar ofta hävda att de minsann satsade mer pengar
            på järnvägsunderhållet än någon annan tidigare regering. Det må
            vara sant. Men frågan vi måste ställa oss är: Har vi fått mer
            underhåll per satsad krona jämfört med förr, innan avregleringen
            genomfördes, då det fanns ett statligt verk med experter och egna
            skickliga medarbetare? Jag är mycket tveksam till det. På tio
            år har nästan 1 000 banarbetare som sysslade med järnvägens underhåll
            blivit ersatta av administratörer på Trafikverket.
          </note>
          <note>
            Herr talman! Jag har varit lokförare i hela mitt yrkesverksamma
            liv. N är jag började som lokförare i slutet av 1980-talet var
            en nedriven kontaktledning en riksnyhet och inte, som i dag, en
            lokal nyhet.
          </note>
          <note>
            Banmästare åkte ofta med oss i loket och kände av banans beskaffenhet.
            Små sättningar i spåret blev åtgärdade tidigt, inte som i dag
            då spåren går sönder och växlarna havererar med total avstängning
            och många drabbade resenärer som följd. Då först vaknar Trafikverket
            till liv.
          </note>
          <note>
            Förr hade vi ett banverk som arbetade i förebyggande syfte. I
            dag har vi ett trafikverk som arbetar med panikåtgärder och som
            alltid verkar bli tagna på sängen när tågen står stilla.
          </note>
          <note>
            Men nog om detta, herr talman. Jag är övertygad om att frågan
            angående hur vi ska organisera vårt järnvägsunderhåll snart kommer
            till kammaren, och med anledning av de signaler som vår infrastrukturminister
            har givit är jag övertygad att vi kommer att nå en riksdagsmajoritet
            i denna fråga.
          </note>
          <note>
            Vad gäller min intressanta motion avseende införande av järnvägsobligationer
            vill jag säga följande: Satsningar på järnvägen står högt upp
            på allas önskelista. Det finns skäl att brett och förutsättningslöst
            pröva olika typer av finansieringslösningar för att få till stånd
            nödvändiga järnvägssatsningar.
          </note>
          <note>
            En alternativ finansieringslösning som förtjänar att analyseras
            är idén om järnvägsobligationer. Jag noterar med tillfredsställelse
            att Sverigeförhandlingen har ett mycket brett uppdrag att analysera
            och pröva olika fin ­ ansieringslösningar för nya stambanor för
            höghastighetståg och de övriga infrastrukturåtgärder som ingår
            i förhandlingsuppdraget.
          </note>
          <note>
            Bilden av förhandlingens breda angreppssätt vad gäller finansieringslösningar
            förstärktes vid förhandlingspersonernas besök i trafikutskottet
            den 19 mars i år.
          </note>
          <note>
            I och med detta anser jag att frågan om järnvägsobligationer
            som finansieringsform är väl omhändertagen.
          </note>
          <note>
            Herr talman! Jag har därför valt att inte reservera mig till
            förmån för motion 2138.
          </note>
          <note>
            I detta anförande instämde Nina Kain och Jimmy Ståhl (båda SD).
          </note>
          <note type="speaker">
            Anf. 173 EDWARD RIEDL (M):
          </note>
          <note>
            Herr talman! Jag tänker i mitt inlägg ta upp bara den del som
            rör Sverigeförhandlingen och utbyggd järnväg i norra Sverige.
          </note>
          <note>
            Jag tycker att det är väldigt tråkigt att Socialdemokraterna
            inte ansluter sig till alliansreservationen på detta område och
            tydligt deklarerar att de vill att arbetet med inte minst Norrbotniabanan
            ska skyndas på.
          </note>
          <note>
            Jag kommer att rösta på Alliansens förslag, för jag vill att
            vi hittar en seriös finansiering av hela Norrbotniabanan så att
            byggnationen kan påbörjas så fort som möjligt. Om Socialdemokraterna
            vill hedra sitt vallöfte kan de rösta med Alliansen i den här
            frågan.
          </note>
          <note>
            Löften är lite som valutor. Ett löfte är inte alltid lika mycket
            värt som ett annat löfte, lika lite som en Hongkongdollar är lika
            mycket värd som en amerikansk dollar. En amerikansk dollar får
            man betala 9 svenska kronor för, och en Hongkongdollar kostar
            ungefär en svensk krona. Dollar som dollar eller löfte som löfte
            stämmer alltså inte, för saker kan vara olika mycket värda även
            om de låter väldigt lika.
          </note>
          <note>
            Ett vallöfte från Alliansen kan man lita på. Alliansen lovar
            saker före valet, och vinner man valet genomför man sina löften.
            Så har inte Socialdemokraterna jobbat. Efter valet sviker Socialdemokraterna
            sina löften. Socialdemokratiska vallöften är därför lite som Hongkongdollar:
            De låter väldigt bra men är i slutändan inte så mycket värda.
          </note>
          <note>
            Socialdemokraterna lovade före valet att inte höja bensinskatten,
            inte försämra ROT-avdraget, inte lägga ned Bromma flygplats, inte
            stoppa Förbifart Stockholm och mycket annat som de nu efter valet
            inte avser att hålla.
          </note>
          <note>
            Varför berättar jag det här? Jo, Socialdemokraterna lovade före
            valet att man skulle bygga Norrbotniabanan direkt, dagen efter
            valet, om de bara fick väljarnas förtroende. Nu kan säkert ordet
            direkt tolkas olika, men än så länge har ingen järnväg börjat
            byggas norr om Umeå.
          </note>
          <note>
            Infrastrukturministern har sagt att det inte blir någon byggstart
            den här mandatperioden. Men hon har också sagt att det blir byggstart
            den här mandatperioden. Det är lite som stryktipset – 1, X och
            2, allt samtidigt.
          </note>
          <note>
            Jag har dock hört par tikollego r till infrastrukturministern,
            socialdemokrater i norra Sverige, säga att en byggstart inte behöver
            innebära att man faktiskt börjar bygga Norrbotniabanan. Det kan
            också innebära att man planerar för att bygga den lite senare.
          </note>
          <note>
            Dessutom har jag förstått att Norrbotniabanan i det socialdemokratiska
            vallöftet är 9 av totalt 270 kilometer. Det är tur att Socialdemokraterna
            inte har lovat att bygga broar på det sättet – att bygga en liten
            del av bron men inte hela vägen över.
          </note>
          <note>
            Herr talman! Jag har så många frågor som jag skulle vilja ställa
            till mina so cialdemokratiska riksdagskollego r, inte minst vad
            Norrbotniabanelöftet är värt. Vad betyder ”direkt efter valet”
            för Socialdemokraterna? När ni säger att ni ska bygga Norrbotniabanan,
            menar ni då 9 kilometer eller 270 kilometer? Är löftet om att
            börja bygga på våren 2018 ett löfte om att börja bygga eller något
            annat, planering eller löften om ännu senare? Och kanske ännu
            viktigare: Är löftet att börja bygga Norrbotniabanan viktigare
            än löftena ni gav före valet om att inte höja bensinskatten eller
            införa flygskatter? Hur mycket är de vallöftena och de löften
            som ni nu ger värda?
          </note>
          <note>
            Herr talman! Jag har många frågor som jag skulle vilja ställa
            till mina so cialdemokratiska riksdagskollego r från norra Sverige.
            Men jag är rädd att svaren och löftena inte är så mycket värda.
          </note>
          <note>
            För oss som vill börja bygga Norrbotniabanan finns det skäl att
            vara oroliga med nuvarande regering. Som jag sa: Socialdemokraternas
            löften är lite som Hongkongdollar – det låter som om det är värt
            mer än vad det faktiskt är värt.
          </note>
          <note>
            Jag tänker rösta på Alliansens förslag när det gäller Sverigeförhandlingen,
            för det ger bättre förutsättningar att hitta en seriös finansiering
            för att bygga hela Norrbotniabanan, inte 9 kilometer av 270.
          </note>
          <note>
            (Applåder)
          </note>
          <note>
            I detta anförande instämde Sten Bergheden, Gunnar Hedberg, Jessica
            Rosencrantz och Boriana Åberg ( alla M) , Anders Åkesson (C) samt
            Robert Halef (KD) .
          </note>
          <note type="speaker">
            Anf. 174 PIA NILSSON (S) replik:
          </note>
          <note>
            Herr talman! Man tar sig för pannan! Edward Riedl företräder
            Moderaterna, ett parti som har styrt Sverige i åtta år, och efter
            sex månader vaknar Edward Riedl helt plötsligt till liv och börjar
            fundera över Norrbotniabanan. Vad har Edward Riedl gjort under
            alla de år som Edward Riedl har suttit i trafikutskottet och haft
            möjlighet att påverka åtgärdsplaneringar som inte innehåller Norrbotniabanan?
            Den finns ju inte med. Det borde Edward Riedl vara fullt medveten
            om. Men ändå står han i denna talarstol och anklagar en regering
            som har styrt Sverige i sex månader: Varför bygger ni inte? Det
            känns övermaga, måste jag säga.
          </note>
          <note>
            Dessutom kommer han med påståenden om vallöften. Så här sa Edward
            Riedl: Vallöften från Alliansen kan man lita på. Jaha! Fråga alla
            de 400 000 arbetslösa i landet! Fråga alla de elever som inte
            får hjälp i skolan för att nå kunskapsmålen, som ni lovade! Bensinskatten
            ska vi kanske inte ens tala om, Edward Riedl. Det var bland det
            första som höjdes efter 2006. Ni skulle inte höja bensinskatten.
            Men det stod inte på förrän det kom höjning ett och sedan höjning
            två . Men det sas inte mycket om det.
          </note>
          <note>
            Jag tror att det vore klädsamt om herr Riedl funderade lite grann
            över sin egen regerings tillkortakommanden innan förväntningarna
            på vår regering blir alltför stora. Men jag har förstått hur det
            är: Det som inte din egen regering mäktade med under åtta år ska
            vi plötsligt göra nu.
          </note>
          <note>
            Jag kan försäkra Edward Riedl: Vi kommer att se till att Norrbotniabanan
            byggs, och vi står bakom Sverigeförhandlingen – jag tror att det
            är tredje eller fjärde gången som jag säger det nu. I den förhandlingen
            ges möjlighet att titta på olika finansie ringslösningar. Det
            är rimligt.
          </note>
          <note type="speaker">
            Anf. 175 EDWARD RIEDL (M) replik:
          </note>
          <note>
            Herr talman! Det var inte på något sätt min mening att göra Pia
            Nilsson så upprörd. Men jag förstår att detta med brutna vallöften
            är en känslig fråga, inte minst med tanke på hur många vallöften
            den här regeringen har brutit under sina bara sex månader vid
            makten. Men jag tänker in gå in mer på det.
          </note>
          <note>
            När jag nu har Pia Nilsson här framme och vi har en diskussion
            tänkte jag fråga: Vad är löftena kring Norrbotniabanan värda?
            Vad är det ni menar? Jag ställde en del frågor, och jag har uppriktigt
            sagt inte fått några svar på dem hitintills. När tänker man börja
            bygga Norrbotniabanan? Vad avser man med att börja bygga? Är det
            bara planeringsarbete, eller är det att man faktiskt lägger räls
            på backen? När ska Norrbotniabanan börja byggas med den här regeringen?
            Hur mycket av Norrbotniabanan har ni tänkt bygga? Är det 9 kilometer
            av 270, eller vad menar ni egentligen?
          </note>
          <note>
            Alla de frågor som jag ställde har inte Pia Nilsson svarat på
            med en enda bokstav. Jag tycker att det hade varit bra om man
            hade kunnat få svar på de frågorna. Det är inte bara jag som undrar,
            utan jag har en hel del partikollego r till Pia Nilsson uppe i
            norra Sverige som också funderar på när detta ska påbörjas.
          </note>
          <note type="speaker">
            Anf. 176 PIA NILSSON (S) replik:
          </note>
          <note>
            Herr talman! Jag kan lova Edward Riedl att vi i kommande åtgärdsplanering
            kommer att lyfta fram Norrbotniabanan som ett viktigt objekt.
            Vi kommer att noga följa det resultat som Sverigeförhandlingen
            kommer att leverera den sista december 2017, om inte förr, och
            se vilka olika finansieringslösningar det finns. Vi tycker att
            det är rimligt att göra. Jag upprepar det än en gång: Vi tycker
            att det är rimligt att titta på olika finansieringslösningar för
            Norrbotniabanan.
          </note>
          <note>
            Min fråga till Edward Riedl är: Hur tycker Edward Riedl att han
            har bidragit till att få det här objektet till stånd under alla
            de år som Edward Riedl har suttit i trafikutskottet och i denna
            riksdag och kunnat påverka sin regering?
          </note>
          <note>
            Jag kan inte hitta någon motion från Edward Riedl om detta. Jag
            hittade en interpellationsdebatt kring detta för ett par år sedan.
            Det enda som Edward Riedl lyfte fram då var just vikten av finansiering
            – det skulle inte lånas från Riksgälden, utan man skulle titta
            på andra möjligheter att finansiera objektet. Det är det vi bejakar.
            Det kommer med.
          </note>
          <note>
            Det hade underlättat, Edward Riedl, om du tillsammans med dina
            kollego r hade lyft fram det här objektet i åtgärdsplanen. Då
            hade det kunnat gå snabbare. Nu är så inte fallet. Vi kommer att
            agera så snabbt och kraftfullt vi bara kan.
          </note>
          <note type="speaker">
            Anf. 177 EDWARD RIEDL (M) replik:
          </note>
          <note>
            Herr talman! Socialdemokraten Pia Nilsson lovar – lyssna på det!
            Det är problemet – att Socialdemokraterna har lovat en massa saker
            som man sedan inte håller. Det är därför vi har den här typen
            av debatt just nu.
          </note>
          <note>
            Min fråga kvarstår: När har ni tänkt börja bygga Norrbotniabanan?
            På den frågan får jag inget svar. Det kommer mest sannolikt att
            bli ett i raden av många brutna vallöften från Socialdemokraterna.
          </note>
          <note>
            Pia Nilsson ställer en fråga till mig. Jag avser faktiskt att
            besvara den fråga som ställts, till skillnad från den fråga jag
            inte fick svar på. På vilket sätt tycker jag att jag har bidragit
            som moderat riksdagsman?
          </note>
          <note>
            Jag och mina partikollegor och allianskollego r har presenterat
            det som i dag är Sverigeförhandlingen och som var Sverigebygget
            tidigare, där vi på ett seriöst sätt försöker hitta finansiering
            för att bygga Norrbotniabanan och mycket mer. Det är väldigt lätt
            att lova, men infrastruktur kostar mycket pengar. Man kan inte
            lova utan att titta på en finansiering.
          </note>
          <note>
            Pia Nilsson hittade ingen motion från mig i det här ämnet. Jag
            föreslår riksdagens hemsida. Den är bra och informativ, och den
            är lätt att söka på. Där kommer du att hitta en motion om förhandlingsperson
            och så vidare. Det är på det sättet man bygger infrastruktur,
            för att långsiktigt säkra att hitta en finansiering, inte bara
            lova. Om man bara lovar kommer man i slutändan att göra många
            människor besvikna, när alla löften som är staplade på varandra
            inte går ihop.
          </note>
          <note>
            Därför har vi inte kunnat lova lika mycket som Socialdemokraterna.
            Men till skillnad från Socialdemokraterna håller Alliansen sina
            vallöften när vi vinner val. Det är den stora skillnaden.
          </note>
          <note>
            (Applåder)
          </note>
          <note type="speaker">
            Anf. 178 BORIANA ÅBERG (M):
          </note>
          <note>
            Herr talman! Jag vill börja med att yrka bifall till Alliansens
            reserva ­ tion, som handlar om viktiga investeringsprojekt inom
            Sverigebygget eller, som det numera kallas, Sverigeförhandlingen.
            Jag ska uppehålla mig vid Öresundsförbindelsen.
          </note>
          <note>
            För människorna i Skåne är en ny förbindelse över Öresund en
            mycket viktig fråga. Den är alldeles för viktig för att glömmas
            eller tas bort från agendan. Jag tror inte att någon kan förneka
            den enorma betydelse som Öresundsbron har haft för Skånes utveckling.
            Dock börjar Öresundsbron bli full. På järnvägsspåren ska pendlartrafiken
            samsas med gods- och fjärrtåg, och det uppstår problem.
          </note>
          <note>
            Öresundsbron är också sårbar för driftsstopp. Om det blåser mycket,
            om det blir elfel eller signalfel, eller om det händer en olycka
            blir det tvärstopp.
          </note>
          <note>
            En ny förbindelse, en tunnel mellan Helsingborg och Helsingör,
            kommer att avlasta Öresundsbron och underlätta transporterna mellan
            Skandinavien och kontinenten.
          </note>
          <note>
            Herr talman! Vi får inte glömma att när det gäller infrastruktur
            måste vi blicka framåt och planera för framtidens trafik, inte
            för dagens och ännu mindre för gårdagens, vilket regeringen gör
            när den försöker stänga Brom ­ ma flygplats.
          </note>
          <note>
            I en nära framtid, år 2022, kommer Fehmarn Bält-förbindelsen,
            som knyter ihop Danmark och Tyskland, att vara i drift.
          </note>
          <note>
            Mängden gods från Europa till Norden och åt andra hållet kommer
            att öka i ännu högre takt än i dag. Det kommer att orsaka kollaps
            på Öresundsbron. Därför behövs det en tunnel mellan Helsingborg
            och Helsingör.
          </note>
          <note>
            Jag vill understryka att frågan om en ny förbindelse till Danmark
            inte är någon lokal eller regional fråga för Skåne. Det är i allra
            högsta grad en fråga av nationell betydelse. Därför önskar jag
            att fler ledamöter, särskilt de som representerar Skåne, hade
            anslutit sig till Alliansens ståndpunkt och att det hade blivit
            ett tillkännagivande till regeringen. Men de har möjlighet att
            göra det när vi voterar. Jag riktar en uppmaning särskilt till
            Socialdemokraterna på Skånebänken som brukade väcka en motion
            om Öre ­ sundsförbindelsen varje år under den förra mandatperioden.
          </note>
          <note>
            Herr talman! Det är inte många som vet att Öresundsbron bär sina
            egna kostnader och finansieras helt av brukaravgifter. Det talas
            det inte högt om. Om det blir känt att bron är betald kommer det
            nämligen att vara svårt att motivera de höga priserna för överfart.
          </note>
          <note>
            Studier visar att en förbindelse mellan Helsingborg och Helsingör
            kommer att kunna finansieras helt av brukaravgifter och således
            inte konkurrera med andra infrastrukturprojekt om finansieringen.
          </note>
          <note>
            Jag ska säga någonting om den danska sidans engagemang. Jag hoppas
            att regeringen inte använder detta argument för att förhala beslutet
            på den svenska sidan.
          </note>
          <note>
            Det är ingen hemlighet att regeringspartierna Socialdemokraterna
            och Miljöpartiet inte är överens i fråga om förbindelsen mellan
            Helsingborg och Helsingör. Dock har Socialdemokraterna ett kongressbeslut
            om en ny förbindelse mellan Skåne och Danmark. Således är man
            skyldig sina partimedlemmar att se till att detta beslut blir
            verklighet.
          </note>
          <note>
            Jag hoppas att just detta socialdemokratiska kongressbeslut,
            till skillnad från de flesta andra socialdemokratiska kongressbeslut,
            blir verklighet.
          </note>
          <note>
            (Applåder)
          </note>
          <note>
            I detta anförande instämde Sten Bergheden, Gunnar Hedberg, Edward
            Riedl och Jessica Rosencrantz ( alla M) , Anders Åkesson (C) samt
            Robert Halef (KD).
          </note>
          <note type="speaker">
            Anf. 179 LEIF PETTERSSON (S):
          </note>
          <note>
            Herr talman! Jag vill vända mig till Edward Riedl, denna gigant
            på infrastrukturens område. Hur kan han vara så okunnig om hur
            infrastruktur planeras och genomförs i vårt land? Det är den första
            frågan som jag måste ställa efter hans inlägg här.
          </note>
          <note>
            Edward Riedl vet naturligtvis att Norrbotniabanan ännu inte är
            färdigplanerad och att det inte finns någon järnvägsplan för Norrbotniabanan
            mellan Umeå och Luleå. Ändå står han här och påstår att någon
            skulle kunna säga att man kan börja bygga Norrbotniabanan dagen
            efter ett val. Det är naturligtvis bara retoriskt svammel som
            han ägnar sig åt i det stycket.
          </note>
          <note>
            Sedan kan man fundera lite grann på vad Edward Riedl i övrigt
            är ute efter genom att försöka framställa sig själv och Moderaterna
            som de största tillskyndarna av Norrbotniabanan.
          </note>
          <note>
            Vid ett antal tillfällen har Fredrik Reinfeldt, Anders Borg och
            andra ministrar i den tidigare borgerliga regeringen lämnat klara
            besked om hur de ser på Norrbotniabanan.
          </note>
          <note>
            Vid ett möte som var i Burträsk sa Fredrik Reinfeldt att man
            kanske kan bygga Norrbotniabanan någon gång i framtiden om näringslivet
            eventuellt betalar den. Det var det alternativa finansieringsläge
            som fanns då, och det var inte så många år sedan det yttrades.
          </note>
          <note>
            Om man ska investera i järnväg eller i annan infrastruktur i
            norra Sverige ska det finnas betydande medfinansiering från näringslivet.
            Alla i Sveriges riksdag vet att svenskt näringsliv inte kommer
            att investera i infrastruktur någonstans. Det går inte för företag
            att på det sättet investera i det som är andras angelägenheter.
            Däremot kan man vara med och betala infrastruktursatsningar via
            banavgifter och kanske till och med via vägavgifter i framtiden
            – vad vet jag. Men det är den vägen som vi kan hitta finansiering
            på längre sikt.
          </note>
          <note>
            Sedan får vi se vad Sverigeförhandlingen ger i detta stycke.
            Vi vet att det från Norrbotniabanegruppen och från Norrbotniabanan
            AB finns betydande åtaganden när det gäller hur man skulle kunna
            tänka sig en finansiering av banan framöver.
          </note>
          <note>
            Vi har också en modell från tiden när man byggde Botniabanan
            för hur man kan tänka sig att få projektet att gå framåt helt
            enkelt, alltså genom att bilda ett bolag och den vägen bygga projektet
            och finansiera det via lån och på andra sätt. S edan kan man ha
            staten som en garant som går in i detta. Det är några av de möjligheter
            till finansiering som finns.
          </note>
          <note>
            Men detta har aldrig varit Moderaternas projekt. Det har alltid
            varit Socialdemokraternas projekt, och så kommer det att fortsätta
            att vara.
          </note>
          <note>
            Banan kommer att börja byggas. Om den börjar byggas i maj 2018
            eller i september 2018 eller kanske till och med något senare
            är inte det väsentliga. Det väsentliga är att banan byggs.
          </note>
          <note type="speaker">
            Anf. 180 ANDERS ÅKESSON (C) replik:
          </note>
          <note>
            Herr talman! Leif Pettersson säger att Norrbotniabanan alltid
            har varit Socialdemokraternas projekt, inte Moderaternas eller
            någon annans. Det är kanske ett av problemen med den saktfärdighet
            som vi ser när det gäller Norrbotniabanans tillkomst och framdrivning.
          </note>
          <note>
            Någon har räknat ut att med den takt som den nuvarande regeringen
            anvisar för utbyggnaden kommer Norrbotniabanan att vara framme
            hos Leif Pettersson i Luleå om 400 år. Det är också uttryck för
            en ambition, om än lite låg.
          </note>
          <note>
            Detta sa jag i mitt anförande nyss. Men ingen av socialdemokraterna
            orkade eller ville ta replik. Jag tycker att det är mycket allvarligt
            att man inte tar replik på så pass tuffa anklagelser som framfördes
            till Pia Nilsson i detta fall. Men nu är det Leif Pettersson och
            jag som diskuterar. Jag tror nämligen att om vi över huvud taget
            ska ha en tilltro till den regeringspolitik som Leif Pettersson,
            Socialdemokraterna och Miljöpartiet, med stöd av Vänsterpartiet,
            företräder här i kammaren måste de kunna anvisa hur de finansierar
            så pass stora infrastrukturprojekt som till exempel Norrbotniabanan.
          </note>
          <note>
            När bedömer Leif Pettersson att projektet Norrbotniabanan kommer
            att vara igång, och när bedömer Leif Pettersson att det kommer
            att vara färdigt ?
          </note>
          <note>
            Det är kanske inte viktigt för mig att veta , men att få ett
            besked som visar sig ha ett bästföredatum bättre än några dagar
            tror jag är väldigt viktigt för näringslivet i norra Sverige och
            för dem som satte sin tilltro till Socialdemokraterna i det senaste
            valet. Det vore intressant att få veta när , herr talman.
          </note>
          <note type="speaker">
            Anf. 181 LEIF PETTERSSON (S) replik:
          </note>
          <note>
            Herr talman! Om inte det som enligt mitt förmenande kan kallas
            att olyckan var framme 2006, alltså om Alliansen inte hade fått
            ta över regeringsmakten, hade Norrbotniabanan redan varit igång
            att byggas. År 2010 skulle banan börja byggas enligt de planer
            som fanns, men den var ju bland det första den alliansledda regeringen
            skrotade. Man plockade bort Norrbotniabanan från genomförandeprojekten.
            Vi kan i alla fall vara överens om att det var vad som skedde
            då.
          </note>
          <note>
            Sedan är det så att Norrbotniabanan från början är en idé som
            har kommit fram via socialdemokratiska initiativ. A ndra har sedan
            hakat på det; Centerpartiet har varit stora tillskyndare av Norrbotniabanan
            . Å tminstone har Centerpartiet i norra Sverige varit det, och
            jag hoppas att hela partiet är det. Jag hoppas också att Anders
            Åkesson kommer att vara glad den dag Norrbotniabanan börjar byggas.
          </note>
          <note>
            Jag är ingen järnvägsexpert och heller ingen planeringsexpert,
            så jag kan inte tala om hur planeringen kommer att se ut . Jag
            kan inte tala om hur ett projekt ska startas. Jag litar dock på
            Trafikverket i det här fallet, och Trafikverket har sagt att vi
            kan börja bygget under våren 2018. Hur lång tid det sedan tar
            att bygga färdigt kan jag inte heller säga, men rimligtvis borde
            det bli före 2030 . Det är då vi måste vara färdiga för att vi
            ska få tillgång till de medel Europeiska unionen ställer till
            vårt förfogande.
          </note>
          <note>
            Det är väl någorlunda rimligt att anta att det kommer att ta
            ett antal år att bygga den här banan, precis som det gör med all
            annan infrastruktur i Sverige.
          </note>
          <note type="speaker">
            Anf. 182 ANDERS ÅKESSON (C) replik:
          </note>
          <note>
            Herr talman! Jag tackar Leif Pettersson för beskedet. Han gick
            från att uppträda rätt självsäkert i talarstolen för några minuter
            sedan till att s vara ytterst svävande när man pressar honom på
            besked om när detta ska ske. Det är ett 30-miljardersobjekt vi
            står här och diskuterar, herr talman och mina vänner. Det är 30
            000 miljoner kronor som ska fram.
          </note>
          <note>
            Vad tycker Centerpartiet? Jo, vi tycker bra om detta. Hade det
            varit Leif Petterssons parti hade det hetat att vi har ett enigt
            kongressbeslut, men i fråga om Centerpartiet kallas det stämmobeslut.
            Vi bejakar tillkomsten av denna bana och har också aktivt agerat
            för den under de åtta år alliansregeringen styrde landet, vilket
            ledamoten Pettersson anser vara förlorade år. Under de åren blev
            Botniska korridoren en del av ett TNT-projekt för att satsningen
            skulle kunna finansieras.
          </note>
          <note>
            I september 2014 for dåvarande partiledaren, numera statsminister
            n , Löfven längs Norrlandskusten och utlovade att Norrbotniabanan
            skulle byggas i hela sin sträckning under planperioden. Beskedet
            korrigerades så sent som för ett par veckor sedan till att det
            nu gäller nio kilome ter, från Umeå upp till Dåvamyra n. I den
            takten kommer det att ta 400 år innan banan är framme i Luleå,
            herr talman.
          </note>
          <note>
            Nu fick vi andra besked, och det är väl rimligt att anta. Det
            är också rimligt att man uttrycker sig lite mer precist om man
            lika tvärsäkert som ledamoten Pettersson säger att det ska bli
            av – och detta när trafikutskottets ledamöter diskuterar så stora
            pjäser som 30 000 miljoner kronor i den na ­ tionella planen och
            när Leif Pettersson, jag och en handfull riksdagsleda ­ möter
            till rimligen hör till de m i kammaren som är mest insatta i ett
            sådant projekt och i hur rimligt det är att det blir färdigt inom
            en viss tid .
          </note>
          <note>
            När kan vi förvänta oss att få besked?
          </note>
          <note type="speaker">
            Anf. 183 LEIF PETTERSSON (S) replik:
          </note>
          <note>
            Herr talman! Du har fått besked, Anders Åkesson: Under våren
            2018 kommer banan att bör j a byggas.
          </note>
          <note>
            Jag måste säga att jag nog inte märkte av Centerpartiets jätteinsatser
            under de åtta år ni var i regeringsställning. Ingenstans märkte
            man av det. Det besked man fick från Norrbotniabanegruppen och
            Norrbotniabanan AB var: Nej, ni är inte med i planen. Nej, ni
            kan inte lämna någon ansökan till EU. Nej, det finns ingen möjlighet
            att verkställa projektet. Det var de besked man fick från regeringen.
            Nu har det lämnats in en ansökan till EU som regeringen står bakom.
            Det är skillnad mellan att ha en socialdemokratiskt ledd regering
            och att ha en alliansregering.
          </note>
          <note>
            I all infrastrukturplanering finns det osäkerheter, och det vet
            alla om. Det är så. Man kan inte på förhand säga att något kommer
            att gå att genomföra precis som vi har tänkt oss från början till
            slut. Det vet alla om. Det kan på vägen hända saker och ting i
            planeringen som gör att man måste göra omtag och på något sätt
            revidera planer och annat. Men såvitt vi vet i dag kommer projektet
            att starta under våren 2018, och sedan kommer det att byggas i
            hela sin sträckning. Det är därför man söker planeringspengar,
            nu i första steget upp till Skellefteå och sedan i nästa steg
            hela vägen upp till Luleå.
          </note>
          <note>
            Anders Åkesson kan alltså vara fullständigt säker på att den
            regering vi har nu kommer att se till att projektet blir av.
          </note>
          <note>
            (Applåder)
          </note>
          <note type="speaker">
            Anf. 184 EDWARD RIEDL (M) replik:
          </note>
          <note>
            Herr talman! Leif Pettersson tar till starka ord. Han förklarar
            att jag är okunnig när det gäller hur man bygg er infrastruktur
            och så vidare – att jag borde veta bättre. Det var dock inte jag
            som i valrörelsen lovade byggstart av Norrbotniabanan så fort
            man hade vunnit valet. Det var Leif Pettersson och hans partikollego
            r som sa att man kunde börja bygga bara man vann valet. Vi var
            några från Alliansen som sa : ”Men stopp, vänta lite! Så enkelt
            som ni får det att låta är det inte.” Jag låter därför dem som
            lyssnar på debatten avgöra vem som är okunnig eller kunnig när
            det gäller hur man bygger infrastruktur.
          </note>
          <note>
            Sedan förstår jag att Leif Pettersson blir upprörd, för han har
            lovat sina väljare en massa saker han nu inte kommer att kunna
            infria. Det gick att höra i replikskiftet med min allianskollega
            Anders Åkesson från Centerpartiet, för han fick inga svar om när
            Norrbotniabanan ska börja byggas. Leif Pettersson började med
            maj 2018, och det låter ju bra. Sedan kan det bli september, eller
            kanske ännu senare.
          </note>
          <note>
            Den som vet hur svensk demokrati fungerar vet att vi har val
            i september 2018, och helt plötsligt ligger detta bortom valet.
            Man kommer alltså sannolikt inte att påbörja någonting ens den
            här mandatperioden. Det blir dock jättebra, för då kan man ju
            lova samma sak igen även i nästa valrörelse. Man kan komma med
            samma löften och säga : ”Vi lovar att bör ja bygga det här” och
            så vidare. O ch så är vi tillbaka där vi var från början.
          </note>
          <note>
            Faktum är att infrastruktur kostar väldigt mycket pengar när
            det ska byggas. Vill man göra det på ett seriöst sätt måste man
            ha en seriös finansiering. Mina frågor till Leif Pettersson är
            fortfarande: När tänker ni börja bygga – på riktigt alltså? Hur
            mycket av Norrbotniabanan tänker ni börja bygga när ni väl får
            chansen? Är det 9 kilometer av 270? I så fall är det som min kollega
            Anders Åkesson säger, det vill säga att det tar 400 år för er
            att bygga banan .
          </note>
          <note type="speaker">
            Anf. 185 LEIF PETTERSSON (S) replik:
          </note>
          <note>
            Herr talman! Ja, det beror väl i så fall på hur snabbt man bygger
            de nio kilometerna. Det kan alltid diskuteras hur lång tid det
            kommer att ta att bygga en bana.
          </note>
          <note>
            Jag förstår att Edward Riedl är rädd för nästa val. Jag förstår
            det, för då skulle olyckan kunna vara framme igen så att Alliansen
            kommer tillbaka i regeringsställning – och då blir det ingen Norrbotniabanan.
            Då kan han inte stå i talarstolen och låtsas vara banans största
            tillskyndare, utan då måste han krypa till korset igen och konstatera
            att det inte blir något. Precis sådan var invändningen före valet.
          </note>
          <note>
            Era invändningar mot projektet då lät nämligen ungefär så här:
            Ja, nej, vi måste nog titta efter hur finansieringen ska gå till.
            Nej, det går nog inte att staten ska satsa pengarna. Nej, någon
            annan måste satsa pengarna. Precis så resonerade Moderaterna före
            valet, och på det sättet är det klart att det aldrig blir någon
            bana byggd. På det sättet kommer Norrbotniabanan aldrig att komma
            till stånd. Den måste komma till stånd på precis samma sätt som
            alla andra infrastrukturprojekt i Sverige, det vill säga genom
            att man har en finansiering på plats. Men man behöver inte ha
            alla 27 miljarder, som banan beräknas kosta, på plats från första
            dagen. Man kan faktiskt låna upp på vägen och på det sättet klara
            av finansieringen medan banan byggs. Naturligtvis går det inte
            att börja bygga utan att ha garantier, men pengarna behöver inte
            finnas framme förrän det är dags att de betalas ut.
          </note>
          <note>
            Jag tror att Edward Riedl måste fundera lite grann på vad han
            sa i början. Okunnig tror jag inte att Edward Riedl är, utan jag
            tror att han bara är ovillig.
          </note>
          <note type="speaker">
            Anf. 186 EDWARD RIEDL (M) replik:
          </note>
          <note>
            Herr talman! Jag är absolut inte rädd för nästa val. Jag ser
            mycket fram emot nästa valrörelse. Det kan Leif Pettersson känna
            sig helt lugn och trygg med. Vi kommer säkert att mötas i en del
            diskussioner och debatter.
          </note>
          <note>
            Jag sa att med Sverigeförhandlingen, det som var Sverigebygget,
            öppnades möjligheten att hitta en seriös finansiering av Norrbotniabanan
            men också annan viktig infrastruktur i Norrland. Det ska på ett
            grundligt och sakligt sätt gås igenom hur man ska få finansiering
            på plats.
          </note>
          <note>
            Det som Leif Pettersson säger är, för den som lyssnar, att han
            nog egentligen inte ens själv tror på byggstart av Norrbotniabanan
            den här mandatperioden. Leif Pettersson säger att om Socialdemokraterna
            förlorar valet kommer Moderaterna inte att börja bygga Norrbotniabanan.
            Det låter nästan som att ni inte kommer att ha hunnit börja bygga
            innan nästa mandatperiod börjar.
          </note>
          <note>
            Med löften är det på det sättet att om man lovar mycket blir
            det till slut svårt att hålla löftena om det inte går ihop, eftersom
            allting man lovar kostar pengar. Det är den verkligheten som börjar
            komma i kapp den regering som just nu sitter i Rosenbad.
          </note>
          <note>
            Herr talman! Vi kan stå här och prata hur mycket som helst. Men
            jag har bara en fråga till Leif Pettersson, en jätteenkel fråga.
            Det är inga löften jag ber om, utan jag vill bara veta om Leif
            Pettersson själv tror att Norrbotniabanan kommer att börja byggas
            under den här mandatperioden.
          </note>
          <note>
            Tror Leif Pettersson att Norrbotniabanan kommer att börja byggas
            före valet 2018?
          </note>
          <note type="speaker">
            Anf. 187 LEIF PETTERSSON (S) replik:
          </note>
          <note>
            H err talman! Ja, jag tror det. Vi har faktiskt en regering som
            har förbundit sig att bygga Norrbotniabanan, och då kommer den
            att börja byggas. När jag säger det lutar jag mig mot Trafikverket.
            Trafikverket har sagt att banan kan börja byggas under våren 2018,
            och då tror jag att bygget av banan kommer igång.
          </note>
          <note>
            Jag måste fundera lite grann över Edward Riedls piruetter här.
            Innebörden av vad han säger är: Om vi vinner valet 2018 ska vi
            börja bygga banan. Men om bygget av banan redan är igång kommer
            det då att fullföljas av en alliansregering? Det står skrivet
            i stjärnorna; det vet vi ingenting om. Då kanske det bara blir
            de nio kilometerna till Dåvamyra n i alla fall och inte mer av
            banan än just industrispåret som en del centerpartister har raljerat
            över tidigare i debatten, och även Edward Riedl.
          </note>
          <note>
            Om vi nu får fortsätta på det sätt som vi har tänkt kommer Norrbotnia
            ­ banan att byggas. Norrbotniabanan kommer att finnas till för
            transporter av gods från norra till södra Sverige och kommer att
            binda ihop arbets ­ marknadsregioner runt om i hela Norrland så
            att vi får en bättre utveckling än vad vi annars skulle ha fått.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 16 april.)
          </note>
          <note>
            § 15 Fordons- och vägtrafikfrågor
          </note>
          <note>
            Trafikutskottets betänkande 2014/15:TU10
          </note>
          <note>
            Fordons- och vägtrafikfrågor
          </note>
          <note>
            föredrogs.
          </note>
          <note type="speaker">
            Anf. 188 STEN BERGHEDEN (M):
          </note>
          <note>
            Herr talman! Detta betänkande behandlar fordons- och vägtrafikfrågor
            och handlar bland annat om en koldioxidfri fordonsflotta, om hur
            arbetet går med elvägarna och om hur fordonsbesiktningen har fungerat
            efter avregleringen.
          </note>
          <note>
            Många delar av detta betänkande är vi helt överens om. Det finns
            totalt sju reservationer, varav Alliansen har två. Jag gläder
            mig ändå åt att vi är överens i många av frågorna i betänkandet.
          </note>
          <note>
            Herr talman! Alla partier arbetar med hur vi ska kunna minska
            utsläppen, men skillnaden mellan regeringen och Alliansen är stor
            när det gäller hur vi klarar miljön och att vi också är beroende
            av fordon. Vi behöver våra fordon för att kunna röra oss till
            arbete, affärer, skola, fritidsaktiviteter, transporter av varor
            med mera.
          </note>
          <note>
            Att Sverige tillverkar såväl personbilar som lastbilar och bussar
            är ingen slump och ingen tillfällighet. Vårt behov av dessa fordon
            är stort. Vi är övertygade om att vi behöver våra fordon för att
            Sverige är ett stort land med långa avstånd, och alla kan inte
            bo och verka i våra städer. Vi är beroende av våra fordon också
            för att hela Sverige ska fungera och leva och för att våra företag
            ska kunna transportera sina varor och laster och för att vi ska
            kunna exportera och importera varor från och till vårt land.
          </note>
          <note>
            Herr talman! Sverige är ett av de länder som har mycket små utsläpp,
            tack vare kärnkraft, vattenkraft och förnybara energikällor. Vi
            är också ett land som går i täten när det gäller miljövänlig verksamhet.
          </note>
          <note>
            Våra lastbilar och personbilar är i världsklass. Det är därför
            viktigt att våra företag får fortsätta denna positiva utveckling
            utan att vi lägger nya skatter och avgifter på verksamheten. Vi
            har nämligen redan i dag Europas högsta skatter på drivmedel.
            Det är inte rimligt att det bara är det svenska folket som ska
            bära lasset för de klimatförändringar som sker. Vi ska ta vårt
            ansvar, men fler i världen måste göra mer.
          </note>
          <note>
            Herr talman! Att höja skatter ensidigt i Sverige gör bara att
            verksamhet flyttar utomlands och att vi förlorar både skatteintäkter
            och jobb här i Sverige. Vi ska självklart arbeta vidare med att
            utveckla både bilar och vägar på ett sådant sätt att de minskar
            miljöpåverkan, men vi måste gå fram i en sådan takt att vi inte
            förlorar företag och jobb. Det gynnar ingen, allra minst miljön,
            om vi i stället måste importera varor från andra , mindre miljömedvetna
            länder med lägre krav.
          </note>
          <note>
            Herr talman! Vänstermajoriteten har valt att göra skrivningar
            i detta betänkande som är väldigt hårda mot fordonstrafiken i
            allmänhet och lastbilstrafiken i synnerhet. De vill vidta kraftfulla
            åtgärder och minska utsläppen från den tunga fordonsflottan. Vi
            vet att de vill införa tuffa både dieselskatter och bensinskatter
            men att de också utreder möjligheten att införa ytterligare vägslitageavgifter
            eller vägskatter.
          </note>
          <note>
            Vi moderater och Alliansen vill ha förändringar, men de måste
            ske i en sådan takt att vi kan behålla jobb, åkerier och konkurrenskraft
            och att det finns rimliga alternativa drivmedel som klarar konkurrensen.
            Vad hjälper det miljön om utländska lastbilar med sämre drivmedel
            och lägre skatter konkurrerar ut svenska åkerier och tar över
            transporterna i vårt land?
          </note>
          <note>
            Herr talman! Vi vill fortsätta att utveckla fler alternativ,
            och vi vill satsa vidare på en elektrifiering av våra vägar och
            fordon. Två demoanläggning ­ ar är på gång i Sverige för att vi
            ska lära oss mer om elektrifieringen av vägar. Upphandlingar pågår.
          </note>
          <note>
            Vi måste också få en fortsatt dialog med våra fordonstillverkare
            i Sverige så att vi kan hjälpas åt i arbetet med en elektrifiering
            av våra vägar. Detta kan ge jobb i Sverige, stärka vår konkurrenskraft
            och samtidigt förbättra vår miljö.
          </note>
          <note>
            Herr talman! Vi har också en reservation angående skrivningarna
            om bilbesiktningen. Socialdemokraterna med flera kan nu tydligt
            se att vi har fått fler besiktningsstationer i Sverige efter avregleringen.
            Vi har fler sta ­ tioner för både personbilar och lastbilar. I
            dag driver Svensk B ilprovning och Besikta stationer i Sverige.
            Besikta ägs bland annat av motororganisa ­ tioner, sv enska åkeriföretag
            och Svenska Bussbranschens R iksförbund.
          </note>
          <note>
            Herr talman! Detta fungerar bra, och servicen har ökat med fler
            öppettider och fler prisalternativ. Flera partier var tidigare
            emot detta, men med facit i hand kan vi konstatera att det blev
            riktigt bra.
          </note>
          <note>
            Herr talman! Vi har i dag 380 besiktningsstationer, vilket är
            50 procent fler än 2009. Hemma i Mariestad i Skaraborg finns det
            nu två besiktnings ­ stationer mot tidigare en. Detta har hänt
            på många platser i Sverige. Det är bra, men självklart ska vi
            hålla ögonen på det så att den positiva utveck ­ lingen fortsätter.
          </note>
          <note>
            Herr talman! Betänkandet tar också upp våra veteranfordon. När
            det gäller vårt kulturarv i form av våra fordon har vissa förbättringar
            redan skett, och vi bevakar detta område noga i en tät dialog
            med såväl företrädare för veteranfordonen som myndigheterna. Det
            är viktigt att vi stöttar och uppmuntrar dem som sköter om våra
            gamla fordon och bevarar dem till eftervärlden. Det är en stor
            kulturgärning som ska stöttas, uppmärksammas och stödjas.
          </note>
          <note>
            Herr talman! Ett annat område som tas upp i detta betänkande
            är vägskyltningen utmed våra vägar. Även om vi i betänkandet är
            överens och inte föreslår några direkta förändringar är det viktigt
            att komma ihåg att vi måste jobba vidare med detta för att hitta
            ytterligare lösningar för hur vi kan underlätta skyltningen för
            olika evenemang, försäljningar och annat utmed våra vägar, framför
            allt på landsbygde n. Det är viktigt för att turister och andra
            lätt ska kunna hitta till verksamheter som ligger långt ute på
            landsbygden och som kan vara svåra att hitta till utan ordentlig
            skyltning. Arbete pågår, och vi kommer säkert att få anledning
            att återkomma till detta.
          </note>
          <note>
            Herr talman! Vi står bakom våra reservationer, och jag yrkar
            bifall till de två alliansreservationerna 1 och 4.
          </note>
          <note>
            (Applåder)
          </note>
          <note>
            I detta anförande instämde Gunnar Hedberg, Edward Riedl, Jessica
            Rosencrantz och Boriana Åberg (alla M), Anders Åkesson (C), Said
            Abdu (FP) samt Robert Halef (KD).
          </note>
          <note type="speaker">
            Anf. 189 JIMMY STÅHL (SD):
          </note>
          <note>
            Herr talman! Som Sten Bergheden tidigare sa finns det många reservationer.
            Sverigedemokraterna har fyra stycken. Jag tänkte tala om en av
            dem.
          </note>
          <note>
            Vid skolor, hållplatser och andra liknande ställen där det vistas
            många oskyddade trafikanter behövs det fartdämpande åtgärder för
            att skapa ett extra skydd mot fordon med höga hastigheter.
          </note>
          <note>
            Det finns i dag många olika typer av fartdämpande åtgärder i
            tätorter, bland annat avsmalnade övergångsställen, upphöjda övergångsställen,
            refuger, chikaner, cirkulationsplatser, timglashållplatser, vägbulor,
            fartkameror och falluckor som aktiveras om man kör lite för fort.
            Ja, bara fantasin sätter gränserna.
          </note>
          <note>
            Jag vill beröra en av dessa fartdämpande åtgärder, nämligen vägbulor.
            De är ganska effektiva, men de är ett miljöproblem och ett arbetsmiljöproblem
            för många yrkeschaufförer.
          </note>
          <note>
            Låt mig ta ett exempel från Ängelholm där samtliga chaufförer
            på linje 1 och 2 har känningar i rygg, nacke och skulderblad.
            Under en åtta timmars arbetsdag passerar de över 136 vägbulor,
            uträknat så här: På linje 1 finns det 14 vägbulor. Av dessa passeras
            några två gånger under rutten som tar cirka en och en halv timme.
            På linje 2 finns det 20–26 vägbulor; det är fler i Vejbystrand
            under sommaren. Rutten tar cirka en timme.
          </note>
          <note>
            Enligt arbetsmiljöinspektör Reyan Blomberg är det diskarna i
            ryggens kotpelare som skadas. Bussförarna kan få bestående besvär
            med ländrygg, skuldror och nacke. Flera sådana fall har rapporterats.
          </note>
          <note>
            Vägbulor har många olika former och storlekar, allt från små
            runda gummiblock till stora asfalterade gupp. Vi ser gärna att
            vägbulor inte används som fartdämpande åtgärd, men om det måste
            användas vill vi att man standardiserar vägbulorna så att de är
            så skonsamma som möjligt för våra yrkeschaufförer.
          </note>
          <note>
            Herr talman! Vägbulor är även en miljöbov som genererar en ansenlig
            mängd koldioxid varje dygn. Här kommer ett litet räkneexempel.
            Om 100 000 fordon passerar fem vägbulor per dag förbränns ungefär
            11 000 liter bränsle, vilket tillför atmosfären ca 22 ton koldioxid
            och en ansenlig mängd cancerogena partiklar från bromsbeläggen.
          </note>
          <note>
            Herr talman! Vi står bakom alla våra reservationer, men för tids
            vinnande yrkar vi bifall enbart till reservationerna 6 och 7.
          </note>
          <note>
            I detta anförande instämde Nina Kain (SD).
          </note>
          <note type="speaker">
            Anf. 190 ANDERS ÅKESSON (C):
          </note>
          <note>
            Herr talman! Jag väljer att i denna diskussion om fordons- och
            vägtrafikfrågor särskilt fokusera på en av de reservationer som
            vi allianspartier har lämnat. Det är den där vi anser att regeringspartierna
            har en alldeles för låg ambition vad gäller miljöfordon.
          </note>
          <note>
            Omställningen till ett långsiktigt hållbart transportsystem är
            en av de största utmaningarna som politikområdet i trafikutskottet
            står inför. Den handlingskraftiga alliansregeringen vidtog därför
            ett antal åtgärder inom många områden för att bryta vårt lands
            beroende av fossila bränslen inom transportsektorn och för att
            främja en fossiloberoende fordonsflotta.
          </note>
          <note>
            Att minska transportsektorns beroende av fossila drivmedel är
            ett prio ­ riterat område om vi ska nå visionen att Sverige ska
            vara ett klimatneutralt samhälle år 2050.
          </note>
          <note>
            Herr talman! Det är roligt att notera att vi redan kan se resultat
            av de satsningarna som allianspartierna gjorde 2006–2014 . Vägtransporternas
            utsläpp minskar, bland annat genom att nya bilars utsläpp har
            minskat och att andelen förnybara drivmedel har ökat.
          </note>
          <note>
            Av Trafikanalys rapport Uppföljning av de transportpolitiska
            målen framgår att utsläppen av koldioxid från inrikes transporter
            för första gång ­ en beräknades vara något lägre 2013 än de var
            1990. Det är inget gigantiskt genombrott, men det är ett steg
            i rätt riktning, ett trendbrott. Det är viktigt och beror på politiska
            beslut fattade här och av den tidigare regeringen.
          </note>
          <note>
            År 2013 var således det första året som transportsystemet bidrog
            till att uppfylla Sveriges internationella åtaganden på klimatområdet.
          </note>
          <note>
            Det finns i sammanhanget skäl att lyfta fram den utredning om
            fossilfrihet på väg som alliansregeringen tillsatte. Utredningen
            s förslag är nu föremål för beredning inom Regeringskansliet.
            Vi ser med spänning fram emot vad som ska komma ut av det.
          </note>
          <note>
            Jag kan också lyfta fram att nedsättningen av förmånsvärdet för
            miljöbilar förlängdes under alliansregeringens tid.
          </note>
          <note>
            Trafikverket fick även i uppdrag att föreslå hur en demonstrationsanläggning
            för elektrifierade vägar för tunga transporter skulle kunna byggas
            upp för att minska utsläppen från godstrafik på landsväg. Syftet
            med denna försöksanläggning är givetvis att få erfarenhet av hur
            vi bygger denna sorts transportsystem i landet.
          </note>
          <note>
            Under alliansregeringen ökade också andelen förnybar energi i
            transportsektorn. Det EU-gemensamma målet om minst 10 procent
            förnybar energi i transportsektorn till 2020 uppnåddes redan 2012,
            alltså med åtta års marginal. Det är roligt.
          </note>
          <note>
            Någon tolkar säkert detta som skryt, men det är egentligen bara
            en uppräkning av fakta. Alliansregeringens politik gav och ger
            goda resultat, men det innebär inte på något vis att vi , eller
            den nuvarande regeringen , kan slå oss till ro på miljöområdet.
          </note>
          <note>
            Jag och Centerpartiet liksom övriga allianspartier anser att
            det krävs ytterligare insatser för att ställa om transportsystemet
            och nå en ökad andel förnybara drivmedel med hög klimatprestanda
            liksom att uppnå mer effektiva transporter.
          </note>
          <note>
            Herr talman! Effektiva transporter kan ske genom att vi tillåter
            tyngre och längre godstransporter på våra landsvägar. Det var
            för övrigt ett glädjande besked som kom i dag att regeringen äntligen
            förmåtts att fatta beslut et att tillåta upp till 64 tons totalvikt
            för lastbilar. Vi ser fram emot att nästa beslut kommer om 74-tonslastbilar.
            Vi är glada att branschen, näringslivet i vårt land och allianspartierna
            lyckats trycka på regeringen så mycket att den fattade det beslutet.
            Det är bra.
          </note>
          <note>
            Det är nödvändigt med fler sådana beslut för att den positiva
            utveckling vi har sett inledas de senaste åren inte ska stanna
            av. Alla framtida insatser som beslutas om och lagstiftas om måste
            också av brukarna uppfattas som långsiktiga, effektiva och varaktiga.
            Annars kommer teknikutvecklingen att avstanna.
          </note>
          <note>
            Jag vill särskilt lyfta fram arbetet med att premiera drivmedel
            med stor klimatnytta. Det sker genom att fortsatt skattebefria
            hållbara biodrivmedel, såsom andra generationens biodiesel HVO.
            Vi vill också införa ett bonus–malus-system för att främja val
            av klimatsmarta nya fordon.
          </note>
          <note>
            Herr talman och vänner! Det är vad allianspartiernas reservation
            handlar om. På dessa områden upplever vi att det har rått och
            råder en utom ordentligt stor osäkerhet om vad samarbetsregeringen
            egentligen har för ambition på området.
          </note>
          <note>
            Herr talman! Jag yrkar därmed bifall till reservationerna 1 och
            4 i detta betänkande.
          </note>
          <note>
            (Applåder)
          </note>
          <note>
            I detta anförande instämde Sten Bergheden, Gunnar Hedberg, Edward
            Riedl, Jessica Rosencrantz och Boriana Åberg (alla M) , Said Abdu
            (FP) samt Robert Halef (KD).
          </note>
          <note type="speaker">
            Anf. 191 EMMA WALLRUP (V):
          </note>
          <note>
            Herr talman! Jag yrkar bifall till vår reservation nr 2.
          </note>
          <note>
            Utsläppen från inrikes transporter står för ungefär en tredjedel
            av Sveriges totala klimatutsläpp, och av dessa står vägtrafiken
            för en domineran ­ de del. Utsläppen har planat ut globalt sett
            förra året, vilket är väldigt positivt. Det var nog få som hade
            väntat sig det. Det tror jag kan ge en ny skjuts till klimatarbetet
            i världen, eftersom människor känner hopp om att det går att förändra.
          </note>
          <note>
            Man ska vara medveten om att vi behöver minska utsläppen med
            80 procent till 2050 globalt sett. Det är en jätteutmaning vi
            har framför oss. Jag tror att det kan gå eftersom vi har teknikutveckling
            runt om i världen. Det finns väldigt många människor som oroar
            sig på riktigt. Det händer saker, men det gäller att jobba på
            effektivt.
          </note>
          <note>
            Om Sverige ska nå tillräckligt höga klimatmål krävs det stora
            insatser för att minska vägtrafikens koldioxidutsläpp. För att
            vända utvecklingen menar Vänsterpartiet att det är nödvändigt
            med flera olika åtgärder. Det är tekniskt sett inte något problem
            för fordonsindustrin att ställa om sin produktion till bilar som
            helt eller delvis kan framföras på förnybara drivmedel.
          </note>
          <note>
            Därför tycker vi att det är rimligt att riksdagen föreslår ett
            årtal för EU som vi driver när bara bilar som drivs med icke-fossila
            bränslen ska tillåtas, eller på sin höjd är hybrider. Det är viktigt
            för att sända en politisk signal till fordonstillverkarna om att
            styra om produktionen och att förbereda för en ny produktion.
            Vilket årtal som ska sättas vill vi inte säga. Det ska vara lite
            längre fram i tiden så att bilindustrin hinner förbereda sig.
          </note>
          <note>
            Vi ska ändå börja signalera att det är detta vi vill. V i vill
            ställa om. Det är vad det är fråga om. Vi ska inte fortsätta.
            Vi ska inte ta upp alla fossila bränslen. Då kommer vi inte att
            klara det och ha en civilisation. Därför måste det vara kvar i
            marken. Det är vad forskarna säger och vad detta betyder.
          </note>
          <note>
            Vi måste signalera tydligt till industrin att satsa på någonting
            annat. Det går. Man hade elbilen före bensinbilen. Det är absolut
            inte omöjligt. Det är också viktigt att gynna en övergång till
            det energieffektivaste fortskaffningsmedlet, och där är elbilarna
            de mest energieffektiva. Det är därför bra att det nu i betänkandet
            framkommer att utredningar är på gång om hur vi kan gynna elbilen
            på olika sätt. Det är väldigt positivt. Det som vi överlag behöver
            se är kraftfulla styrmedel för fordonsparken.
          </note>
          <note>
            Jag är glad att talaren före mig här tog upp det. Vi behöver
            tydliga styrmedel. Där ser inte jag att supermiljöbilen är ett
            effektivt styrmedel. Det gav bara en ytterst marginell ökning
            av försäljningen av miljöbilar i Sverige. Det blir mer symbolpolitik,
            som jag ser det, när ett s tyrmedel ger så lite effekt. Det är
            inte symbolpolitik vi ska hålla på med. Vi ska hålla på med riktig
            politik som skyndsamt ställer om hela bilflottan. Det är vad vi
            måste lyckas uppnå.
          </note>
          <note>
            En åtgärd som kan vara gynnsam och vara lite mer resurssparande
            är bilpooler. Här behöver användarna inte tänka på inköp, fast
            parkering och service till bilen. Det är oftast en kostnadsbesparing.
            Till exempel har man i Göteborg gjort en stor besparing efter
            att ha låtit flera förvaltningar anlita bilpooler i stället för
            att köpa tjänstebilar.
          </note>
          <note>
            Vänsterpartiet vill se att bilpooler gynnas så mycket som möjligt.
            Det ger också fler möjlighet att skaffa elbil. Personer som kanske
            inte har råd att köpa en bil själva har möjlighet att dela på
            en bil. Därför är vi glada att det nu föreslås att man i stadsmiljöavtalet
            ska arbeta med att biltrafiken i städerna minskar. Det ska bli
            ett utbyte. Man ska få pengar till kollektivtrafik och samtidigt
            vidta åtgärder för att minska biltrafiken i städerna. Men man
            ska också kunna arbeta med att gynna bilpooler. Det tycker vi
            är väldi gt viktigt av många anledningar, inte minst av sociala
            skäl. Det är viktigt att alla har råd när man ska ställa om.
          </note>
          <note>
            För att nå en fossilfri fordonsflotta 2030 kan man använda väldigt
            många styrmedel. Det kan röra sig om allt från koldioxidskatt
            till vägsli ­ tageavgift, en mycket stor utbyggnad av kollektivtrafik
            och tåg samt att signalera väldigt tydligt till industrin vad
            samhället kommer att kräva av den för att vi vill värna vår civilisation.
            Då är det viktigt att alla är med på båten och att vi samarbetar
            för att ställa om i tid och med marginal.
          </note>
          <note>
            Det är också viktigt att man ser över energiskattedirektivet
            i EU för att ha möjlighet att sänka skatten på biodrivmedel. Det
            är väldigt olyckligt att det nu har gått åt andra hållet. Det
            är viktigt att ge stöd till både produktion och forskning för
            att få fram nya drivmedel. Det gäller inte minst elsidan med forskning
            om batterier och så vidare.
          </note>
          <note>
            Jag vill återkoppla lite till bilbesiktningen, som tidigare talare
            tog upp här. Det som hände när bilbesiktningen privatiserades
            var att det blev fler platser att besiktiga bilen på i hela landet.
            Det kan man se. Däremot finns det flera artiklar i olika medier
            som tar upp att det är svårt att hitta besiktningarna. Det är
            inte så väl organiserat. Vad jag förstår har informationen inte
            gått ut på ett bra sätt.
          </note>
          <note>
            Det stora problemet är att det har blivit dyrare. Det är inte
            speciellt konstigt. Det är fortfarande lika många som vill besiktiga
            bilen. Om vi etablerar väldigt många olika företag som vill ta
            ut vinst mer än tidigare är det klart att pengarna måste tas någonstans
            ifrån. Som vanligt när det är vinstdrivande verksamhet kostar
            det antingen mer pengar eller drabbar arbetsmiljön för dem som
            jobbar inom verksamheten. Det är där man tyvärr ofta pressar för
            att få ut ökade vinster. Just därför ser vi ett problem med vinstintressena
            även inom bilbesiktningen.
          </note>
          <note type="speaker">
            Anf. 192 ANDERS ÅKESSON (C) replik:
          </note>
          <note>
            Herr talman! Jag delar Emma Wallrups och Vänsterpartiets stora
            engagemang för klimatsmarta fordon och i synnerhet kollektivt
            nyttjade sådana. Förra veckan hade trafikutskottet besök av bussbranschen
            som berättade om sina planer. De uttryckte en mycket stor oro
            för den osäkerhet som nu råder vad gäller besked från regeringen
            om skattefrihet för klimatsmarta bränslen, biodiesel etcetera.
          </note>
          <note>
            Vilka besked har Vänsterpartiet att ge, Emma Wallrup, när det
            gäller de ambitioner som borde finnas för att mycket snabbt ge
            bussbranschen besked om villkoren och regelverket?
          </note>
          <note>
            Herr talman! Det här är en bransch som omsätter mångmiljardbelopp.
            Den är skattefinansierad, offentligt finansierad, och jätteviktig.
            Det är mycket långa kontrakt och långa åtaganden. Men det råder
            en betydande osäkerhet när det gäller ambition, vilja och förmåga
            hos den svenska regeringen och den politiska majoriteten i denna
            kammare att ge besked.
          </note>
          <note>
            Vänsterpartiet utgör en del av det regeringsunderlag som vi har.
            Det har framgått mycket tydligt i den debatt om vårpropositionen
            som vi har haft här i kammaren i dag. Vilka besked har Emma Wallrup
            att ge kammaren på detta mycket centrala område? Att uttrycka
            en god ambition är vackert och bra, men nu är det på riktigt.
          </note>
          <note type="speaker">
            Anf. 193 EMMA WALLRUP (V) replik:
          </note>
          <note>
            Herr talman! Först och främst sitter vi inte i regeringen. Vi
            är i opposition, tyvärr. Vi hade gärna varit med i regeringen.
            Då hade vi kanske satt ett lite starkare tryck på vissa miljöfrågor
            som jag hoppas att S kommer att mjukna inför när vi tar upp klimatdebatten
            ordentligt. Jag vill förtydliga att vi är i opposition. Men vi
            samarbetar om budgeten.
          </note>
          <note>
            När det gäller skattefrihet för biobränslen handlar det om EU.
            Vad jag har förstått är det EU som har lagt sig i. Perioden då
            det har funnits möjlighet att tillfälligt sänka skatten för biobränslen
            har gått ut. Jag vet att det är EU som styr det hela.
          </note>
          <note>
            Jag tog upp i mitt anförande att jag tycker att man ska ligga
            på för att EU ska ge möjlighet till skattesänkningar för biodrivmedel.
            Sedan tycker Vänsterpartiet att långsiktigt ska alla drivmedel
            betala för sin energikostnad eftersom det är viktigt att vi går
            över till det mest energieffektiva. Om vi ska klara klimatutmaningen
            måste vi planera smart. Och då måste vi gå över till det mest
            energieffektiva. Men det behöver vara skattefrihet under en längre
            period än det har varit nu.
          </note>
          <note>
            Detta kan dock leda till att bussbranschen mer går över till
            eldrift. Och det är något positivt. Det finns elbussar som fungerar
            bra i dag, särskilt stadsbussar. Man kan alltså hoppas att det
            i alla fall kan gynna det, eftersom det är mer energismart.
          </note>
          <note type="speaker">
            Anf. 194 ANDERS ÅKESSON (C) replik:
          </note>
          <note>
            Herr talman! Jag tror inte att vare sig jag, bussbranschen eller
            någon annan i kammaren blev särskilt mycket klokare i fråga om
            vad Vänsterpartiets och Emma Wallrups verkliga ambitioner är,
            utöver att de är allmänna, generella och vällovliga. Men vad gör
            Vänsterpartiet konkret?
          </note>
          <note>
            Vänsterpartiet utgör ett underlag för den vårändringsproposition
            som är presenterad. Vänsterpartiets ekonomiska talesperson Ulla
            Andersson uttryckte i dag med stolthet vilken påverkan Vänsterpartiet
            har haft på vår ­ ändringspropositionens innehåll.
          </note>
          <note>
            På vilket sätt, Emma Wallrup, har Vänsterpartiet gjort avtryck
            i den vårändringsproposition som presenterades i dag när det gäller
            att bussbran ­ schen med flera fordonsbrukare och fordonstillverkare
            i vårt land hett efterfrågar besked för att kunna investera. Besked
            behövs för att vi ska kunna fortsätta att ha en positiv utveckling
            där fordonstrafikens påverkan på miljön äntligen har brutits.
          </note>
          <note type="speaker">
            Anf. 195 EMMA WALLRUP (V) replik:
          </note>
          <note>
            Herr talman! Det här är en EU-fråga. Det är EU som har stoppat
            möjligheten att sänka skatten på biodrivmedel. Det vi kan göra
            är helt enkelt att ligga på i EU och driva frågan där. Det är
            inte en budgetfråga egentligen. Även om det finns med i budgeten
            kommer styrningen inte därifrån, utan det är EU som styr. Därför
            hamnar det på ett annat bord.
          </note>
          <note>
            Jag vill tydliggöra att det är viktigt att vi går till EU och
            diskuterar det noggrant och driver på för att gynna en klimatomställning
            även i andra länder.
          </note>
          <note>
            Det är absolut en viktig fråga att ta upp. Men det är inte en
            budgetfråga. Just därför kan jag inte säga att Vänsterpartiet
            har gjort avtryck i frågan. Styrningen har inte legat där.
          </note>
          <note type="speaker">
            Anf. 196 SAID ABDU (FP):
          </note>
          <note>
            Herr talman! Folkpartiet sätter alltid jobben och företagandet
            främst. Men klimatförändringarna utgör en av vår tids största
            utmaningar. För att möta utvecklingen har Folkpartiet drivit en
            tydlig energipolitik för att ersätta fossil energi. Det inkluderar
            kärnkraft, utvecklandet av system för koldioxidinfångning med
            mera.
          </note>
          <note>
            På transportpolitikens område återstår mycket att göra. Men under
            alliansregeringens tid tog vi flera viktiga steg mot en fossiloberoende
            transportsektor.
          </note>
          <note>
            Vi i Folkpartiet tror på innovation och människans potential.
            Med teknik och förbättrade arbetsmetoder har vi byggt en civilisation
            genom århundradena, och det är nu vår uppgift att se till att
            fortsätta med dessa framsteg och värna vår planet. Det finns mycket
            att göra för att främja teknikutvecklingen. V i i Alliansen vill
            premiera drivmedel med stor klimatnytta genom att skattebefria
            hållbara biodrivmedel.
          </note>
          <note>
            Herr talman! Folkpartiet är inte emot bilar som sådana. Bilar
            skapar frihet och är inte minst för landsbygdsboende en nödvändighet
            för att kunna pendla till arbete och nå barnomsorg, läkare, skola
            och butiker. Bilen är här för att stanna och kan inte exkluderas
            ur beräkningarna med ett pennstreck i Rosenbad. En klimatpolitik
            för trafiksektorn måste därför rikta sig mot progressiva förslag
            på detta område.
          </note>
          <note>
            Herr talman! Folkpartiet och Alliansen har satt upp en långsiktig
            prioritering om att Sverige år 2030 bör ha en fordonsflotta som
            är oberoende av fossila bränslen. För att vi ska nå det målet
            och klara Sveriges åtagande om minskade växthusutsläpp måste vi
            se till att tillgången till koldioxidfri och billig el säkras.
          </note>
          <note>
            Folkpartiets politik på området är sedan tidigare tydlig. Regeringens
            politik på området lämnar dock mycket att önska.
          </note>
          <note>
            Jag vill med dessa ord yrka bifall till reservation 1 och 4.
          </note>
          <note>
            (Applåder)
          </note>
          <note>
            I detta anförande instämde Gunnar Hedberg, Edward R iedl och
            Boriana Åberg (alla M), Anders Åkesson (C) samt Robert Halef (KD).
          </note>
          <note type="speaker">
            Anf. 197 ROBERT HALEF (KD):
          </note>
          <note>
            Herr talman! I princip alla vet i dag att klimatfrågan är en
            av de största utmaningarna vår värld står inför. De motioner som
            vi behandlar i dag handlar om en fossiloberoende fordonsflotta
            och infrastruktur för elektroniska fordon med mera.
          </note>
          <note>
            För att åstadkomma ett långsiktigt hållbart transportsystem är
            det nödvändigt att vidta åtgärder som på ett effektivt sätt minskar
            de fossila utsläppen i vår fordonsflotta. Det krävs långsiktiga
            och goda förutsättningar för att användningen av förnybara drivmedel
            inom transportsystemet ska öka.
          </note>
          <note>
            Under alliansregeringen lyckades Sverige framgångsrikt öka andelen
            förnybar energi i transportsektorn. En rad åtgärder vidtogs för
            att bryta Sveriges beroende av fossila bränslen. Alliansregeringen
            införde bland annat miljöbilspremien för att uppmuntra fler att
            köpa bränsleeffektiva bilar och bilar som drivs med mer miljövänliga
            bränslen.
          </note>
          <note>
            Vi gav även Trafikverket i uppdrag att se över hur elektrifierade
            vägar skulle kunna byggas upp och bli till verklighet.
          </note>
          <note>
            Vi vet i dag att Sverige ligger i framkant bland jämförbara länder
            inom Europeiska unionen i omställningen till ett fossiloberoende
            transportsystem 2030.
          </note>
          <note>
            De satsningar alliansregeringen gjorde ger nu resultat. År 2013
            var det första året som transportsystemet bidrog till att uppfylla
            Sveriges interna ­ tionella klimatåtaganden. Koldioxidutsläppen
            från inrikestransporterna beräknades då vara lägre än 1990-års
            nivåer.
          </note>
          <note>
            Det europeiska gemensamma målet om 10 procent förnybar energi
            i transportsektorn till 2020 uppnåddes med hela åtta års marginal.
            Detta är en mycket positiv utveckling och beror delvis på den
            ökade användningen av energieffektivare personbilar och den ökade
            andelen förnybara drivmedel.
          </note>
          <note>
            Faktum kvarstår dock att inrikestransporterna fortfarande står
            för en tredjedel av de samlade växthusgasutsläppen i Sverige,
            och utsläppen från lastbilar är fortfarande ungefär 40 procent
            över den nivå som uppmättes 1990.
          </note>
          <note>
            För att lyckas uppnå de högt uppsatta miljö- och klimatmålen
            måste koldioxidutsläppen från fordonssektorn fortsätta att minska,
            inte minst när det gäller utsläppen från tunga fordon. I den mån
            det är möjligt bör även mer godstransport kunna transporteras
            via järnvägen och sjöfarten.
          </note>
          <note>
            Herr talman! För att lyckas ställa om till ett fossiloberoende
            transportsystem krävs ytterligare åtgärder för att nå visionen
            om ett klimatneutralt Sverige 2050. Det är märkligt att regeringen
            i sin budgetproposition inte avsatte tillräckliga medel eller
            föreslog en förlängning av supermiljöbilspremien, då det är mycket
            oklart huruvida regeringen avser att utforma det planerade bonus–malus-systemet.
          </note>
          <note>
            För att den positiva utvecklingen, som en följd av de senaste
            årens klimatsatsningar, inte ska avstanna bär regeringen i dag
            ett stort ansvar för att utvecklingen fortsätter på den inslagna
            vägen. Insatserna måste vara långsiktiga och effektiva samt främja
            teknikutvecklingen.
          </note>
          <note>
            Kristdemokraterna vill särskilt premiera drivmedel med stor klimatnytta
            – detta genom att skattebefria hållbara biodrivmedel. Vi vill
            också att det planerade införandet av ett bonus–malus-system för
            miljövänligare bilar kommer till så fort det är möjligt. E n höjning
            av fordonsskatten, genom en höjning av koldioxidbeloppet, är även
            det ett effektivt sätt att öka andelen miljövänliga fordon på
            våra vägar.
          </note>
          <note>
            Herr talman! Sedan den 1 juli 2010 är, tack vare alliansregeringen,
            fordonsbesiktningen i Sverige konkurrensutsatt.
          </note>
          <note>
            Vi ser i dag att privatiseringen av fordonsbesiktningen inte
            bara ökat valmöjligheten för fordonsägare utan också bidragit
            till ökad kvalitet i själva servicen.
          </note>
          <note>
            Till skillnad från tidigare kan vi nu se att besiktningsstationer
            finns på många fler orter än vad det gjorde tidigare. Enligt Transportstyrelsen
            har antalet besiktningsstationer sedan 2010 ökat med 50 procent
            och antalet besiktningstekniker med 44 procent.
          </note>
          <note>
            Detta är något som även bekräftas av Swedac som framhåller att
            tillgängligheten på fordonsbesiktningsmarknaden har ökat kraftigt,
            även när det gäller besiktning av tunga fordon.
          </note>
          <note>
            Vi kan därmed konstatera att konkurrensutsättningen inte bara
            har lett till ökad tillgänglighet för fordonsägare utan också
            till fler jobb inom branschen.
          </note>
          <note>
            Kristdemokraterna anser att den konkurrensutsatta fordonsbesiktning
            ­ en kan utformas på ett sådant sätt som gynnar konsumenterna
            och samtidigt uppnår god trafiksäkerhet och miljökontroll.
          </note>
          <note>
            Herr talm an! Med detta yrkar jag bifall till Alliansens reservationer.
          </note>
          <note>
            (Applåder)
          </note>
          <note>
            I detta anförande instämde Sten Bergheden, Gunnar Hedberg, Edward
            Riedl, Jessica Rosencr antz och Boriana Åberg (alla M), Anders
            Åkesson (C) samt Said Abdu (FP).
          </note>
          <note type="speaker">
            Anf. 198 KARIN SVENSSON SMITH (MP):
          </note>
          <note>
            Herr talman! Jag yrkar bifall till utskottets förslag i betänkandet
            och avslag på alla reservationer.
          </note>
          <note>
            Jag tänkte börja med att ta upp en fråga som vi inte ägnade så
            mycket tid åt när vi avhandlade frågan i utskottet. Det gäller
            en folkpartimotion om buller av Barbro Westerholm. Jag finner
            att det finns flera sympatiska och sakliga inslag i den. Över
            2 miljoner människor i Sverige utsätts för buller där trafiken
            är huvudorsak. Det vållar hälsoproblem i form av högt blodtryck,
            koncentrationssvårigheter hos barn och överfrekvens av stroke.
            Vi måste tänka på detta när vi planerar stadsmiljön framöver.
            Människor ska kunna förflytta sig på ett bra sätt utan att hälsan
            riskeras. Det behöver vi från både riksdag och regering jobba
            mer med.
          </note>
          <note>
            Så övergår jag till det som är fokus i det här betänkandet, och
            det handlar om en fossilbränslefri fordonsflotta.
          </note>
          <note>
            Ser man på utvecklingen historiskt ersatte det här målet ett
            tidigare mål som vi rödgröna hade. Vi hade ett klimatmål för hela
            transportsektorn som innebar att senast 2010 skulle utsläppen
            vara nere i motsvarande maximalt den nivå som rådde 1990. När
            vi diskuterade klimatåtgärder pratade vi om alla transportslag.
            Vi diskuterade persontransporter och godstransporter. Jag saknar
            lite grann det här i dag. Det är inte bara utbyte av bränsle som
            behövs för att minska oljeberoendet.
          </note>
          <note>
            I EU finns ett infrastrukturdirektiv som nämns i betänkandet,
            214/94. Det handlar om infrastruktur för förnybara drivmedel.
            Direktivet ska implementeras i medlemsländernas lagstiftning senast
            2016. Där har vi en utmaning framför oss.
          </note>
          <note>
            Det är mycket klokt att man tänker så här: Med den takt som vi
            hittills har hållit kommer vi inte att nå målen. I EU är direktivet
            inte i första hand motiverat av klimatskäl utan av försörjningsskäl.
            Man har funnit att det är väldigt sårbart att vara beroende antingen
            av Mellanöstern eller Putin för att kunna driva transportsystemen
            i respektive länder. Vi behöver i större utsträckning kunna klara
            oss med de bränslen som vi kan alstra på egen hand.
          </note>
          <note>
            Frågan är då hur detta ska gå till. Som många andra hänvisar
            jag till den utredning som gjordes av Thomas B Johansson, FFF,
            Fossilfrihet på väg . Det är tydligt att det är tre olika ben
            som hela omställningen ska stå på. Ett ben är byte av bränsle,
            och ett annat handlar om att vi måste byta transporter till mer
            energieffektiva sådana – från väg och flyg till järnväg och sjöfart,
            eller till cykel om det gäller persontransporter. Det är en helt
            nödvändig ingrediens för att vi ska minska fossilberoendet. Sedan
            måste vi också ha mer energieffektiva fordon och en transportsnål
            samhällsplanering.
          </note>
          <note>
            Det här är ju inget nytt. Jag vill åter göra en historisk återblick.
            Det kan låta på Alliansens företrädare som att ni på något sätt
            kom på och tog initiativ och att ingenting annat hade hänt innan
            ni regerade. Men när Göran Persson var statsminister tillsatte
            han en oljekommission. Det fanns en vi ­ sion om ett grönt folkhem.
            Det är dags att vi sätter det här i ett större sammanhang. Det
            handlar inte bara om att fasa ut oljan från transportsektorn,
            även om det är en stor uppgift i sig, utan det handlar om någonting
            som kan bidra till nya arbetstillfällen i fordonsindustrin, till
            infrastruktur och så vidare.
          </note>
          <note>
            Vad är det då som efterfrågas? Jag har tittat på alla konkreta
            styrmedel när det gäller pengar till bland annat laddinfrastruktur
            och bonus–malus. Det är ingen jättestor skillnad mellan vad regeringen
            föreslår och det som Alliansen företräder. Det man borde säga,
            och det vi också säger i utskottet baserat bland annat på Trafikanalys,
            är att det krävs helt nya och mycket tuffare åtgärder för att
            nå målen.
          </note>
          <note>
            Vad är det då för åtgärder som kan komma i fråga? Vi noterar
            att regeringen har tillsatt en utredning om kvotplikt. Utan att
            vi nu kan säga exakt hur det ska se ut behövs det ett slutdatum
            för försäljning av fossila drivmedel samt långsiktiga spelregler
            så att branschen och dess företrädare vet vad som gäller. I dag
            råder det stor osäkerhet när det gäller investeringar i förnybart.
            Olika aktörer, bränsleleverantörer, frågar sig vad de ska investera
            i eftersom de inte vet vad som gäller mer än ett år i taget. Den
            osäkerheten måste vi ersätta med ett långsiktigt åtagande så att
            man vet vad som gäller.
          </note>
          <note>
            Då kan vi inte satsa på allt. Det är ganska naivt att säga att
            det får marknaden sköta. Marknaden finns framför allt i städerna
            där många bor tillsammans. Där kan vi finna både elladdningsmöjligheter,
            etanol, biogas, kanske vätgas och så vidare. Det är i städerna
            det är lättast att leva utan att ha egen bil. Däremot kan lanthandeln
            rimligen inte förväntas ha en uppsättning med sju olika drivmedel.
            Om vi ska klara av omställningen till förnybara drivmedel behövs
            därför offentliga insatser, medvetna investeringar och planer
            så att de förnybara drivmedlen finns där bilen gör störst nytta
            i människors privata liv.
          </note>
          <note>
            För egen del är jag mycket nyfiken på vad en kvotpliktsutredning
            kan leda till. Det system vi haft under många år, där Sverige
            har en skattenedsättning och behöver lägga mycket energi varje
            år på att förmå EU att förstå varför förnybara drivmedel inte
            ska beläggas med koldioxidskatt, håller inte långsiktigt. Det
            ger inte rätt spelregler. Vi behöver ha ett mer långsiktigt commitment,
            och då måste hela kedjan fungera.
          </note>
          <note>
            Det finns en brist på struktur i debatten. Vi kanske diskuterar
            ett drivmedel, men så finns det inte fordon som passar till det
            drivmedlet, i alla fall inte fordon som folk har råd att köpa.
            Vätgas kan vara mycket elegant, men hur många har råd att köpa
            en vätgasbil? Ibland diskuterar vi bilar som är väldigt bra, men
            då finns inte drivmedlet spritt över landet.
          </note>
          <note>
            Ska vi klara omställningen måste vi gallra i rabatten. Inga blommor
            växer och blir stora om man inte gallrar; det vet alla som håller
            på med blommor och trädgård. Likadant är det med drivmedlen. Om
            några av dem ska bli kraftfulla, växa och bli stora, måste vi
            våga välja ut dem. Vi måste låta hela kedjan fungera, från drivmedel,
            infrastruktur och pumpar till fordon. Först då kan vi bli det
            föregångsland som det är regeringens avsikt att vi ska bli när
            det gäller klimatomställningen.
          </note>
          <note>
            Vi behöver återta den position som Sverige hade 1972 när vi som
            första land i världen stod värd för FN:s klimatkonferens, som
            vi hade tagit initiativ till, eller 1992 när Riokonferensen ägde
            rum. Då hade Sverige ett högt anseende i klimatfrågorna. Det är
            dags att vi återtar den positionen.
          </note>
          <note type="speaker">
            Anf. 199 JASENKO OMANOVIC (S):
          </note>
          <note>
            Herr talman! Oskar, tre år, kommer varje arbetsdag med sin pappa
            till förskolan. Han ställer sig framför en karta och frågar: Vad
            är det här? Pappan svarar: Det är Danmark. Så lyfter han handen
            lite åt höger och frågar: Vad är det här? Pappan svarar: Sverige.
            Oskar lyfter handen ännu lite längre upp och frågar: Vad är det
            här, pappa? Svaret från pappan är: Det är Sverige. Sedan lyfter
            han handen så högt upp han kan och frågar: Vad är det här? Och
            pappan svarar: Det är också Sverige, Oskar.
          </note>
          <note>
            Därefter gör Oskar så som barn brukar göra. När kompisarna kommer
            in berättar han om det nya han lärt sig och säger: Det här är
            Danmark. Och så sträcker han ut händerna allt vad han kan och
            säger: Det här är Sverige.
          </note>
          <note>
            Herr talman! De utsträckta små händerna beskriver den utmaning
            vi står inför, den utmaning som ett avlångt land innebär och som
            gör att vi i dag måste tänka på att Oskar och hans kompisar ska
            klara av att resa i det här landet när de ska besöka sina barnbarn.
            Den utmaning vi står inför är att klara av att skapa ett koldioxidneutralt
            samhälle.
          </note>
          <note>
            Den utmaningen kommer att leda till nya jobb och till nya uppfinningar.
            Det som en gång var skiftnyckeln och som i dag är Spotify är i
            framtiden kanske bildäcken som solen skiner på samtidigt som batteriet
            laddas. Vi vet inte i dag exakt vilka de nya uppfinningarna är,
            men genom politiken kan vi möjliggöra en grön omställning.
          </note>
          <note>
            Regeringen Löfven har som målsättning en grön omställning där
            man inte tittar på ett enskilt utgiftsområde och på de enskilda
            betänkandena utan på hela spektrumet, hela samhällsåtagandet.
            Det gäller allt från energi, klimat, miljö och samhällsekonomi
            till det internationella samarbete som krävs för att uppnå den
            gröna omställningen. Utmaningen för oss i dag ligger i att Oskar
            och hans kompisar ska kunna besöka sina kommande barnbarn som
            bor i det avlånga land som Sverige är.
          </note>
          <note>
            I dag, herr talman, presenterade regeringen i vårändringsbudgeten
            en liten åtgärd i den riktningen. Det gäller klimatinvesteringsstödet
            till kommunerna och regionerna för att säkra arbetet med att minska
            klimatutsläppen. Regeringen föreslår i propositionen 125 miljoner
            för innevarande år och aviserar att det kommer 600 miljoner nästa
            år. Det är ett litet men viktigt steg för att vi ska uppnå målet
            om ett koldioxidneutralt samhälle.
          </note>
          <note>
            Herr talman! Jag vill avslutningsvis yrka bifall till utskottets
            förslag i betänkandet.
          </note>
          <note>
            (Applåder)
          </note>
          <note>
            I detta anförande instämde Leif Pettersson (S).
          </note>
          <note type="speaker">
            Anf. 200 ANDERS ÅKESSON (C) replik:
          </note>
          <note>
            Herr talman! Tack för möjligheten att få ställa en fråga! Jag
            lyssnade med stort intresse både på föregående anförande av Karin
            Svensson Smith och på nuvarande av Jasenko Omanovic för att höra
            om någon av dem skulle nämna it, alltså informationsteknik, som
            del av lösningen på ett mer transporteffektivt samhälle.
          </note>
          <note>
            It, informationsteknik, betraktar jag som centerpartist och många
            med mig, alla moderna människor, som det femte transportslaget
            vid sidan av de fyra traditionella. It hjälper till med transporteffektiviteten
            och med logistiklösningar. Den ersätter möten, skapar möten, och
            den skapar också transportbehov.
          </note>
          <note>
            Jag måste uttrycka viss förvåning, herr talman, över att de två
            regeringsföreträdarna så totalt undviker ett av de fem transportslag
            vi har ansvar för i trafikutskottet när vi diskuterar minskad
            klimatpåverkan, ett bättre samhälle och framtiden.
          </note>
          <note>
            Varför, Jasenko Omanovic, fanns inte it med i den redovisning
            vi just fick av det som jag tolkar som det statsbärande regeringspartiets
            ambitio ­ ner för transporteffektivitet och minskad klimatpåverkan?
            Är det en slump eller ett förbiseende? Det här är en teknologi
            som har stått för en betydande del av vårt lands och Europas tillväxt
            de senaste 10–15 åren.
          </note>
          <note type="speaker">
            Anf. 201 JASENKO OMANOVIC (S) replik :
          </note>
          <note>
            Herr talman! Jag tackar Anders Åkesson för frågan. Detta är väldigt
            bra. Jag minns den tid då jag var nyinflyttad till Sverige och
            regeringen Persson införde en möjlighet att köpa dator med skattelättnad
            genom fackförbund. Det har lett till någonting. Som Anders Åkesson
            beskriver är vi ett ledande land. Det var detta som lade grunden
            till att alla kunde använda sig av datorer och få en möjlighet
            att lära sig vad it är.
          </note>
          <note>
            I dag är it en viktig del av samhället. Vi använder oss av den
            tekniken dagligen på i princip hela arbetsmarknaden. Vår arbetsmarknad
            skulle i dag inte kunna fungera utan it. Det är en jätteviktig
            fråga.
          </note>
          <note>
            Men en sak som den förra regeringen gjorde kan jag bara beklaga,
            nämligen att man sa att utbyggnaden av bredband var något som
            marknaden skulle lösa. Det är en bra målsättning att 90 procent
            av landet ska ha höghastighetsbredband år 2020, men tyvärr sa
            man att marknaden skulle lösa det. Det är en liten del som jag
            tycker att vi kan bli bättre på.
          </note>
          <note type="speaker">
            Anf. 202 ANDERS ÅKESSON (C) replik:
          </note>
          <note>
            Herr talman! Det sista som Jasenko sa vill jag verkligen instämma
            i. Marknaden löser inte alls allt detta själv. Det var precis
            därför, herr talman, som den förra regeringen inom ramen för EU:s
            landsbygdsprogram förhandlade fram ett mycket betydande statsbidrag,
            3,25 miljarder kronor, att användas just för fibrering, utbyggnad
            av fiber, över hela landet. På så sätt skulle man kunna koppla
            upp Sverige till det moderna och tillgängliga samhälle som jag
            upplever att både jag och Jasenko Omanovic brinner för, herr talman.
            Men det vi kan konstatera, herr talman, är att den nuvarande regeringen
            låter de pengarna ligga och blaska i Bryssel i stället för att
            ta hem dem. Så var det med den tron på kraft. Det är fråga om
            en misstro mot marknadskrafter.
          </note>
          <note>
            Men jag återgår, herr talman, till min ursprungliga fråga. Skattereduk
            ­ tion är inte ett svar på frågan. Varför kunde vi avlyssna två
            anföranden från företrädare för nuvarande regeringspartier om
            hur vi klarar klimatutmaningarna, transporteffektiviteten och
            annat utan att någon av de två hänvisade till att de satte någon
            som helst förhoppning till transportslaget it? Varför bortsåg
            man från detta, om man nu tänker framåt? Det framstår som en mycket
            stor gåta, vid sidan av att nuvarande regering låter betydande
            belopp ligga i Bryssel till ingen som helst nytta.
          </note>
          <note type="speaker">
            Anf. 203 JASENKO OMANOVIC (S) replik :
          </note>
          <note>
            Herr talman! Jag kan säga till Anders Åkesson att fokus inte
            låg på it i mitt anförande. It är det transportslag som inte ger
            upphov till så stora koldioxidutsläpp, vilket var det jag fokuserade
            på.
          </note>
          <note>
            Men som sagt är it en viktig faktor. Vi går mot en okänd framtid,
            och vi vet inte vart uppfinningarna kan leda oss. I den här kammaren
            sitter nu alla med var sin läsplatta framför sig, och alla har
            sina handlingar där. För nio år sedan, när jag kom in i riksdagen,
            låg det massvis med pappershögar i kammaren. Ingen av oss kunde
            då föreställa sig att vi åtta nio år senare skulle sitta här med
            läsplattor. Vad kommer riksdagsledamöter att besluta om nio tio
            år? Vilken utveckling kommer Sverige och världen att ha de kommande
            nio åren? Det kan vi i dag inte klart förutse, och det är också
            det som är spännande med it-området. Det finns oanade och enorma
            utvecklingsmöjligheter på it-området. Det är vi överens om, hoppas
            jag.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 16 april.)
          </note>
          <note>
            § 16 Bordläggning
          </note>
          <note>
            Följande dokument anmäldes och bordlades:
          </note>
          <note>
            Skrivelser
          </note>
          <note>
            2014/15:98 Redovisning av skatteutgifter 2015
          </note>
          <note>
            2014/15:101 Årsredovisning för staten 2014
          </note>
          <note>
            2014/15:102 Utvecklingen inom den kommunala sektorn
          </note>
          <note>
            § 17 Anmälan om interpellationer
          </note>
          <note>
            Följande interpellationer hade framställts:
          </note>
          <note>
            den 14 april
          </note>
          <note>
            2014/15:504 Laddstolparnas framtid
          </note>
          <note>
            av Rickard Nordin (C)
          </note>
          <note>
            till statsrådet Ibrahim Baylan (S)
          </note>
          <note>
            2014/15:505 Främjande av de kreativa näringarnas utveckling i
            Sverige
          </note>
          <note>
            av Jörgen Warborn (M)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2014/15:506 Döljande av den faktiska energikostnaden
          </note>
          <note>
            av Cecilie Tenfjord-Toftby (M)
          </note>
          <note>
            till statsrådet Ibrahim Baylan (S)
          </note>
          <note>
            2014/15:507 Radikalisering i svenska kriminalvårdsanstalter
          </note>
          <note>
            av Anti Avsan (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2014/15:508 Kristendomens överlevnad i Mellanöstern
          </note>
          <note>
            av Robert Hannah (FP)
          </note>
          <note>
            till utrikesminister Margot Wallström (S)
          </note>
          <note>
            § 18 Anmälan om frågor för skriftliga svar
          </note>
          <note>
            Följande frågor för skriftliga svar hade framställts:
          </note>
          <note>
            den 14 april
          </note>
          <note>
            2014/15:410 Välfärdsentreprenörerna och kvaliteten
          </note>
          <note>
            av Jörgen Warborn (M)
          </note>
          <note>
            till statsrådet Ardalan Shekarabi (S)
          </note>
          <note>
            2014/15:411 Assistanshundar i offentliga lokaler
          </note>
          <note>
            av Catharina Bråkenhielm (S)
          </note>
          <note>
            till statsrådet Åsa Regnér (S)
          </note>
          <note>
            2014/15:412 Politiska förutsättningar för ED95
          </note>
          <note>
            av Rickard Nordin (C)
          </note>
          <note>
            till statsrådet Ibrahim Baylan (S)
          </note>
          <note>
            2014/15:413 Skärpta straff för så kallade målvakter i bolag
          </note>
          <note>
            av Beatrice Ask (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            2014/15:414 Fler sjuksköterskor i vården
          </note>
          <note>
            av Margareta Cederfelt (M)
          </note>
          <note>
            till statsrådet Gabriel Wikström (S)
          </note>
          <note>
            2014/15:415 Färjetrafik över Kvarken
          </note>
          <note>
            av Edward Riedl (M)
          </note>
          <note>
            till statsrådet Anna Johansson (S)
          </note>
          <note>
            2014/15:416 Flygstrategins utformning hos våra nordiska grannar
          </note>
          <note>
            av Edward Riedl (M)
          </note>
          <note>
            till statsrådet Anna Johansson (S)
          </note>
          <note>
            2014/15:417 Situationen för hbtq-personer i Palestina
          </note>
          <note>
            av Karin Enström (M)
          </note>
          <note>
            till utrikesminister Margot Wallström (S)
          </note>
          <note>
            2014/15:418 Ordning och reda i skönhetsindustrin
          </note>
          <note>
            av Cecilia Widegren (M)
          </note>
          <note>
            till statsrådet Gabriel Wikström (S)
          </note>
          <note>
            2014/15:419 Direktiv till flygstrategin
          </note>
          <note>
            av Edward Riedl (M)
          </note>
          <note>
            till statsrådet Anna Johansson (S)
          </note>
          <note>
            2014/15:420 Rätten för samkönade par att adoptera internationellt
          </note>
          <note>
            av Robert Hannah (FP)
          </note>
          <note>
            till kultur- och demokratiminister Alice Bah Kuhnke (MP)
          </note>
          <note>
            2014/15:421 Situationen i Iran för regimkritiska röster
          </note>
          <note>
            av Amineh Kakabaveh (V)
          </note>
          <note>
            till utrikesminister Margot Wallström (S)
          </note>
          <note>
            2014/15:422 Kandidatur till FN:s säkerhetsråd
          </note>
          <note>
            av Kerstin Lundgren (C)
          </note>
          <note>
            till utrikesminister Margot Wallström (S)
          </note>
          <note>
            2014/15:423 Besöksnäringen
          </note>
          <note>
            av Betty Malmberg (M)
          </note>
          <note>
            till närings- och innovationsminister Mikael Damberg (S)
          </note>
          <note>
            2014/15:424 Starkare sammanhållning inom det svensk-finska försvarssamarbetet
          </note>
          <note>
            av Allan Widman (FP)
          </note>
          <note>
            till försvarsminister Peter Hultqvist (S)
          </note>
          <note>
            § 19 Anmälan om skriftliga svar på frågor
          </note>
          <note>
            Skriftliga svar på följande frågor hade kommit in:
          </note>
          <note>
            den 14 april
          </note>
          <note>
            2014/15:380 Annullering av klimatutsläppsrätter
          </note>
          <note>
            av Karin Svensson Smith (MP)
          </note>
          <note>
            till klimat- och miljöminister Åsa Romson (MP)
          </note>
          <note>
            2014/15:386 Befogenheter för skoterledsvärdar
          </note>
          <note>
            av Saila Quicklund (M)
          </note>
          <note>
            till justitie- och migrationsminister Morgan Johansson (S)
          </note>
          <note>
            den 15 april
          </note>
          <note>
            2014/15:390 Arbetsförmedlingen och 90-dagarsgarantin
          </note>
          <note>
            av Elisabeth Svantesson (M)
          </note>
          <note>
            till arbetsmarknadsminister Ylva Johansson (S)
          </note>
          <note>
            2014/15:397 Förbättrat underhåll av våra vägar vintertid
          </note>
          <note>
            av Sten Bergheden (M)
          </note>
          <note>
            till statsrådet Anna Johansson (S)
          </note>
          <note>
            2014/15:393 Trafikverkets kommunikation kring färjan mellan Håkansta
            och Norderön
          </note>
          <note>
            av Anna-Caren Sätherberg (S)
          </note>
          <note>
            till statsrådet Anna Johansson (S)
          </note>
          <note>
            § 20 Kammaren åtskildes kl. 19.56.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början till och med
            § 9 anf. 29 (delvis),
          </note>
          <note>
            av andre vice talmannen därefter till ajourneringen kl. 12.56,
          </note>
          <note>
            av talmannen därefter till och med § 12 anf. 109 (delvis),
          </note>
          <note>
            av förste vice talmannen därefter till och med § 14 anf. 151
            (delvis),
          </note>
          <note>
            av talmannen därefter till och med § 15 anf. 188 (delvis) och
          </note>
          <note>
            av andre vice talmannen dä refter till sammanträdets slut.
          </note>
          <note>
            Vid protokollet
          </note>
          <note>
            KATHRIN FLOSSING
          </note>
          <note>
            /Eva-Lena Ekman
          </note>
          <note>
            Innehållsförteckning
          </note>
          <note>
            § 1 Justering av protokoll
          </note>
          <note>
            § 2 Avsägelse
          </note>
          <note>
            § 3 Anmälan om fördröjda svar på interpellationer
          </note>
          <note>
            § 4 Anmälan om faktapromemoria
          </note>
          <note>
            § 5 Anmälan om granskningsrapport
          </note>
          <note>
            § 6 Ärenden för hänvisning till utskott
          </note>
          <note>
            § 7 Ärenden för bordläggning
          </note>
          <note>
            § 8 Kultur för alla
          </note>
          <note>
            Kulturutskottets betänkande 2014/15:KrU7
          </note>
          <note>
            Anf. 1 ARON EMILSSON (SD)
          </note>
          <note>
            Anf. 2 PER LODENIUS (C)
          </note>
          <note>
            Anf. 3 ROSSANA DINAMARCA (V)
          </note>
          <note>
            Anf. 4 AZADEH ROJHAN GUSTAFSSON (S)
          </note>
          <note>
            Anf. 5 CECILIA MAGNUSSON (M)
          </note>
          <note>
            Anf. 6 ROSSANA DINAMARCA (V) replik
          </note>
          <note>
            Anf. 7 CECILIA MAGNUSSON (M) replik
          </note>
          <note>
            Anf. 8 ROSSANA DINAMARCA (V) replik
          </note>
          <note>
            Anf. 9 CECILIA MAGNUSSON (M) replik
          </note>
          <note>
            Anf. 10 NICLAS MALMBERG (MP)
          </note>
          <note>
            Anf. 11 BENGT ELIASSON (FP)
          </note>
          <note>
            Anf. 12 LARS-AXEL NORDELL (KD)
          </note>
          <note>
            Anf. 13 SARA-LENA BJÄLKÖ (SD)
          </note>
          <note>
            Anf. 14 PETER JOHNSSON (S)
          </note>
          <note>
            Anf. 15 LARS-AXEL NORDELL (KD) replik
          </note>
          <note>
            Anf. 16 PETER JOHNSSON (S) replik
          </note>
          <note>
            Anf. 17 LARS-AXEL NORDELL (KD) replik
          </note>
          <note>
            Anf. 18 PETER JOHNSSON (S) replik
          </note>
          <note>
            Anf. 19 CECILIA MAGNUSSON (M) replik
          </note>
          <note>
            Anf. 20 PETER JOHNSSON (S) replik
          </note>
          <note>
            Anf. 21 CECILIA MAGNUSSON (M) replik
          </note>
          <note>
            Anf. 22 PETER JOHNSSON (S) replik
          </note>
          <note>
            (Beslut skulle fattas den 16 april.)
          </note>
          <note>
            § 9 Socialtjänst- och barnfrågor
          </note>
          <note>
            Socialutskottets betänkande 2014/15:SoU10
          </note>
          <note>
            Anf. 23 EMMA HENRIKSSON (KD)
          </note>
          <note>
            Anf. 24 SOFIA FÖLSTER (M)
          </note>
          <note>
            Anf. 25 CHRISTINA ÖSTBERG (SD)
          </note>
          <note>
            Anf. 26 ANDERS W JONSSON (C)
          </note>
          <note>
            Anf. 27 MAJ KARLSSON (V)
          </note>
          <note>
            Anf. 28 BENGT ELIASSON (FP)
          </note>
          <note>
            Anf. 29 YASMINE LARSSON (S)
          </note>
          <note>
            Anf. 30 STEFAN NILSSON (MP)
          </note>
          <note>
            Anf. 31 BENGT ELIASSON (FP)
          </note>
          <note>
            (Beslut skulle fattas den 16 april.)
          </note>
          <note>
            § 10 Folkhälsofrågor
          </note>
          <note>
            Socialutskottets betänkande 2014/15:SoU12
          </note>
          <note>
            Anf. 32 AMIR ADAN (M)
          </note>
          <note>
            Anf. 33 CHRISTINA ÖSTBERG (SD)
          </note>
          <note>
            Anf. 34 ANDERS W JONSSON (C)
          </note>
          <note>
            Anf. 35 KARIN RÅGSJÖ (V)
          </note>
          <note>
            Anf. 36 EMMA CARLSSON LÖFDAHL (FP)
          </note>
          <note>
            Anf. 37 EMMA HENRIKSSON (KD)
          </note>
          <note>
            Anf. 38 KARIN RÅGSJÖ (V) replik
          </note>
          <note>
            Anf. 39 EMMA HENRIKSSON (KD) replik
          </note>
          <note>
            Anf. 40 KARIN RÅGSJÖ (V) replik
          </note>
          <note>
            Anf. 41 EMMA HENRIKSSON (KD) replik
          </note>
          <note>
            Anf. 42 LENNART AXELSSON (S)
          </note>
          <note>
            Anf. 43 STEFAN NILSSON (MP)
          </note>
          <note>
            Anf. 44 BENGT ELIASSON (FP)
          </note>
          <note>
            Anf. 45 KARIN RÅGSJÖ (V) replik
          </note>
          <note>
            Anf. 46 BENGT ELIASSON (FP) replik
          </note>
          <note>
            Anf. 47 KARIN RÅGSJÖ (V) replik
          </note>
          <note>
            Anf. 48 BENGT ELIASSON (FP) replik
          </note>
          <note>
            (Beslut skulle fattas den 16 april.)
          </note>
          <note>
            § 11 Bank ‑ , försäkrings ‑ , kreditupplysnings- och AP-fondsfrågor
          </note>
          <note>
            Finansutskottets betänkande 2014/15:FiU22
          </note>
          <note>
            Anf. 49 MARIA MALMER STENERGARD (M)
          </note>
          <note>
            Anf. 50 DENNIS DIOUKAREV (SD)
          </note>
          <note>
            Anf. 51 HÅKAN SVENNELING (V)
          </note>
          <note>
            Anf. 52 BÖRJE VESTLUND (S)
          </note>
          <note>
            (forts. § 13)
          </note>
          <note>
            Ajournering
          </note>
          <note>
            Återupptagna förhandlingar
          </note>
          <note>
            § 12 Debatt med anledning av vårpropositionens och vårändringsbudgetens
            avlämnande
          </note>
          <note>
            Anf. 53 Finansminister MAGDALENA ANDERSSON (S)
          </note>
          <note>
            Anf. 54 ULF KRISTERSSON (M) replik
          </note>
          <note>
            Anf. 55 Finansminister MAGDALENA ANDERSSON (S) replik
          </note>
          <note>
            Anf. 56 ULF KRISTERSSON (M) replik
          </note>
          <note>
            Anf. 57 Finansminister MAGDALENA ANDERSSON (S) replik
          </note>
          <note>
            Anf. 58 OSCAR SJÖSTEDT (SD) replik
          </note>
          <note>
            Anf. 59 Finansminister MAGDALENA ANDERSSON (S) replik
          </note>
          <note>
            Anf. 60 OSCAR SJÖSTEDT (SD) replik
          </note>
          <note>
            Anf. 61 Finansminister MAGDALENA ANDERSSON (S) replik
          </note>
          <note>
            Anf. 62 EMIL KÄLLSTRÖM (C) replik
          </note>
          <note>
            Anf. 63 Finansminister MAGDALENA ANDERSSON (S) replik
          </note>
          <note>
            Anf. 64 EMIL KÄLLSTRÖM (C) replik
          </note>
          <note>
            Anf. 65 Finansminister MAGDALENA ANDERSSON (S) replik
          </note>
          <note>
            Anf. 66 ERIK ULLENHAG (FP) replik
          </note>
          <note>
            Anf. 67 Finansminister MAGDALENA ANDERSSON (S) replik
          </note>
          <note>
            Anf. 68 ERIK ULLENHAG (FP) replik
          </note>
          <note>
            Anf. 69 Finansminister MAGDALENA ANDERSSON (S) replik
          </note>
          <note>
            Anf. 70 JAKOB FORSSMED (KD) replik
          </note>
          <note>
            Anf. 71 Finansminister MAGDALENA ANDERSSON (S) replik
          </note>
          <note>
            Anf. 72 JAKOB FORSSMED (KD) replik
          </note>
          <note>
            Anf. 73 Finansminister MAGDALENA ANDERSSON (S) replik
          </note>
          <note>
            Anf. 74 ULF KRISTERSSON (M)
          </note>
          <note>
            Anf. 75 Finansminister MAGDALENA ANDERSSON (S) replik
          </note>
          <note>
            Anf. 76 ULF KRISTERSSON (M) replik
          </note>
          <note>
            Anf. 77 Finansminister MAGDALENA ANDERSSON (S) replik
          </note>
          <note>
            Anf. 78 ULF KRISTERSSON (M) replik
          </note>
          <note>
            Anf. 79 OSCAR SJÖSTEDT (SD) replik
          </note>
          <note>
            Anf. 80 ULF KRISTERSSON (M) replik
          </note>
          <note>
            Anf. 81 OSCAR SJÖSTEDT (SD) replik
          </note>
          <note>
            Anf. 82 ULF KRISTERSSON (M) replik
          </note>
          <note>
            Anf. 83 JANINE ALM ERICSON (MP) replik
          </note>
          <note>
            Anf. 84 ULF KRISTERSSON (M) replik
          </note>
          <note>
            Anf. 85 JANINE ALM ERICSON (MP) replik
          </note>
          <note>
            Anf. 86 ULF KRISTERSSON (M) replik
          </note>
          <note>
            Anf. 87 ULLA ANDERSSON (V) replik
          </note>
          <note>
            Anf. 88 ULF KRISTERSSON (M) replik
          </note>
          <note>
            Anf. 89 ULLA ANDERSSON (V) replik
          </note>
          <note>
            Anf. 90 ULF KRISTERSSON (M) replik
          </note>
          <note>
            Anf. 91 OSCAR SJÖSTEDT (SD)
          </note>
          <note>
            Anf. 92 EMIL KÄLLSTRÖM (C) replik
          </note>
          <note>
            Anf. 93 OSCAR SJÖSTEDT (SD) replik
          </note>
          <note>
            Anf. 94 EMIL KÄLLSTRÖM (C) replik
          </note>
          <note>
            Anf. 95 OSCAR SJÖSTEDT (SD) replik
          </note>
          <note>
            Anf. 96 JANINE ALM ERICSON (MP)
          </note>
          <note>
            Anf. 97 EMIL KÄLLSTRÖM (C) replik
          </note>
          <note>
            Anf. 98 JANINE ALM ERICSON (MP) replik
          </note>
          <note>
            Anf. 99 EMIL KÄLLSTRÖM (C) replik
          </note>
          <note>
            Anf. 100 JANINE ALM ERICSON (MP) replik
          </note>
          <note>
            Anf. 101 ERIK ULLENHAG (FP) replik
          </note>
          <note>
            Anf. 102 JANINE ALM ERICSON (MP) replik
          </note>
          <note>
            Anf. 103 ERIK ULLENHAG (FP) replik
          </note>
          <note>
            Anf. 104 JANINE ALM ERICSON (MP) replik
          </note>
          <note>
            Anf. 105 JAKOB FORSSMED (KD) replik
          </note>
          <note>
            Anf. 106 JANINE ALM ERICSON (MP) replik
          </note>
          <note>
            Anf. 107 JAKOB FORSSMED (KD) replik
          </note>
          <note>
            Anf. 108 JANINE ALM ERICSON (MP) replik
          </note>
          <note>
            Anf. 109 EMIL KÄLLSTRÖM (C)
          </note>
          <note>
            Anf. 110 ULLA ANDERSSON (V) replik
          </note>
          <note>
            Anf. 111 EMIL KÄLLSTRÖM (C) replik
          </note>
          <note>
            Anf. 112 ULLA ANDERSSON (V) replik
          </note>
          <note>
            Anf. 113 EMIL KÄLLSTRÖM (C) replik
          </note>
          <note>
            Anf. 114 JANINE ALM ERICSON (MP) replik
          </note>
          <note>
            Anf. 115 EMIL KÄLLSTRÖM (C) replik
          </note>
          <note>
            Anf. 116 JANINE ALM ERICSON (MP) replik
          </note>
          <note>
            Anf. 117 EMIL KÄLLSTRÖM (C) replik
          </note>
          <note>
            Anf. 118 ULLA ANDERSSON (V)
          </note>
          <note>
            Anf. 119 EMIL KÄLLSTRÖM (C) replik
          </note>
          <note>
            Anf. 120 ULLA ANDERSSON (V) replik
          </note>
          <note>
            Anf. 121 EMIL KÄLLSTRÖM (C) replik
          </note>
          <note>
            Anf. 122 ULLA ANDERSSON (V) replik
          </note>
          <note>
            Anf. 123 ERIK ULLENHAG (FP) replik
          </note>
          <note>
            Anf. 124 ULLA ANDERSSON (V) replik
          </note>
          <note>
            Anf. 125 ERIK ULLENHAG (FP) replik
          </note>
          <note>
            Anf. 126 ULLA ANDERSSON (V) replik
          </note>
          <note>
            Anf. 127 JAKOB FORSSMED (KD) replik
          </note>
          <note>
            Anf. 128 ULLA ANDERSSON (V) replik
          </note>
          <note>
            Anf. 129 JAKOB FORSSMED (KD) replik
          </note>
          <note>
            Anf. 130 ULLA ANDERSSON (V) replik
          </note>
          <note>
            Anf. 131 ERIK ULLENHAG (FP)
          </note>
          <note>
            Anf. 132 Finansminister MAGDALENA ANDERSSON (S) replik
          </note>
          <note>
            Anf. 133 ERIK ULLENHAG (FP) replik
          </note>
          <note>
            Anf. 134 Finansminister MAGDALENA ANDERSSON (S) replik
          </note>
          <note>
            Anf. 135 ERIK ULLENHAG (FP) replik
          </note>
          <note>
            Anf. 136 JANINE ALM ERICSON (MP) replik
          </note>
          <note>
            Anf. 137 ERIK ULLENHAG (FP) replik
          </note>
          <note>
            Anf. 138 JANINE ALM ERICSON (MP) replik
          </note>
          <note>
            Anf. 139 ERIK ULLENHAG (FP) replik
          </note>
          <note>
            Anf. 140 ULLA ANDERSSON (V) replik
          </note>
          <note>
            Anf. 141 ERIK ULLENHAG (FP) replik
          </note>
          <note>
            Anf. 142 ULLA ANDERSSON (V) replik
          </note>
          <note>
            Anf. 143 ERIK ULLENHAG (FP) replik
          </note>
          <note>
            Anf. 144 JAKOB FORSSMED (KD)
          </note>
          <note>
            § 13 (forts. från § 11) Bank-, försäkrings-, kreditupplysnings-
            och AP-fondsfrågor (forts. FiU22)
          </note>
          <note>
            Anf. 145 HÅKAN SVENNELING (V) replik
          </note>
          <note>
            Anf. 146 BÖRJE VESTLUND (S) replik
          </note>
          <note>
            Anf. 147 HÅKAN SVENNELING (V) replik
          </note>
          <note>
            Anf. 148 BÖRJE VESTLUND (S) replik
          </note>
          <note>
            (Beslut skulle fattas den 16 april.)
          </note>
          <note>
            § 14 Infrastrukturplanering
          </note>
          <note>
            Trafikutskottets betänkande 2014/15:TU9
          </note>
          <note>
            Anf. 149 KARIN SVENSSON SMITH (MP)
          </note>
          <note>
            Anf. 150 PIA NILSSON (S)
          </note>
          <note>
            Anf. 151 JESSICA ROSENCRANTZ (M)
          </note>
          <note>
            Anf. 152 KARIN SVENSSON SMITH (MP) replik
          </note>
          <note>
            Anf. 153 JESSICA ROSENCRANTZ (M) replik
          </note>
          <note>
            Anf. 154 KARIN SVENSSON SMITH (MP) replik
          </note>
          <note>
            Anf. 155 JESSICA ROSENCRANTZ (M) replik
          </note>
          <note>
            Anf. 156 PIA NILSSON (S) replik
          </note>
          <note>
            Anf. 157 JESSICA ROSENCRANTZ (M) replik
          </note>
          <note>
            Anf. 158 PIA NILSSON (S) replik
          </note>
          <note>
            Anf. 159 JESSICA ROSENCRANTZ (M) replik
          </note>
          <note>
            Anf. 160 ANDERS ÅKESSON (C)
          </note>
          <note>
            Anf. 161 EMMA WALLRUP (V)
          </note>
          <note>
            Anf. 162 KARIN SVENSSON SMITH (MP) replik
          </note>
          <note>
            Anf. 163 EMMA WALLRUP (V) replik
          </note>
          <note>
            Anf. 164 KARIN SVENSSON SMITH (MP) replik
          </note>
          <note>
            Anf. 165 EMMA WALLRUP (V) replik
          </note>
          <note>
            Anf. 166 JESSICA ROSENCRANTZ (M) replik
          </note>
          <note>
            Anf. 167 EMMA WALLRUP (V) replik
          </note>
          <note>
            Anf. 168 JESSICA ROSENCRANTZ (M) replik
          </note>
          <note>
            Anf. 169 EMMA WALLRUP (V) replik
          </note>
          <note>
            Anf. 170 SAID ABDU (FP)
          </note>
          <note>
            Anf. 171 ROBERT HALEF (KD)
          </note>
          <note>
            Anf. 172 PER KLARBERG (SD)
          </note>
          <note>
            Anf. 173 EDWARD RIEDL (M)
          </note>
          <note>
            Anf. 174 PIA NILSSON (S) replik
          </note>
          <note>
            Anf. 175 EDWARD RIEDL (M) replik
          </note>
          <note>
            Anf. 176 PIA NILSSON (S) replik
          </note>
          <note>
            Anf. 177 EDWARD RIEDL (M) replik
          </note>
          <note>
            Anf. 178 BORIANA ÅBERG (M)
          </note>
          <note>
            Anf. 179 LEIF PETTERSSON (S)
          </note>
          <note>
            Anf. 180 ANDERS ÅKESSON (C) replik
          </note>
          <note>
            Anf. 181 LEIF PETTERSSON (S) replik
          </note>
          <note>
            Anf. 182 ANDERS ÅKESSON (C) replik
          </note>
          <note>
            Anf. 183 LEIF PETTERSSON (S) replik
          </note>
          <note>
            Anf. 184 EDWARD RIEDL (M) replik
          </note>
          <note>
            Anf. 185 LEIF PETTERSSON (S) replik
          </note>
          <note>
            Anf. 186 EDWARD RIEDL (M) replik
          </note>
          <note>
            Anf. 187 LEIF PETTERSSON (S) replik
          </note>
          <note>
            (Beslut skulle fattas den 16 april.)
          </note>
          <note>
            § 15 Fordons- och vägtrafikfrågor
          </note>
          <note>
            Trafikutskottets betänkande 2014/15:TU10
          </note>
          <note>
            Anf. 188 STEN BERGHEDEN (M)
          </note>
          <note>
            Anf. 189 JIMMY STÅHL (SD)
          </note>
          <note>
            Anf. 190 ANDERS ÅKESSON (C)
          </note>
          <note>
            Anf. 191 EMMA WALLRUP (V)
          </note>
          <note>
            Anf. 192 ANDERS ÅKESSON (C) replik
          </note>
          <note>
            Anf. 193 EMMA WALLRUP (V) replik
          </note>
          <note>
            Anf. 194 ANDERS ÅKESSON (C) replik
          </note>
          <note>
            Anf. 195 EMMA WALLRUP (V) replik
          </note>
          <note>
            Anf. 196 SAID ABDU (FP)
          </note>
          <note>
            Anf. 197 ROBERT HALEF (KD)
          </note>
          <note>
            Anf. 198 KARIN SVENSSON SMITH (MP)
          </note>
          <note>
            Anf. 199 JASENKO OMANOVIC (S)
          </note>
          <note>
            Anf. 200 ANDERS ÅKESSON (C) replik
          </note>
          <note>
            Anf. 201 JASENKO OMANOVIC (S) replik
          </note>
          <note>
            Anf. 202 ANDERS ÅKESSON (C) replik
          </note>
          <note>
            Anf. 203 JASENKO OMANOVIC (S) replik
          </note>
          <note>
            (Beslut skulle fattas den 16 april.)
          </note>
          <note>
            § 16 Bordläggning
          </note>
          <note>
            § 17 Anmälan om interpellationer
          </note>
          <note>
            § 18 Anmälan om frågor för skriftliga svar
          </note>
          <note>
            § 19 Anmälan om skriftliga svar på frågor
          </note>
          <note>
            § 20 Kammaren åtskildes kl. 19.56.
          </note>
          <note>
            Tryck: Elanders, Vällingby 2015
          </note>
        </div>
      </body>
    </text>
  </TEI>
</teiCorpus>
