<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201415</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201415</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201415--6</head>
          <docDate when="2014-10-03">2014-10-03</docDate>
        </div>
      </front>
      <body>
        <div>
          <note>
            § 1 Regeringsförklaring
          </note>
          <note type="speaker">
            Anf. 1 Statsminister STEFAN LÖFVEN (S):
          </note>
          <note>
            Herr talman! Ärade ledamöter av Sveriges riksdag! Svenska folket
            har röstat för ett regeringsskifte och en ny politisk inriktning.
            En ny regering bestående av Socialdemokraterna och Miljöpartiet
            de gröna står i dag redo att axla den uppgiften.
          </note>
          <note>
            Sverige är i ett allvarligt läge. Arbetslösheten har bitit sig
            fast på höga nivåer. Skolresultaten rasar och välfärden har stora
            brister. Klyftorna växer, och ojämställdheten mellan kvinnor och
            män kvarstår. Sverige missar 14 av 16 miljömål.
          </note>
          <note>
            Nu krävs samling och ett gemensamt ansvar. Nu krävs framtidsreformer
            som moderniserar Sverige.
          </note>
          <note>
            Vår t land ska vara en ledande och inspirerande kraft i världen
            , d är vi sluter klyftor och förverkligar de löften om frihet
            som vi har ställt ut till våra barn, och d är vi investerar gemensamt
            i människor och miljö, i kunskap och konkurrenskraft, i t rygghet
            i nuet och i hopp om framtiden.
          </note>
          <note>
            Det är denna regerings fasta vilja att Sverige ska vara en global
            förebild i vår utveckling, vår jämlikhet och vårt ledarskap i
            klimatomställningen. Sverige ska vara ett land som kännetecknas
            av människors lika värde, självförtroende, solidaritet och tro
            på att framtiden går att förändra. Vi vet att det är nödvändigt.
            Vi vet att det är möjligt. Och med denna vilja är vi beredda att
            samla Sverige.
          </note>
          <note>
            Herr talman! Arbete betyder gemenskap och tillhörighet, makt
            att forma sitt liv och sin framtid. Att fler kvinnor och män finner
            ett jobb är avgörande för att hålla ihop Sverige. Ett tydligt
            sysselsättningsmål ska styra den ekonomiska politiken. Antal personer
            som arbetar och antal arbetade timmar i ekonomin ska öka så mycket
            att Sverige når lägst arbetslöshet i EU år 2020.
          </note>
          <note>
            Den nya regeringen ärver ett bekymmersamt statsfinansiellt läge.
            Underskotten i de offentliga finanserna har vuxit år efter år,
            trots att konjunkturen stärkts. Underskotten ska steg för steg
            pressas tillbaka så att Sverige håller sig inom det finanspolitiska
            ramverket. Prioriteringar kommer att bli nödvändiga.
          </note>
          <note>
            Sveriges konkurrenskraft ska stärkas. En statlig investeringsplan
            ska tas fram. Investeringarna i infrastruktur, bostäder och klimatomställning
            ska öka.
          </note>
          <note>
            Bostadspolitiken är en nationell angelägenhet. Bostadsbristen
            ska mötas med ökat bostadsbyggande, inte minst av hyresrätter.
            Målet är minst 250 000 nya bostäder till år 2020. En bostadsmiljard
            tillförs kommunerna för ökat byggande. Kreditgivning för nybyggnation
            stärks. Miljonprogrammets flerfamiljshus ska moderniseras på ett
            socialt och miljömässigt hållbart sätt.
          </note>
          <note>
            Upprustning och utbyggnad av järnvägsnätet och investeringar
            i strategiska infrastrukturprojekt kommer att prioriteras. Ett
            konkurrenskraftigt Sverige kräver nya höghastighetsbanor, utbyggd
            tunnelbana och spårväg, bättre kollektivtrafik och vägar. En vägslitageavgift
            kommer att införas för att finansiera förbättringar av infrastrukturen.
          </note>
          <note>
            Staten ska ta det samlade ansvaret för underhållet av de svenska
            järnvägarna. Och anslaget till underhåll ska höjas. Genom dessa
            investeringar stärker vi möjligheten att arbeta, resa och leva
            i hela landet. Och det skapar framtidstro i en tid då Sverige
            behöver det som mest.
          </note>
          <note>
            Det är tid att ta till vara den kraft, kompetens och kreativitet
            som landets unga bär på. Inom 90 dagar ska arbetslösa ungdomar
            erbjudas ett jobb, en praktikplats, ett traineejobb eller en utbildning.
          </note>
          <note>
            Möjligheterna till utbildning och utveckling i arbetslivet måste
            öka kraftigt. Ett nytt kunskapslyft genomförs under mandatperioden.
            Arbetsförmedlingen reformeras i grunden. Samtal inleds med arbetsmarknadens
            parter om kompetensutveckling, möjligheter till karriärbyte samt
            ett fungerande system för rehabilitering vid sjukdom.
          </note>
          <note>
            Fas 3 avskaffas. I stället ges möjlighet till riktiga jobb som
            gör nytta för samhället med riktig lön och bra villkor samt goda
            utbildningsmöjligheter. För personer med funktionsnedsättning
            som medför nedsatt arbetsförmåga skapas möjlighet till flexjobb
            . Personer med funktionsnedsättning ska ha möjlighet att verka
            i vardagen på lika villkor vad gäller delaktighet och tillgänglighet.
            Ett nationellt regelverk och ett samlat huvudmannaskap för hjälpmedel
            tas fram. Den nya lagen om otillgänglighet som diskrimineringsgrund
            ses över och breddas. Hinder för människors delaktighet i samhället
            ska rivas. Det är en fråga om jämlikhet och rättvisa.
          </note>
          <note>
            Herr talman! Sveriges ekonomiska styrka kommer a v att vi förmår
            att vara bäst, a tt vi säljer framstående, effektiva och innovativa
            varor och tjänster på globala marknader.
          </note>
          <note>
            Företagande ska underlättas genom minskade sjuklönekostnader,
            förenklade regelverk och investeringar i exportfrämjande. Ett
            innovationsråd lett av statsministern inrättas. Förutsättningar
            för sociala och miljömässiga upphandlingar ska förbättras i hela
            den offentliga sektorn. En ny industrialiseringsstrategi tas fram.
          </note>
          <note>
            En modern och aktiv näringspolitik skapar jobb i hela landet.
            Landsbygdens näringsliv ska utvecklas genom förbättrad infrastruktur,
            tillgång till bredband, närhet till högskolor och forskning samt
            ett stöd för att säkra tillgången till butiker och samhällsservice.
            Turism i Sverige och ekoturism stärks. En långsiktig livsmedelsstrategi
            tas fram för att öka mat ­ produktionen i Sverige och stödja svensk
            och ekologisk matkonsumtion.
          </note>
          <note>
            Sverige ska främja en fri och rättvis världshandel. Regeringen
            kommer att arbeta för progressiva internationella handelsavtal
            och riva handelshinder samtidigt som vi står upp för miljön, löntagarnas
            intressen och människors hälsa. Handelsavtal ska respektera demokratiskt
            fattade beslut. Vi ska verka för en global ordning mellan arbete
            och kapital som säkrar en internationell ekonomi som gynnar alla
            och kuvar ingen.
          </note>
          <note>
            Svenska löner och villkor ska gälla för alla som jobbar i Sverige.
            Arbetsmarknaden måste fungera bättre. Ny teknik och effektivare
            arbetssätt ska inte leda till stress och utslitning. Resurserna
            till arbetslivsforskningen ska stärkas. Missbruket av visstidsanställningar
            måste stoppas. Arbetslöshetsförsäkringen ska förbättras. Taket
            ska höjas och ett arbete inledas så att fler kan kvalificera sig
            för och ansluta sig till försäkringen.
          </note>
          <note>
            Herr talman! Allt fler svenska skolelever lämnar nionde klass
            utan att kunna gå vidare till gymnasiet. Skolresultaten rasar
            i internationella mätningar. Alla barn ska känna trygghet i skolan.
            De ska mötas och utmanas i sin kunskapstörst. Det är dags att
            ge våra barn nyckeln till den framtid som vi vet att de är värda.
          </note>
          <note>
            Regeringen kommer därför att fokusera på att höja kunskapsresultaten,
            öka jämlikheten i skolan och höja läraryrkets attraktivitet. Fler
            anställs i skolan så att lärarna får mer tid för sitt arbete och
            klasserna kan bli mindre i lågstadiet. En läsa-skriva-räkna-garanti
            tas fram så att insatser kan sättas in snabbt. Barngrupperna i
            förskolan ska bli mindre och fritids ska stärkas.
          </note>
          <note>
            En nationell samling för läraryrket genomförs. Lärarnas kompetens
            ska höjas, deras administrativa börda ska minska och rektorerna
            ska stärkas i sitt pedagogiska ledarskap.
          </note>
          <note>
            Svensk skola ska vara sammanhållen och likvärdig. Särskilda insatser
            ska riktas mot de skolor som har de tuffaste förutsättningarna.
            Skattesubventionen för dem som har råd att köpa privat läxhjälp
            avskaffas. Läxhjälp ska ges till alla elever, oavsett betalningsförmåga.
          </note>
          <note>
            Dagens gymnasieskola står inför helt andra utmaningar än vad
            som gällde för bara några årtionden sedan. I dag är en gymnasieutbildning
            ett näst intill grundläggande krav för att alla unga ska få ett
            jobb.
          </note>
          <note>
            Därför behöver alla ungdomar under 18 år genomgå en gymnasieutbildning.
            Alla gymnasieutbildningar ska ha en bred, gemensam kunskapsbas,
            innehålla minst ett estetiskt ämne och ge behörighet till högre
            utbildning. Yrkesprogrammen ska göras om till yrkescollege i en
            nära samverkan med arbetsmarknadens parter , och deras attraktivitet
            ska höjas. Så rustar vi Sveriges unga för det moderna arbetslivet.
          </note>
          <note>
            Aldrig har så många unga sökt sig till en högre utbildning, men
            alltför många möter en stängd dörr samtidigt som den globala konkurrensen
            tilltar. Antalet högskoleplatser ökas därför i hela landet. Kvaliteten
            i högskolan ska höjas.
          </note>
          <note>
            Sverige ska vara en ledande forskningsnation. Unga forskares
            villkor ska förbättras. Forskning ska respekteras som den långsiktiga
            verksamhet det är , och en ny forskningsproposition kommer därför
            att ha ett tioårigt perspektiv. Andelen kvinnliga professorer
            ska öka och forskningsanslagen fördelas jämställt. Basanslagen
            för forskning prioriteras upp.
          </note>
          <note>
            Herr talman! Klimatfrågan är vår tids ödesfråga. Temperaturökningen
            riskerar att leda till mycket allvarliga konsekvenser för livet
            på jorden. Vi ser redan en global kris för den biologiska mångfalden,
            där en av de största utrotningarna av arter i planetens historia
            pågår.
          </note>
          <note>
            I Paris nästa år arrangeras det internationella klimattoppmöte
            som måste fatta vår generations avgörande beslut. Tiden för misslyckanden
            och ursäkter är sedan länge förbi. Världens länder måste sluta
            investera i det som förstör vår planet. Klimatförändringarna är
            ett globalt säkerhetshot. Det är tid för ansvar.
          </note>
          <note>
            Att stoppa miljöförstöringen, minska klimatutsläppen och utveckla
            en ny grön teknik är en av vår generations största utmaningar.
            Genom investeringar i en bättre miljö skapas jobb och framtidsmöjligheter.
          </note>
          <note>
            Sverige ska minska utsläppen i den takt som behövs för en globalt
            hållbar utveckling. Därför ska ett klimatpolitiskt ramverk införas.
            Under mandatperioden ska de fossila utsläppen i Sverige tydligt
            minska.
          </note>
          <note>
            Ett stöd för lokal a klimatinvesteringar införs, l ikaså en ny
            miljöbilsbonus för bilar med liten klimatpåverkan. De nationella
            miljömålen ska klaras. Ett miljömålsråd inrättas , och nya och
            bredare mått för samhällsutvecklingen utvecklas.
          </note>
          <note>
            Sverige ska gå före med nationell lagstiftning mot farliga kemikalier.
            Förskolor och skolor ska vara giftfria.
          </note>
          <note>
            Fisket och haven ska skyddas genom att fler marina reservat inrättas.
            Fler naturskogar ska skyddas , och naturvårdshänsynen ska öka
            i den brukade skogen. Djurhållningen ska ge djuren möjlighet att
            utföra sitt naturliga beteende och beteendestörningar ska förebyggas.
            Tillsynen över djurskyddet behöver förstärkas.
          </note>
          <note>
            Regeringen kommer att genomföra fler förebyggande åtgärder för
            att skydda vårt värdefulla dricksvatten.
          </note>
          <note>
            Avfallet behöver minska och återvinningen öka. Ansvaret för insamlingen
            läggs därför hos kommunerna.
          </note>
          <note>
            Energipolitiken är avgörande för att bygga ett hållbart samhälle
            , och sysselsättningen i Sverige är helt beroende av att det finns
            en god och tillförlitlig tillgång på el till konkurrenskraftiga
            priser. Regeringen kommer att bjuda in till blocköverskridande
            samtal i en särskild energikommission i syfte att skapa en långsiktigt
            hållbar energiöverenskommelse. Regeringens ingång i dessa samtal
            är att kärnkraften ska ersättas med förnybar energi och energieffektivisering
            och att Sverige på sikt ska ha 100 procent förnybar energi.
          </note>
          <note>
            Den förnybara elproduktionen byggs ut ytterligare. Målet ska
            vara minst 30 terawattimmar ny el från förnybara källor år 2020.
            Det teknik ­ neutrala certifikatsystemet för förnybar elproduktion
            ska användas för detta syfte. Stödet till havsbaserad vindkraft
            och till solkraft ska stärkas. Kärnkraften ska bära en större
            andel av sina samhällsekonomiska kost ­ nader. Säkerhetskraven
            skärps och kärnavfallsavgiften höjs. Vattenfall ska vara ledande
            i omställningen av energisystemet mot en högre andel för ­ nybar
            energi.
          </note>
          <note>
            Herr talman! Sveriges nya regering är en feministisk regering.
            Hämmande könsroller och strukturer ska bekämpas. Kvinnor och män
            ska ges samma makt att forma samhället och sina liv. Bara så kan
            vårt samhälle och varje enskild människa nå sin fulla potential.
          </note>
          <note>
            Jämställdhetspolitiken ges en större tyngd i Regeringskansliet.
            Departement och myndigheter får tydligare uppdrag att arbeta med
            jämställdhetsintegrering i all sin verksamhet. Ett arbete med
            genusbudgetering i budgetpropositionen påbörjas.
          </note>
          <note>
            Förutsättningarna för kvinno- och brottsofferjourers stöd till
            våldsut ­ satta kvinnor ska förbättras. Fler sexualbrott måste
            klaras upp. Principen om samtycke vid sex är grundläggande. Våldtäktslagstiftningen
            ska i detta avseende ses över och straffet för grova sexualbrott
            skärpas. Köp av sexu ­ ella tjänster utomlands ska kriminaliseras.
          </note>
          <note>
            Löneskillnaderna mellan kvinnor och män ska minska. Därför ska
            lönekartläggningar genomföras varje år. Kvinnor och män ska ha
            samma sysselsättningsgrad. Heltid ska vara norm på arbetsmarknaden.
            Deltid ska vara en möjlighet. Insatser behövs också för att fler
            ska orka arbeta heltid. Vårdnadsbidraget avskaffas.
          </note>
          <note>
            Som ett steg mot ett jämlikt uttag av föräldraförsäkringen ska
            en tredje månad reserveras för vardera föräldern. Föräldraförsäkringen
            ses även över för att underlätta för de familjer som identifierar
            sig som stjärnfamiljer.
          </note>
          <note>
            Regeringen kommer att göra en avstämning av könsfördelningen
            i börsbolagens styrelser efter bolagsstämmorna 2016. Om inte andelen
            kvinnor i de börsnoterade bolagens styrelser är minst 40 procent
            år 2016 presenteras ett lagförslag om kvotering.
          </note>
          <note>
            Herr talman! Ordning och reda ska gälla i välfärden. Barn, sjuka
            eller gamla ska aldrig bli bedömda utifrån sin lönsamhet. Kortsiktiga
            vinstintressen hör inte hemma i välfärden. Vinstjakten ska stoppas.
          </note>
          <note>
            Nationella kvalitetslagar för ordning och reda i välfärden införs
            i syfte att förbättra kvaliteten och avsevärt begränsa vinsterna,
            samtidigt som mångfald och valfrihet garanteras.
          </note>
          <note>
            Privata alternativ i välfärden ska inte kunna göra vinst genom
            lägre bemanning. En lagstiftning mot försäljningar till underpris
            tas fram. Den tvingande lagen om vårdval i primärvården avskaffas.
            Lagen om ekonomiska föreningar moderniseras så att kooperativa
            verksamheter har bättre förutsättningar att utgöra ett alternativ
            i välfärden. Lagstiftningen ändras så att möjligheterna att sälja
            eller privatisera universitets- eller regionsjukhus förhindras.
          </note>
          <note>
            Offentlighetsprincipen och meddelarfriheten ska gälla alla aktörer
            som verkar inom den skattefinansierade välfärden. Företag i välfärdssektorn
            ska öppet redovisa sin ekonomi på enhetsnivå.
          </note>
          <note>
            Överenskommelsen i Friskolekommittén ligger fast. Men syftet
            med skolverksamhet ska vara utbildning, inte att dela ut vinst
            till ägarna. Kommunerna ges ett avgörande inflytande över nya
            skoletableringar som hindrar arbetet för att motverka segregation.
            Skolan ska inte vara en marknad, utan ett demokratiskt fundament.
          </note>
          <note>
            Herr talman! Svensk hälso- och sjukvård ska vara världsledande.
            Tillgången till professionella medarbetare, den allra senaste
            kunskapen och de mest avancerade behandlingsmetoderna ska förbättras.
            Dagens nationella riktlinjer ska bli obligatoriska för att säkra
            en likvärdig sjukvård. Principen att vård ska fördelas efter behov
            ska hävdas. Privata sjukförsäkringspatienter ska inte gå förbi
            den offentligfinansierade vårdkön.
          </note>
          <note>
            En kommission för jämlik hälsa tillsätts. Arbetet för att förbättra
            folkhälsan stärks bland annat genom en tydligare ansvarsfördelning
            och bättre uppföljning. Regeringens mål är att de påverkbara hälsoklyftorna
            ska slutas inom en generation.
          </note>
          <note>
            Allt fler unga, särskilt kvinnor, hbtq -personer och personer
            med funk ­ tionsnedsättning, mår dåligt i dagens samhälle. Sjukvården
            behöver förstärkas så att det blir lättare att få hjälp med ätstörningar,
            ångest eller depressioner. Psykiskt sjuka och personer med funktionsnedsättning
            ska få bättre möjlighet till vård, boende, rehabilitering och
            sysselsättning.
          </note>
          <note>
            Ett aktivt och gott liv efter arbetslivet ska stimuleras. Äldreomsorgen
            ges ökad kvalitet genom mer personal. En långsiktig kvalitetsplan
            för den svenska äldreomsorgen tas fram i bred samverkan.
          </note>
          <note>
            Den blocköverskridande pensionsreformen är en förutsättning för
            ett tryggat pensionssystem. Arbetet i pensionsarbetsgruppen fortsätter.
            Att pensioner beskattas hårdare än lön är inte rimligt. Steg tas
            för att ta bort klyftan mellan beskattning av pension och lön.
            Det är en fråga om rättvisa och respekt över generationsgränserna.
          </note>
          <note>
            Ett samlat arbete i nära dialog med landets kommuner påbörjas
            för att hitta organisatoriska, ekonomiska och verksamhetsmässiga
            lösningar som tryggar en god välfärd i hela landet. De landsting
            som så önskar ges möjlighet att bli regioner.
          </note>
          <note>
            Förvaltningspolitiken och myndighetsstyrningen prioriteras upp.
            Professionerna i den offentliga sektorn behöver stärkas. Nya styrmodeller
            som skapar större frihet för medarbetarna i offentlig sektor ska
            utvecklas.
          </note>
          <note>
            Sjukförsäkringen ska hjälpa människor tillbaka till arbete och
            egen försörjning. Taket i sjukförsäkringen höjs, och den bortre
            tidsgränsen i sjukpenningen tas bort. Övriga tidsgränser ses över.
            Rehabiliteringen stärks, liksom skyddet vid sjukdom för studerande.
            Så skapar vi trygghet i livets mest utsatta stunder.
          </note>
          <note>
            Herr talman! Karin Boye har skrivit: ”Det finns få saker som
            säger mer om en människa än hennes bild av livet: om hon ser det
            som en väg, ett fältslag, ett växande träd eller ett rullande
            hav.”
          </note>
          <note>
            Alla ska ha rätt och möjlighet att utöva kultur, oavsett deras
            bild av livet. Ett samhälle behöver inte bara ekonomisk tillväxt
            utan också demokratisk tillväxt. För det behövs en fri och frispråkig
            kultur, fria konstnärer, poeter och public service. Det behövs
            folkbildning, folkrörelser, bibliotek – jämlik och kostnadsfri
            tillgång till platser där kulturella och mänskliga möten kan ske.
            Amatörkulturen och det professionella kulturlivet ska få växa
            i samspel. Kulturen och skapandet ska stärkas i skolan. Fri entré
            införs på de statliga museerna.
          </note>
          <note>
            De ideella krafterna inom idrottsrörelsen och det breda föreningslivet
            gör ovärderliga insatser för att engagera och aktivera barn och
            unga. Därför ska barn och ungdomar få bättre möjligheter och lägre
            avgifter för att delta i idrott, friluftsverksamhet och kultur-
            och musikskola. En nationell strategi för kultur- och musikskolan
            tas fram.
          </note>
          <note>
            Sverige ska vara ett av de allra bästa länderna att växa upp
            i. Regeringen påbörjar därför arbetet att göra FN:s barnkonvention
            till svensk lag.
          </note>
          <note>
            Herr talman! Rasismen och fördomarna i vårt samhälle begränsar
            människors liv. De skapar hinder och murar. De reducerar oss till
            vår hudfärg, vår sexuella läggning eller könsidentitet, vår religion
            eller vårt ursprung. Det är oacceptabelt i ett demokratiskt samhälle.
          </note>
          <note>
            Det senaste året har människor runt om i Sverige ställt sig upp
            mot rasismen och för alla människors lika värde. Det är genom
            många människors engagemang som vi kan hindra att antidemokratiska
            idéer får fotfäste i vårt land eller i våra folkvalda församlingar.
            Antisemitism, antiziganism , islamofobi och afrofobi har ingen
            plats i Sverige.
          </note>
          <note>
            Samtalet kring demokratins principer och alla människors lika
            värde måste ständigt pågå. Sverige ska säkra de nationella minoriteternas
            rättigheter. Grund- och gymnasieskolor ska i sitt värdegrundsarbete
            motverka rasism. Ett nationellt kunskaps- och resurscentrum för
            forskning om rasism inrättas. Regeringen kommer att sprida de
            lyckade modeller som finns för att minska rekryteringen av människor
            till rasistiska organisationer.
          </note>
          <note>
            Sverige ska ha en human asylpolitik och vara en fristad för dem
            som flyr undan förföljelse och förtryck. En bred uppslutning kring
            migrationspolitiken är en styrka för vårt land. Alla Sveriges
            kommuner ska ta ett solidariskt ansvar för flyktingmottagandet.
            Mottagandet förstärks med ytterligare resurser till sfi och möjligheter
            för nyanlända att komplettera sin utbildning.
          </note>
          <note>
            Överenskommelsen om migrationspolitiken ligger fast. Breda uppgörelser
            i riksdagen inom migrationspolitiken kommer att eftersträvas.
            Sverige ska verka inom EU för att skapa fler lagliga vägar för
            att söka asyl inom unionen samt för att öka mottagandet av kvotflyktingar
            i andra länder. Fler av EU:s medlemsstater ska ta ansvar för flyktingmottagandet.
          </note>
          <note>
            Fler utlandsfödda svenskar ska komma snabbt in i arbete. Alla
            steg i mottagandet ska syfta till att hitta jobb. Ett nationellt
            och permanent finansierat system för validering införs. Fler ska
            få hjälp om de blivit diskriminerade.
          </note>
          <note>
            Idén att bedriva en integrationspolitik som är skild från jobb
            ‑ , utbildnings- och välfärdspolitik är föråldrad. Integrationsministern
            avskaffas. Vägen in i Sverige – och rätten till jobb och välfärd
            – är en angelägenhet för alla.
          </note>
          <note>
            Herr talman! Under sommaren har vi sett omfattande naturkatastrofer.
            Förändringar av klimatet innebär att vi i ökad utsträckning kan
            drabbas av extrema väderhändelser. Det kräver både klimatanpassning
            och stärkt krishanteringsförmåga. Ansvaret för samhällets krishanteringsförmåga
            samlas under Justitiedepartementet.
          </note>
          <note>
            Polisen har en avgörande roll i brottsbekämpningen och behöver
            professionaliseras ytterligare. Ett grundläggande steg är sammanslagningen
            av länspolismyndigheterna och Rikspolisstyrelsen till en samlad
            nationell polismyndighet. Arbetet mot organiserad brottslighet
            och hatbrott kommer att prioriteras och samverkan med tull och
            kustbevakning förstärkas. Ett arbete påbörjas med att göra polisutbildningen
            till en högskoleutbildning.
          </note>
          <note>
            Regeringen ska i Sverige och EU verka för att stärka rättssäkerheten
            och den personliga integriteten, bland annat när det gäller datalagring.
            Datainspektionen och den parlamentariska Integritetskommissionen
            ska göra en översyn av befintlig lagstiftning, också i ljuset
            av att allt fler aktörer samlar in information om konsumenter.
          </note>
          <note>
            Herr talman! Regeringen tillträder i en mycket orolig tid. Allvarliga
            konflikter pågår bland annat i Ukraina, i Irak och i Syrien. Sverige
            ska vara en stark röst i världen för frihet, fred, mänskliga rättigheter
            och solidaritet. Vi ska aktivt delta i det internationella samarbetet
            för att både FN och EU ska axla ett större ansvar för att lösa
            konflikterna och ge hjälp åt dem som drabbas.
          </note>
          <note>
            Rysslands annektering av Krim är ett folkrättsbrott. Rysslands
            destabilisering av Ukraina måste upphöra. Utvecklingen i vårt
            östra grannskap kommer att bli en av våra största utmaningar.
            Sverige ska verka för att EU tar ett större ansvar för säkerhet
            och utveckling såväl globalt som i EU:s närområde.
          </note>
          <note>
            Sveriges röst ska alltid vara klar och tydlig när människovärdet
            kränks. Mänskliga rättigheter, folkrätt, internationell nedrustning
            och arbetet mot terrorism och massförstörelsevapen ska vara hörnstenar
            i svensk utrikespolitik. Därför vill vi se ett starkt och reformerat
            FN, där Sveriges kandidatur till FN:s säkerhetsråd drivs aktivt.
          </note>
          <note>
            Kriget i Syrien och Islamiska statens terror är tydliga hot mot
            interna ­ tionell säkerhet. Den etniska rensningen måste stoppas.
            Den irakiska regeringen och Kurdistans regionala regering är i
            akut behov av humanitärt stöd för att kunna hantera situationen.
            Regeringen står bakom Förenta nationernas kamp mot IS.
          </note>
          <note>
            Konflikten mellan Israel och Palestina kan endast lösas genom
            en två ­ statslösning, framförhandlad i enlighet med folkrättens
            principer. Den måste garantera såväl palestiniernas som israelernas
            legitima krav på na ­ tionellt självbestämmande och säkerhet.
            En tvåstatslösning förutsätter öm ­ sesidigt erkännande och vilja
            till fredlig samexistens. Därför kommer Sverige att erkänna staten
            Palestina.
          </note>
          <note>
            Vid sidan av fredsinsatserna i Mali och utanför Somalias kust
            avser regeringen att under hösten återkomma till riksdagen med
            förslag om fortsatt övergång till stödjande insatser i Afghanistan.
            Biståndet till Afghanistan ska vara starkt och långsiktigt.
          </note>
          <note>
            För att stärka vår säkerhet och förbättra vårt miljöskydd behöver
            vårt närområde i Arktis, Kattegatt, Skagerrak och Östersjön skyddas.
            Regeringen kommer att ta initiativ till en mer aktiv politik i
            närområdet.
          </note>
          <note>
            Den svenska militära alliansfriheten tjänar alltjämt vårt land
            väl. Den skapar en god grund för ett aktivt ansvarstagande för
            såväl vår egen som andras säkerhet. Sverige ska inte söka medlemskap
            i Nato.
          </note>
          <note>
            En modern svensk säkerhetspolitik byggs i stället på ökat samarbete
            inom Norden, Östersjöområdet, EU och FN. Sverige ska inte förhålla
            sig passivt om en katastrof eller ett angrepp skulle drabba ett
            EU-land eller ett nordiskt land, och vi förväntar oss att de länderna
            agerar på samma sätt om Sverige drabbas. Vårt land ska kunna både
            ge och ta emot såväl civilt som militärt stöd.
          </note>
          <note>
            Det svenska försvaret och dess folkliga förankring ska stärkas.
            Regeringen vill stärka det nordiska försvarssamarbetet – inte
            minst det svensk-finska. Ett brett samarbete i riksdagen i försvarsfrågorna
            är centralt för vårt land. Försvarsberedningens förslag ska därför
            genomföras.
          </note>
          <note>
            Det svenska biståndet ska riktas mot att minska fattigdomen och
            orättvisorna i världen samt stärka miljön och demokratin. En ny
            biståndspolitisk plattform tas fram i samverkan med alla aktörer
            på biståndsområdet. Miljö- och klimatbiståndet ska höjas och utvecklas.
            Insatser för kvinnors egenförsörjning och självbestämmande stärks.
          </note>
          <note>
            Sverige ska vara en engagerad och konstruktiv medlem av Europeiska
            unionen. Prioriterade svenska intressen ska drivas aktivt. Frågor
            om fler jobb, ordning och reda på arbetsmarknaden, ökad jämställdhet
            samt en framåtsyftande miljö- och klimatpolitik är av särskilt
            intresse. EU:s krishantering måste utvecklas såväl globalt som
            i EU:s närområden.
          </note>
          <note>
            Lika lön för lika arbete enligt lagar och avtal i arbetslandet
            är en princip som ska gälla i hela Europa. Regeringen kommer att
            påbörja ett arbete för att åstadkomma en ändring av EU:s fördrag
            som slår fast att den fria rörligheten för företag inte kan användas
            för att kringgå nationella lagar och kollektivavtal.
          </note>
          <note>
            Alla politiska beslut ska ta hänsyn till mänskliga rättigheter,
            människors demokratiska delaktighet och bekämpningen av fattigdom
            och sträva mot en hållbar utveckling globalt.
          </note>
          <note>
            Herr talman! Jag ser framför mig i denna kammare svenska folkets
            främsta företrädare. Vi representerar olika intressen, olika ideologier,
            olika landsdelar, olika livsåskådningar. Det är en styrka för
            vår demokrati.
          </note>
          <note>
            Det som nu ankommer på oss är att i ett svårt parlamentariskt
            läge finna en väg framåt för Sverige. Nu behöver vi söka det som
            förenar snarare än det som drar isär. Nu behöver vi sätta Sveriges
            bästa framför taktik och prestige. Nu behöver vi enas i viljan
            till ansvar för vårt land.
          </note>
          <note>
            Regeringen kommer att ta sin fulla del av ansvaret. Vi tänker
            vara en samarbetsregering för hela Sverige. Vi kommer att söka
            breda uppgörelser i riksdagen för att säkra centrala politiska
            reformer.
          </note>
          <note>
            Vi är redo. Oavsett om det är den höga arbetslösheten, de sjunkande
            skolresultaten, den bristande välfärden eller det växande klimathotet
            är vi redo att ta oss an dem tillsammans, därför att vi vet att
            Sverige bär på en underbar styrka.
          </note>
          <note>
            Vår vilja till sammanhållning och samarbete i svåra stunder har
            gång på gång säkrat ett bättre samhälle för kommande generationer.
            Nu antar vi utmaningen igen och bygger ett land som kan se med
            hopp och förväntan mot framtiden.
          </note>
          <note>
            (Applåder)
          </note>
          <note>
            § 2 Anmälan om utsedda statsråd
          </note>
          <note type="speaker">
            Anf. 2 Statsminister STEFAN LÖFVEN (S):
          </note>
          <note>
            Herr talman! Låt mig till sist anmäla de statsråd som tillsammans
            med mig ingår i regeringen.
          </note>
          <note>
            Statsråd i Statsrådsberedningen är Kristina Persson.
          </note>
          <note>
            Statsråd och chef för Justitiedepartementet är Morgan Johansson.
            Statsråd i Justitiedepartementet är också Anders Ygeman .
          </note>
          <note>
            Statsråd och chef för Utrikesdepartementet är Margot Wallström.
            Statsråd i Utrikesdepartementet är även Isabella Lövin .
          </note>
          <note>
            Statsråd och chef för Försvarsdepartementet är Peter Hultqvist.
          </note>
          <note>
            Statsråd och chef för Socialdepartementet är Annika Strandhäll.
            Statsråd i Socialdepartementet är vidare Åsa Regnér och Gabriel
            Wikström.
          </note>
          <note>
            Statsråd och chef för Finansdepartementet är Magdalena Andersson.
            Statsråd i Finansdepartementet är också Per Bolund och Ardalan
            Shekarabi.
          </note>
          <note>
            Statsråd och chef för Utbildningsdepartementet är Gustav Fridolin.
            Statsråd i Utbildningsdepartementet är även Aida Hadzialic och
            Helene Hellmark Knutsson.
          </note>
          <note>
            Statsråd, vice statsminister och chef för Miljödepartementet
            är Åsa Romson. Statsråd i Miljödepartementet är även Ibrahim Baylan
            .
          </note>
          <note>
            Statsråd och chef för Näringsdepartementet är Mikael Damberg.
            Statsråd i Näringsdepartementet är vidare Sven-Erik Bucht, Anna
            Johansson och Mehmet Kaplan. Sven-Erik Bucht är fram till årsskiftet
            även chef för Landsbygdsdepartementet. Därefter flyttas landsbygdsfrågorna
            till Näringsdepartementet.
          </note>
          <note>
            Statsråd och chef för Kulturdepartementet är Alice Bah Kuhnke
            .
          </note>
          <note>
            Statsråd och chef för Arbetsmarknadsdepartementet är Ylva Johansson.
          </note>
          <note>
            Riksdagen kommer att på föreskrivet sätt underrättas om departementsförändringarna.
          </note>
          <note>
            (Applåder)
          </note>
          <note>
            Ajournering
          </note>
          <note>
            Kammaren beslutade kl. 9.38 på förslag av t almannen att ajournera
            förhandlingarna till kl. 15.00 för att invänta skifteskonseljen.
          </note>
          <note>
            Återupptagna förhandlingar
          </note>
          <note>
            Förhandlingarna återuppto gs kl. 15.00 sedan skifteskonseljen
            avslutats.
          </note>
          <note>
            § 3 Meddelande om partiledardebatt med anledning av regeringsförklaringen
          </note>
          <note>
            Talmannen meddelade att partiledardebatt med anledning av regeringsförklaringen
            skulle äga rum onsdagen den 8 oktober kl. 9.00 .
          </note>
          <note>
            § 4 Anmälan om återtagande av plats i riksdagen
          </note>
          <note>
            Talmannen meddelade att Fredrik Reinfeldt (M), Jan Björklund
            (FP), Beatrice Ask (M) , Eskil Erlandsson (C) , Göran Hägglund
            (KD), Ewa Björling (M), Birgitta Ohlsson (FP), Hillevi Engström
            (M), Ulf Kristersson (M), Catharina Elmsäter-Svärd (M), Erik Ullenhag
            (FP), Lena Ek (C), Annie Lööf (C), Karin Enström (M), Maria Arnholm
            (FP) och Elisabeth Svantesson (M) från tidpunkten för skifteskonseljen
            återtagit sina platser i riksdagen.
          </note>
          <note>
            Uppdragen för deras ersättare hade därmed upphört.
          </note>
          <note>
            § 5 Anmälan om ersättare för statsråd
          </note>
          <note>
            Talmannen anmälde att följande ersättare från tidpunkten för
            skiftes ­ konseljen kallats att tjänstgöra i stället för riksdagsledamöter
            som är statsråd:
          </note>
          <note>
            Lawen Redar (S) för Stefan Löfven (S)
          </note>
          <note>
            Marianne Pettersson (S) för Morgan Johansson (S)
          </note>
          <note>
            Börje Vestlund (S) för Anders Ygeman (S)
          </note>
          <note>
            Patrik Engström (S) för Peter Hultqvist (S)
          </note>
          <note>
            Serkan Köse (S) för Magdalena Andersson (S)
          </note>
          <note>
            Stefan Nilsson (MP) för Per Bolund (MP)
          </note>
          <note>
            Sanne Eriksson (S) för Ardalan Shekarabi (S)
          </note>
          <note>
            Elisabet Knutsson (MP) för Gustav Fridolin (MP)
          </note>
          <note>
            Pernilla Stålhammar (MP) för Åsa Romson (MP)
          </note>
          <note>
            Agneta Karlsson (S) för Ibrahim Baylan (S)
          </note>
          <note>
            Azadeh Rojhan Gustafsson (S) för Mikael Damberg (S)
          </note>
          <note>
            Ida Karkiainen (S) för Sven-Erik Bucht (S)
          </note>
          <note>
            Shadiye Heydari (S) för Anna Johansson (S)
          </note>
          <note>
            Teres Lindberg (S) för Ylva Johansson (S)
          </note>
          <note>
            § 6 Meddelande om namnändring
          </note>
          <note>
            T almannen meddelade att Margareta Berg Kjellin (M) ändrat namn
            till Margareta B Kjellin .
          </note>
          <note>
            § 7 Ärende för hänvisning till utskott
          </note>
          <note>
            Följande dokument hänvisades till utskott:
          </note>
          <note>
            EU-dokument
          </note>
          <note>
            KOM(2014) 557 till socialutskottet
          </note>
          <note>
            Åttaveckorsfristen för att avge ett motiverat yttrande skulle
            gå ut den 26 november .
          </note>
          <note>
            § 8 Kammaren åtskildes kl. 15.02 .
          </note>
          <note>
            Förhandlingarna leddes av talmannen.
          </note>
          <note>
            Vid protokollet
          </note>
          <note>
            KATHRIN FLOSSING
          </note>
          <note>
            /Eva-Lena Ekman
          </note>
          <note>
            Innehållsförteckning
          </note>
          <note>
            § 1 Regeringsförklaring
          </note>
          <note>
            Anf. 1 Statsminister STEFAN LÖFVEN (S)
          </note>
          <note>
            § 2 Anmälan om utsedda statsråd
          </note>
          <note>
            Anf. 2 Statsminister STEFAN LÖFVEN (S)
          </note>
          <note>
            Ajournering
          </note>
          <note>
            Återupptagna förhandlingar
          </note>
          <note>
            § 3 Meddelande om partiledardebatt med anledning av regeringsförklaringen
          </note>
          <note>
            § 4 Anmälan om återtagande av plats i riksdagen
          </note>
          <note>
            § 5 Anmälan om ersättare för statsråd
          </note>
          <note>
            § 6 Meddelande om namnändring
          </note>
          <note>
            § 7 Ärende för hänvisning till utskott
          </note>
          <note>
            § 8 Kammaren åtskildes kl. 15.02.
          </note>
          <note>
            Tryck: Elanders, Vällingby 2014
          </note>
        </div>
      </body>
    </text>
  </TEI>
</teiCorpus>
