<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201011</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--44</head>
          <docDate when="2011-01-20">2011-01-20</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2010/11:44
          </note>
          <note>
            Torsdagen den 20 januari
          </note>
          <note>
            Kl. 14:00 - 16:15
          </note>
          <note>
            1 § Avsägelse
          </note>
          <note>
            Talmannen meddelade att Erik Bengtzboe (M) anhållit om entledigande
            från uppdraget som ersättare för talmannen från och med den 21
            januari.
          </note>
          <note>
            Kammaren biföll denna anhållan.
          </note>
          <note>
            2 § Anmälan om ny ersättare för talmannen
          </note>
          <note>
            Talmannen anmälde att Peder Wachtmeister (M) skulle tjänstgöra
            som ersättare för talmannen från och med den 21 januari.
          </note>
          <note>
            3 § Frågestund
          </note>
          <note type="speaker">
            Anf. 1 TALMANNEN:
          </note>
          <u xml:id="i-948f9cbdea0cad09-0" who="Q1375199">
            <seg>
              Jag hälsar statsråden välkomna till dagens frågestund.
            </seg>
          </u>
          <note>
            Förändringar i sjukförsäkringen
          </note>
          <note type="speaker">
            Anf. 2 TOMAS ENEROTH (S):
          </note>
          <u xml:id="i-948f9cbdea0cad09-1" next="i-948f9cbdea0cad09-3" who="Q5711551">
            <seg>
              Herr talman! Effekterna av regeringens misslyckade sjukförsäkringsreform
              är nog väl kända i denna kammare. Sedan utförsäkringsgarantin
              trädde i kraft har tusentals människor tvingats lämna sjukförsäkringen
              och i stället hänvisats till socialbidrag. Vi har sett hur personer
              med cancer, KOL, ms och andra sjukdomar har kastats ut ur försäkringen
              deras ekonomiska trygghet och hänvisats till Arbetsförmedlingen
              där en jobbcoach utan resurser eller möjligheter till rehabiliteringsinsatser
              förtvivlat ska försöka hjälpa dem. Vi har sett hur svårt handikappade
              hänvisats till socialbidrag när de nollklassats. Vi ser att 40
              000 redan har utförsäkrats och att risken är uppenbar för att
              ytterligare 40 000 kommer att utförsäkras.
            </seg>
          </u>
          <u xml:id="i-948f9cbdea0cad09-2" prev="i-948f9cbdea0cad09-1" who="Q5711551">
            <seg>
              Det behövs förändringar på kort sikt och på lång sikt. Min fråga
              gäller förändringarna på kort sikt. I denna kammare utlovades
              i december att det ska komma förändringar i närtid för att ta
              hand om de akuta problemen i sjukförsäkringen efter nyår eller
              senast under vårvintern, sade statsrådet. När regeringens propositionslista
              kom kunde vi se att det inte kommer några förslag till riksdagen
              som gör det möjligt att behandla frågan under våren. Talade ni
              inte sanning i december när ni avslog våra förslag om konkreta
              förändringar i sjukförsäkringen?
            </seg>
          </u>
          <u xml:id="i-948f9cbdea0cad09-3" prev="i-948f9cbdea0cad09-1" who="Q5711551">
            <seg>
              Min konkreta fråga till statsrådet Ulf Kristersson är: När blir
              det förändringar i sjukförsäkringen så att människor inte kastas
              ut, utförsäkras, i den omfattning som nu sker?
            </seg>
          </u>
          <note type="speaker">
            Anf. 3 Statsrådet ULF KRISTERSSON (M):
          </note>
          <u xml:id="i-948f9cbdea0cad09-4" next="i-948f9cbdea0cad09-5" who="Q1780398">
            <seg>
              Herr talman! Regeringens framgångsrika sjukförsäkringsreform,
              som bygger på den analys som vi ärvde från Socialdemokraterna
              och därefter i mycket bred enighet förädlade och gjorde bättre,
              och dessutom vågade genomföra, är ett annat sätt att beskriva
              den grundläggande reform vi har genomfört. Jag noterar att språkbruket
              hos oppositionen varierar från dag till dag när man ska beskriva
              vad som varit bra och vad som varit dåligt.
            </seg>
          </u>
          <u xml:id="i-948f9cbdea0cad09-5" prev="i-948f9cbdea0cad09-4" who="Q1780398">
            <seg>
              Jag har varit mycket tydlig på den här punkten. Det är i grund
              och botten en mycket bra reform, men där finns också en del saker
              som måste bli bättre. Jag har sagt, senast i utskottet och utskottets
              ledamöter var närvarande, att vi kommer att återkomma under våren
              med våra förslag till förändringar. Exakt i vilka former vad som
              blir särpropositioner, vad som blir förändringar på annat sätt,
              vad som går in i budgetpropositionen kommer vi också att återkomma
              till. Under våren kommer vi med förslag om vad som ska reformeras.
            </seg>
          </u>
          <note type="speaker">
            Anf. 4 TOMAS ENEROTH (S):
          </note>
          <u xml:id="i-948f9cbdea0cad09-6" next="i-948f9cbdea0cad09-8" who="Q5711551">
            <seg>
              Herr talman! Tack för svaret! Vi kan tvista om det, men jag tror
              att statsrådet är tämligen ensam, möjligtvis med undantag av andra
              regeringskolleger, om att beteckna sjukförsäkringsreformen som
              framgångsrik. Jag tror att alla de tusentals människor som drabbats
              av den, alla läkare, alla professionella inom sjukvården som sett
              effekten av den, alla fackliga organisationer som sett hur medlemmar
              utestängts från ekonomisk trygghet när de blivit sjuka eller arbetsskadade,
              alla dessa har en helt annan uppfattning om effekten av den sjukförsäkringsreform
              som drivits igenom.
            </seg>
          </u>
          <u xml:id="i-948f9cbdea0cad09-7" prev="i-948f9cbdea0cad09-6" who="Q5711551">
            <seg>
              Här får vi inte något svar på frågan när förslagen kommer. Om
              förslagen ska hinna hanteras av riksdagen under riksdagsåret måste
              de komma senast i mars. Det finns i den propositionslista som
              regeringen lagt på riksdagens bord inte något förslag om en proposition
              eller andra förslag på sjukförsäkringsområdet senast i mars.
            </seg>
          </u>
          <u xml:id="i-948f9cbdea0cad09-8" prev="i-948f9cbdea0cad09-6" who="Q5711551">
            <seg>
              Min fråga till Ulf Kristersson är därför återigen: Kommer regeringen
              att snabbt åtgärda detta och komma med förslag, eller tvingas
              vi åter ta till utskottsinitiativ för att pressa regeringen till
              att göra förändringar i en dålig sjukförsäkring?
            </seg>
          </u>
          <note type="speaker">
            Anf. 5 Statsrådet ULF KRISTERSSON (M):
          </note>
          <u xml:id="i-948f9cbdea0cad09-9" next="i-948f9cbdea0cad09-12" who="Q1780398">
            <seg>
              Herr talman! Häromdagen hade vi passerat hundra dagars arbete.
              Det är en viktig tid för att hinna logga in i saker som är svåra
              och att göra det noggrant. Det är också en viktig tid för då vet
              man vad som ska göras.
            </seg>
          </u>
          <u xml:id="i-948f9cbdea0cad09-10" prev="i-948f9cbdea0cad09-9" who="Q1780398">
            <seg>
              Mitt besked kvarstår: Vi återkommer under våren med våra förslag
              till förändringar. Det har gällt hela tiden, och det gäller fortsatt.
              Det kommer inte att förändras på den punkten. Däremot vidhåller
              jag nog att hälften så många sjukskrivna och hälften så länge
              är en enorm framgång. Det förringar dock inte de bekymmer som
              finns till exempel för nollklassade, vilket i sin tur inte ska
              förringa det faktum att antalet nollklassade berodde på att det
              fanns en temporär, tidsbegränsad, förtidspension som var en dålig
              form och som vi nu har tagit bort.
            </seg>
          </u>
          <u xml:id="i-948f9cbdea0cad09-11" prev="i-948f9cbdea0cad09-9" who="Q1780398">
            <seg>
              Saker får konsekvenser. Det ska man vara noga med. Men bara för
              att man har en dålig grund att börja från ska man inte avstå från
              att göra nödvändiga förändringar. Det har vi gjort, och nu ser
              vi att det finns en del problem. Därför återkommer vi och löser
              de problemen.
            </seg>
          </u>
          <u xml:id="i-948f9cbdea0cad09-12" prev="i-948f9cbdea0cad09-9" who="Q1780398">
            <seg>
              Effekten av det svenska biståndet
            </seg>
          </u>
          <note type="speaker">
            Anf. 6 JOHNNY MUNKHAMMAR (M):
          </note>
          <u xml:id="i-948f9cbdea0cad09-13" next="i-948f9cbdea0cad09-15" who="Q2156636">
            <seg>
              Herr talman! Jag har en fråga till biståndsministern.
            </seg>
          </u>
          <u xml:id="i-948f9cbdea0cad09-14" prev="i-948f9cbdea0cad09-13" who="Q2156636">
            <seg>
              I maj 2009 lämnade regeringen för första gången någonsin en skrivelse
              till riksdagen om biståndets resultat. Där sägs att det på ett
              övergripande plan inte går att fastställa några positiva effekter
              av svenskt bistånd. Det innebär att vi inte vet om några av de
              hundratals miljarder vi satsat på bistånd i fattiga länder över
              huvud taget haft någon effekt. Inte heller vet vi om den effekten
              i så fall varit positiv eller negativ. Samtidigt finns det en
              omfattande vetenskaplig litteratur som pekar på att bistånd faktiskt
              har negativa effekter på ett lands institutioner, som är den viktigaste
              utvecklingsfaktorn.
            </seg>
          </u>
          <u xml:id="i-948f9cbdea0cad09-15" prev="i-948f9cbdea0cad09-13" who="Q2156636">
            <seg>
              Vi som är starkt engagerade i att förbättra fattiga människors
              levnadsvillkor måste göra det som fungerar och absolut undvika
              det som inte fungerar. Min fråga är därför: Vilka åtgärder avser
              ministern att vidta till följd av denna insikt om frånvaron av
              belägg för biståndets positiva effekter för att säkerställa att
              biståndet inte försämrar möjligheterna för fattiga människor?
            </seg>
          </u>
          <note type="speaker">
            Anf. 7 Statsrådet GUNILLA CARLSSON (M):
          </note>
          <u xml:id="i-948f9cbdea0cad09-16" next="i-948f9cbdea0cad09-18" who="Q458162">
            <seg>
              Herr talman! Ja, det stämmer att vi nu börjat ge en resultatåterkoppling
              till riksdagen. Det gör vi just för att vi inte bara ska diskutera
              input utan också se vad vi har för resultat och vad de leder till.
              Vi kommer även att införa en transparensgaranti i biståndet så
              att fler ska kunna vara delaktiga i att utvärdera och granska
              och för att vi ska lära oss mer. Ett sätt att förbättra det svenska
              biståndet är att vi fokuserar så att vi vet vad det faktiskt leder
              till. Det skulle jag vilja säga är det största bekymret. Vi har
              inte tillräcklig samlad kunskap för att kunna dra slutsatser.
            </seg>
          </u>
          <u xml:id="i-948f9cbdea0cad09-17" prev="i-948f9cbdea0cad09-16" who="Q458162">
            <seg>
              Jag vill förändra det svenska biståndet så att det alltmer ska
              främja just tillväxt och verka mot fattigdom och förtryck eftersom
              dessa ofta är sammanlänkade. Därför är jag glad för att vi inte
              bara har ett generöst bistånd i Sverige utan numera också ett
              ambitiöst bistånd. Därigenom kan vi stötta frihetskämpar i Vitryssland,
              bidra till att bygga upp institutioner som behövs för att marknadsekonomin
              ska fungera bättre och stötta människor så att de kan utkräva
              ansvar. Vi gör också mycket på hälso- och utbildningsområdet,
              vilket är förutsättningen för att människor ska kunna förbättra
              sin vardag.
            </seg>
          </u>
          <u xml:id="i-948f9cbdea0cad09-18" prev="i-948f9cbdea0cad09-16" who="Q458162">
            <seg>
              I allt väsentligt är jag stolt över det svenska biståndet, men
              mycket återstår att göra. Framför allt måste riksdagen bli duktigare
              på att kräva bättre resultatåterkoppling och också ha förmåga
              att analysera resultaten.
            </seg>
          </u>
          <note type="speaker">
            Anf. 8 JOHNNY MUNKHAMMAR (M):
          </note>
          <u xml:id="i-948f9cbdea0cad09-19" next="i-948f9cbdea0cad09-21" who="Q2156636">
            <seg>
              Herr talman! Jag tackar så mycket för svaret. De reformer som
              biståndsministern pekar på är viktiga reformer som förbättrar
              kvaliteten i biståndet. Det är naturligtvis välkommet att ministern
              särskilt poängterar att riksdagen ska granska biståndets effektivitet
              tydligare.
            </seg>
          </u>
          <u xml:id="i-948f9cbdea0cad09-20" prev="i-948f9cbdea0cad09-19" who="Q2156636">
            <seg>
              Fortfarande adresseras inte den övergripande frågan till fullo,
              skulle jag vilja påstå. Vi kan fortfarande inte vara säkra på
              att vi inte gör saker med vårt bistånd som undergräver förutsättningarna
              för fattiga människor. Ifall någon endaste biståndskrona går till
              det är det katastrofalt.
            </seg>
          </u>
          <u xml:id="i-948f9cbdea0cad09-21" prev="i-948f9cbdea0cad09-19" who="Q2156636">
            <seg>
              Hur ska vi kunna garantera att inte någon del av vårt bistånd
              försämrar institutionerna och därmed fattiga människors möjligheter?
            </seg>
          </u>
          <note type="speaker">
            Anf. 9 Statsrådet GUNILLA CARLSSON (M):
          </note>
          <u xml:id="i-948f9cbdea0cad09-22" next="i-948f9cbdea0cad09-24" who="Q458162">
            <seg>
              Herr talman! Jag är inte bara stolt över den biståndsreformering
              som den borgerliga alliansregeringen har gjort, utan jag är också
              medveten om de risker biståndet verkar i risk för att det skapar
              miljöer som underlättar korruption, risk för att det sammanblandas
              och stöttar regimer.
            </seg>
          </u>
          <u xml:id="i-948f9cbdea0cad09-23" prev="i-948f9cbdea0cad09-22" who="Q458162">
            <seg>
              Det finns en mängd risker och problem som är förknippade med
              biståndet, men bara för att det är svårt tycker jag inte att vi
              ska sluta med det. Jag tycker att vi ska reformera det. Tillsammans
              med andra försöker vi nu ha en internationell reformagenda för
              mer verkningsfullt och mer resultatorienterat bistånd som också
              är mer transparent. Det tror jag är ett sätt att visa att vi bryr
              oss och att vi vill ta vår del av ansvaret för utveckling i hela
              världen.
            </seg>
          </u>
          <u xml:id="i-948f9cbdea0cad09-24" prev="i-948f9cbdea0cad09-22" who="Q458162">
            <seg>
              Rehabilitering av unga
            </seg>
          </u>
          <note type="speaker">
            Anf. 10 GUNVOR G ERICSON (MP):
          </note>
          <u xml:id="i-948f9cbdea0cad09-25" next="i-948f9cbdea0cad09-27" who="Q4946932">
            <seg>
              Herr talman! Jag välkomnar att regeringen nu backar efter Miljöpartiets
              påpekanden och lovar att ta fram fakta om situationen för de utförsäkrade.
              Det är välkänt inom folkhälsoforskningen att ekonomisk och social
              trygghet är hälsofrämjande. Oro för den personliga ekonomin kan
              försvåra rehabilitering eller möjlighet att delta i utbildning.
              Att veta hur det går för människor är grunden för att kunna förbättra
              deras situation.
            </seg>
          </u>
          <u xml:id="i-948f9cbdea0cad09-26" prev="i-948f9cbdea0cad09-25" who="Q4946932">
            <seg>
              Sedan 2008, när den nya så kallade rehabkedjan infördes, har
              antalet unga förtidspensionärer ökat med 5 300 personer. Sjuk-
              och aktivitetsersättning är den enda ersättning i sjukförsäkringen
              som kan betalas ut till personer som inte hunnit jobba och få
              sjukpenningrundande inkomst.
            </seg>
          </u>
          <u xml:id="i-948f9cbdea0cad09-27" prev="i-948f9cbdea0cad09-25" who="Q4946932">
            <seg>
              Vilka åtgärder tänker ministern vidta för att unga människor
              ska få rehabilitering i stället för att förtidspensioneras?
            </seg>
          </u>
          <note type="speaker">
            Anf. 11 Statsrådet ULF KRISTERSSON (M):
          </note>
          <u xml:id="i-948f9cbdea0cad09-28" next="i-948f9cbdea0cad09-29" who="Q1780398">
            <seg>
              Herr talman! Det är i grund och botten två frågeställningar.
              Jag har inget emot att vi verkar oense om saker och ting, men
              när man egentligen inte är oense måste man inte heller verka oense.
              När det gäller återrapporteringen om vad som händer med människor
              tror jag att det var ett rent missförstånd. Redan i november pekade
              vi på att detta är en väsentlig fråga. Oron man upplever på grund
              av bland annat ekonomiska omständigheter när man går från Försäkringskassan
              till Arbetsförmedlingen är viktig att ta på allvar. Vi skrev i
              regleringsbrevet till Försäkringskassan att det är en viktig sak
              att återrapportera exakt hur det går för människor i alla tänkbara
              avseenden. Vart tar de vägen, hur är ekonomin? Det fanns inga
              konstigheter i detta. Det var bara det att det inte fanns något
              gammalt uppdrag att återkommande göra detta. Vi kommer att redovisa
              precis de informationer som kommer fram den vägen.
            </seg>
          </u>
          <u xml:id="i-948f9cbdea0cad09-29" prev="i-948f9cbdea0cad09-28" who="Q1780398">
            <seg>
              Den andra frågan, om den dramatiska utvecklingen med unga förtidspensionärer,
              är egentligen mycket bredare. Det är en mycket större fråga än
              vad jag lyckas avhandla här på de nio sekunder som är kvar. Jag
              tycker att det är en otroligt viktig fråga.
            </seg>
          </u>
          <note type="speaker">
            Anf. 12 GUNVOR G ERICSON (MP):
          </note>
          <u xml:id="i-948f9cbdea0cad09-30" next="i-948f9cbdea0cad09-31" who="Q4946932">
            <seg>
              Herr talman! Som vi hört tidigare här i dag finns det inte med
              på propositionslistan att det ska komma några akuta förslag som
              kan ta tag i problemet. Att unga människor blir sjukpensionärer
              i allt högre grad är någonting som vi måste se över snabbt för
              att kunna göra större insatser, så att man slipper detta. Jag
              hade hoppats att det skulle finnas med förslag om det och att
              det skulle finnas en ambition från ministern att ta fram konkreta
              förslag. Jag tror inte att det går att fixa det på en gång, men
              det borde åtminstone gå att vidta några åtgärder, så att man får
              livsinriktad rehabilitering. I dag hänvisas man direkt till förtidspension,
              till exempel om man har en neuropsykiatrisk funktionsnedsättning,
              vilket jag tycker är oacceptabelt.
            </seg>
          </u>
          <u xml:id="i-948f9cbdea0cad09-31" prev="i-948f9cbdea0cad09-30" who="Q4946932">
            <seg>
              När det gäller siffrorna var det faktiskt så att det inte fanns
              någon statistik senare än april 2010. Det har heller inte efterfrågats,
              något som vi också hade uppe på utskottet när vi frågade ut Försäkringskassans
              generaldirektör. Hon säger tydligt att de inte har tagit fram
              det eftersom det inte är någon som frågar efter det. Det tycker
              jag är anmärkningsvärt.
            </seg>
          </u>
          <note type="speaker">
            Anf. 13 Statsrådet ULF KRISTERSSON (M):
          </note>
          <u xml:id="i-948f9cbdea0cad09-32" next="i-948f9cbdea0cad09-34" who="Q1780398">
            <seg>
              Herr talman! Nu frågar vi uttryckligen efter detta. Vi vill ha
              all sådan information. Där fanns ingen skillnad i uppfattning,
              vill jag påpeka.
            </seg>
          </u>
          <u xml:id="i-948f9cbdea0cad09-33" prev="i-948f9cbdea0cad09-32" who="Q1780398">
            <seg>
              Vi har nu ungefär 6 700 nya unga förtidspensionärer per år. Det
              är de som per definition har aktivitetsersättning, som det heter.
              Det har gjorts en modern utredning i den frågan, av Adriana Lender.
              Den pekar på några saker som precis har remissbehandlats. Vi har
              precis fått remissammanställningen. Där finns möjlighet att återkomma.
              Det löser bara en del av problematiken, det vill säga det som
              handlar om förlängd skolgång. Av administrativ dumhet leder vi
              i Sverige in människor direkt från förlängd skolgång, bland annat
              från särskolan, rätt in i förtidspension. Den är förvisso inte
              avsedd att vara för evigt, men i praktiken leder över 50 procent
              av fallen till en andra omgång. Vi vet att väldigt få går från
              aktivitetsersättning, det vill säga förtidspension, tillbaka till
              arbete. Vi har en annan grupp som består av ungefär 1 200 personer
              som har mycket allvarliga medfödda eller förvärvade utvecklingsstörningar
              eller andra skador som gör att de har det väldigt svårt.
            </seg>
          </u>
          <u xml:id="i-948f9cbdea0cad09-34" prev="i-948f9cbdea0cad09-32" who="Q1780398">
            <seg>
              Det är en stor och komplex fråga. Vi kommer att återkomma till
              den. Jag har sagt att direkt efter frågan om sjukförsäkringen
              är unga förtidspensionärer vår högst prioriterade fråga.
            </seg>
          </u>
          <note>
            Ålfisket
          </note>
          <note type="speaker">
            Anf. 14 ROLAND UTBULT (KD):
          </note>
          <u xml:id="i-948f9cbdea0cad09-35" next="i-948f9cbdea0cad09-37" who="Q6220743">
            <seg>
              Herr talman! Jag har en fråga till landsbygdsministern. Den handlar
              om ålfisket, som har stoppats på västkusten. Det har inte stoppats
              på östkusten, men det finns nu 90 ålfiskare i Bohuslän som står
              utan arbete och ersättning.
            </seg>
          </u>
          <u xml:id="i-948f9cbdea0cad09-36" prev="i-948f9cbdea0cad09-35" who="Q6220743">
            <seg>
              Ålkommittén inom Sveriges Fiskares Riksförbund har vidtagit åtgärder
              på eget initiativ. Man har minskat fisket tre månader per år,
              man har höjt minimimåttet på de ålar som fångas och man har lagt
              ett förslag om hur ålen bäst ska kunna reproduceras, ett förslag
              som jag tycker är bättre än Fiskeriverkets förslag.
            </seg>
          </u>
          <u xml:id="i-948f9cbdea0cad09-37" prev="i-948f9cbdea0cad09-35" who="Q6220743">
            <seg>
              Vilken är landsbygdsministerns uppfattning om att det råder stopp
              bara på västkusten och att ålfiskarna står utan arbete och ersättning?
            </seg>
          </u>
          <note type="speaker">
            Anf. 15 Landsbygdsminister ESKIL ERLANDSSON (C):
          </note>
          <u xml:id="i-948f9cbdea0cad09-38" next="i-948f9cbdea0cad09-39" who="Q3058054">
            <seg>
              Herr talman! Låt oss konstatera och vara överens om att den ål
              som vi har, vill ha och ska ha i vår natur är på gränsen till
              utrotning. Återvandringen från lekplatsen Sargassohavet är bedömd
              att vara kanske högst 5 procent av vad den var en gång. Av det
              skälet har vi i Europeiska unionen enats om en ålåterhämtningsplan,
              vilket innebär att länder är skyldiga och förpliktade att vidta
              åtgärder för att stärka det utrotningshotade beståndet.
            </seg>
          </u>
          <u xml:id="i-948f9cbdea0cad09-39" prev="i-948f9cbdea0cad09-38" who="Q3058054">
            <seg>
              De direkta besluten är i vårt land överlåtna på myndighetsnivå.
            </seg>
          </u>
          <note type="speaker">
            Anf. 16 ROLAND UTBULT (KD):
          </note>
          <u xml:id="i-948f9cbdea0cad09-40" who="Q6220743">
            <seg>
              Herr talman! Som jag sade har ålfiskarna vidtagit en del åtgärder
              för att göra sin insats. Precis som landsbygdsministern säger
              är det från Sargassohavet ålen kommer. Men det är också så att
              det stora problemet finns längre söderut, i Spanien, Portugal
              och Frankrike, där man tonvis fiskar ål som är cirka två centimeter
              och skickar den till Kina, där den planteras in för att sedan
              skickas tillbaka till Europa. Där sker en väldigt stor åtgång.
              Det är ett rovfiske på ål som vi inte alls har här i Sverige.
              Jag tycker i det perspektivet att 90 ålfiskare i Bohuslän skulle
              kunna få hålla på med sitt fiske. Men nu hör jag att landsbygdsministern
              har haft uppe det här i EU. Jag skulle vilja fråga om du fortsatt
              vill ta upp frågan inom Europeiska gemenskapen på till exempel
              ett ministerrådsmöte.
            </seg>
          </u>
          <note type="speaker">
            Anf. 17 Landsbygdsminister ESKIL ERLANDSSON (C):
          </note>
          <u xml:id="i-948f9cbdea0cad09-41" next="i-948f9cbdea0cad09-42" who="Q3058054">
            <seg>
              Herr talman! Jag rekommenderar dem som har synpunkter på myndighetsbeslut
              att ta dialogen och diskussionen direkt med berörd myndighet.
              Vi har den ordningen i vårt land att mycket av de direkta besluten,
              som ibland är ingripande för människor eller verksamheter, fattas
              av myndigheter.
            </seg>
          </u>
          <u xml:id="i-948f9cbdea0cad09-42" prev="i-948f9cbdea0cad09-41" who="Q3058054">
            <seg>
              Beståndsutvecklingen skiljer sig lite åt. Utan att kunna vara
              exakt vad gäller siffror vill jag ändå säga att den norra delen
              av Europa, inkluderande Sverige, är betydligt mer utsatt för minskningen
              av återvandringen än vad den södra delen av Europa är. Ålåterhämtningsplanen
              är alltså sådan att den är lite flexibel beroende på beståndsutvecklingen
              i respektive medlemsstat i Europeiska unionen. Någon medlemsstat
              har till och med förbjudit allt fiske, vilket vi inte har bedömt
              vara nödvändigt än så länge i vårt land.
            </seg>
          </u>
          <note>
            Övergrepp mot barn av dömda pedofiler
          </note>
          <note type="speaker">
            Anf. 18 WILLIAM PETZÄLL (SD):
          </note>
          <u xml:id="i-948f9cbdea0cad09-43" next="i-948f9cbdea0cad09-44" who="Q3357513">
            <seg>
              Herr talman! I veckans Uppdrag granskning kunde vi alla bevittna
              hur den svenska rättspsykiatrin hjälpte en man som dömts vid upprepade
              tillfällen för väldigt grova övergrepp mot barn. Man hjälpte honom
              att skaffa lägenhet i ett område fullt av barnfamiljer, där pedofilen
              bodde under sina generösa permissioner. Föräldrarna i området
              var helt ovetande om mannens bakgrund och hade därför heller inga
              möjligheter att skydda sina barn. Efter en tid visade det sig
              att mannen hade begått ett nytt övergrepp mot en flicka.
            </seg>
          </u>
          <u xml:id="i-948f9cbdea0cad09-44" prev="i-948f9cbdea0cad09-43" who="Q3357513">
            <seg>
              Det här fallet är långt ifrån unikt i Sverige. Vi har gång på
              gång kunnat bevittna hur dömda pedofiler släpps ut efter hånfullt
              låga straff för att sedan kunna begå nya övergrepp. Jag anser
              att detta är en fråga av allmänpolitisk karaktär, och jag vill
              därför rikta min fråga till landsbygdsministern: Vilka åtgärder
              ämnar du vidta i syfte att förebygga och förhindra att fler barn
              utsätts för den här typen av överfall? Det kan till exempel vara
              att införa ett offentligt register över dömda pedofiler, så att
              vi kan ge Sveriges barnfamiljer den där lilla extra tryggheten.
            </seg>
          </u>
          <note type="speaker">
            Anf. 19 Landsbygdsminister ESKIL ERLANDSSON (C):
          </note>
          <u xml:id="i-948f9cbdea0cad09-45" next="i-948f9cbdea0cad09-46" who="Q3058054">
            <seg>
              Herr talman! Vad beträffar det relaterade enskilda ärendet får
              jag precis som i det tidigare svaret hänvisa till aktuell myndighet.
              Det är institution eller myndighet som fattar de beslut som rör
              enskild, speciellt i det här fallet.
            </seg>
          </u>
          <u xml:id="i-948f9cbdea0cad09-46" prev="i-948f9cbdea0cad09-45" who="Q3058054">
            <seg>
              Vad gäller den generella frågeställningen om att kungöra och
              offentliggöra dömda människors identitet pågår vad jag känner
              till inget sådant arbete i Regeringskansliet för närvarande.
            </seg>
          </u>
          <note type="speaker">
            Anf. 20 WILLIAM PETZÄLL (SD):
          </note>
          <u xml:id="i-948f9cbdea0cad09-47" next="i-948f9cbdea0cad09-49" who="Q3357513">
            <seg>
              Herr talman! Jag får beklaga att något sådant arbete inte finns.
              I England, där en åttaårig flicka som hette Sarah Payne mördades
              av en tidigare dömd pedofil, blev det väldigt blandade känslor
              och många var väldigt upprörda. Detta resulterade i en ny lagstiftning
              som heter Sarahs Law. Man har haft denna lag på försök i fyra
              distrikt. Efter utvärdering kan man uppskatta att man har lyckats
              rädda 60 barn från att våldtas av pedofiler.
            </seg>
          </u>
          <u xml:id="i-948f9cbdea0cad09-48" prev="i-948f9cbdea0cad09-47" who="Q3357513">
            <seg>
              Detta är en åtgärd som skulle kunna rädda oskyldiga barn. Nu
              får vi höra att något sådant arbete över huvud taget inte pågår.
              Jag tycker att det är oerhört beklagansvärt.
            </seg>
          </u>
          <u xml:id="i-948f9cbdea0cad09-49" prev="i-948f9cbdea0cad09-47" who="Q3357513">
            <seg>
              Jag tycker att du, Eskil Erlandsson, ska ta med dig detta till
              regeringen och försöka trycka på i den här frågan, så att våra
              barn kan få ett lite tryggare samhälle.
            </seg>
          </u>
          <note type="speaker">
            Anf. 21 Landsbygdsminister ESKIL ERLANDSSON (C):
          </note>
          <u xml:id="i-948f9cbdea0cad09-50" next="i-948f9cbdea0cad09-51" who="Q3058054">
            <seg>
              Herr talman! Frågan i sig är ett medskick till regeringen. Jag
              sysslar dagligdags inte med den här typen av frågor, därav mitt
              svar tidigare. Mitt svar kvarstår: Vad jag känner till pågår inget
              sådant arbete i Regeringskansliet.
            </seg>
          </u>
          <u xml:id="i-948f9cbdea0cad09-51" prev="i-948f9cbdea0cad09-50" who="Q3058054">
            <seg>
              Sveriges arbete för demokrati i Vitryssland
            </seg>
          </u>
          <note type="speaker">
            Anf. 22 ABIR AL-SAHLANI (C):
          </note>
          <u xml:id="i-948f9cbdea0cad09-52" next="i-948f9cbdea0cad09-54" who="Q4118653">
            <seg>
              Herr talman! Som centerpartist och liberal tycker jag att det
              är viktigt att EU är den goda stormakt det ska vara. Centerpartiet
              och jag säger att EU har ett ansvar både som demokratisk förebild
              och som den aktör på världsarenan som omsätter vackra ord till
              handling.
            </seg>
          </u>
          <u xml:id="i-948f9cbdea0cad09-53" prev="i-948f9cbdea0cad09-52" who="Q4118653">
            <seg>
              Jag var valobservatör i Vitryssland nu i december. Jag besökte
              nio vallokaler. Det jag såg var en välregisserad teaterpjäs som
              kallades för ett val. Sedan var jag med på torget och såg hur
              människor blev misshandlade av polisen. Jag fick direkt känslan
              av det Irak som var under Saddamregimens tid.
            </seg>
          </u>
          <u xml:id="i-948f9cbdea0cad09-54" prev="i-948f9cbdea0cad09-52" who="Q4118653">
            <seg>
              Min fråga går till min liberala kollega, Europaminister Birgitta
              Ohlsson: Hur kommer vi som svenskar att agera inom EU för att
              trycka på Vitryssland att säkerställa en demokratisk utveckling?
            </seg>
          </u>
          <note type="speaker">
            Anf. 23 Statsrådet BIRGITTA OHLSSON (FP):
          </note>
          <u xml:id="i-948f9cbdea0cad09-55" next="i-948f9cbdea0cad09-58" who="Q429001">
            <seg>
              Herr talman! Jag vill tacka riksdagsledamoten Abir Al-Sahlani
              för den här frågan. Det är en oerhört viktig fråga.
            </seg>
          </u>
          <u xml:id="i-948f9cbdea0cad09-56" prev="i-948f9cbdea0cad09-55" who="Q429001">
            <seg>
              För 32 dagar sedan, den 19 december, ägde detta val rum. Det
              var absolut inte demokratiskt på något sätt. Vi såg ett övervåld
              och hur den politiska brutaliteten var total.
            </seg>
          </u>
          <u xml:id="i-948f9cbdea0cad09-57" prev="i-948f9cbdea0cad09-55" who="Q429001">
            <seg>
              Jag bär i dag i kammaren den vitryska oppositionens knapp. Vi
              var också flera som demonstrerade i går vid Norrmalmstorg tillsammans
              med ledare för den vitryska oppositionen.
            </seg>
          </u>
          <u xml:id="i-948f9cbdea0cad09-58" prev="i-948f9cbdea0cad09-55" who="Q429001">
            <seg>
              Nu är det väldigt viktigt att vi går vidare från bara starka
              ord och tydlig retorik mot diktaturen. Europeiska unionen måste
              agera tuffare och tydligare på många fronter. Det handlar om att
              återinföra och bredda sanktioner, som är ett viktigt steg. Det
              handlar också om reserestriktioner och om att rikta åtgärder mot
              fler personer i ledarskiktet. Men vi får heller aldrig vika en
              tum i stödet för den fria oppositionen. Där måste vi vara konsekventa
              och generösa.
            </seg>
          </u>
          <note type="speaker">
            Anf. 24 ABIR AL-SAHLANI (C):
          </note>
          <u xml:id="i-948f9cbdea0cad09-59" next="i-948f9cbdea0cad09-60" who="Q4118653">
            <seg>
              Herr talman! Riksdagens utredningstjänst publicerade 2008 en
              studie som visade på att i 97 procent av fallen funkar inte isolation,
              alltså sanktioner. Jag tror dock på politiska sanktioner snarare
              än sådana som rör handel eller samtal. Utbyte leder självklart
              till en mer genomgående förändring.
            </seg>
          </u>
          <u xml:id="i-948f9cbdea0cad09-60" prev="i-948f9cbdea0cad09-59" who="Q4118653">
            <seg>
              Min fråga är: När vi talar om lite hårdare tag mot Vitryssland
              som statsapparat, hur kan vi då säkerställa att den vitryska oppositionen
              eller vanliga vitryska medborgare inte kommer i kläm genom EU:s
              hårdare åtgärder?
            </seg>
          </u>
          <note type="speaker">
            Anf. 25 Statsrådet BIRGITTA OHLSSON (FP):
          </note>
          <u xml:id="i-948f9cbdea0cad09-61" next="i-948f9cbdea0cad09-64" who="Q429001">
            <seg>
              Herr talman! Jag håller helt med om analysen. På samma sätt som
              vi är tuffa mot regimen ska vi vara väldigt generösa mot det vitryska
              folket. Det är Lukasjenko som ska straffas, inte folket.
            </seg>
          </u>
          <u xml:id="i-948f9cbdea0cad09-62" prev="i-948f9cbdea0cad09-61" who="Q429001">
            <seg>
              Vi vill öka stödet till olika frihetsaktivister och till oberoende
              medier. De senaste två dagarna har både utrikesminister Carl Bildt
              och biståndsminister Gunilla Carlsson fört samtal med oppositionen
              på plats, med olika aktivister och också med den svenska biståndsvärlden.
              Det handlar om att framför allt göra det lättare och billigare
              för vanliga vitryssar att komma till Europeiska unionen. Jag vet
              att det i dag kommer att tas beslut och hållas en stor debatt
              om detta i Europaparlamentet.
            </seg>
          </u>
          <u xml:id="i-948f9cbdea0cad09-63" prev="i-948f9cbdea0cad09-61" who="Q429001">
            <seg>
              Enskilda länder måste ha tydligare bistånd. EU måste ha ett kraftfullare
              utrikespolitiskt budskap. Också civilsamhället spelar en otroligt
              viktig roll.
            </seg>
          </u>
          <u xml:id="i-948f9cbdea0cad09-64" prev="i-948f9cbdea0cad09-61" who="Q429001">
            <seg>
              Avslutningsvis: Budskapet måste vara unisont och glasklart. Det
              är regimen som ska straffas inte folket, som är värt samma frihet
              som vi har härinne.
            </seg>
          </u>
          <note>
            Vargjakten
          </note>
          <note type="speaker">
            Anf. 26 JENS HOLM (V):
          </note>
          <u xml:id="i-948f9cbdea0cad09-65" next="i-948f9cbdea0cad09-68" who="Q946708">
            <seg>
              Herr talman! Jag har en fråga till landsbygdsminister Eskil Erlandsson.
            </seg>
          </u>
          <u xml:id="i-948f9cbdea0cad09-66" prev="i-948f9cbdea0cad09-65" who="Q946708">
            <seg>
              I lördags startade regeringens jakt på 20 vargar. Närmare 7 000
              jägare ska skjuta 20 vargar. Det innebär drygt 300 jägare på varje
              djur. Detta sker trots att vargen är fridlyst i Sverige sedan
              1966 och trots att man redan nu får skjuta vargar som skyddsjakt,
              till exempel om man som lantbrukare känner sig hotad av en varg.
            </seg>
          </u>
          <u xml:id="i-948f9cbdea0cad09-67" prev="i-948f9cbdea0cad09-65" who="Q946708">
            <seg>
              EU:s miljökommissionär har haft en kommunikation med den svenska
              regeringen inför den här vargjakten. Man har inte velat att regeringen
              skulle starta den här jakten. Nu säger EU:s miljökommissionär
              Janez Potočnik att han inte kan göra annat än att inleda ett formellt
              förfarande mot Sverige. Det kan sluta i EU:s domstol.
            </seg>
          </u>
          <u xml:id="i-948f9cbdea0cad09-68" prev="i-948f9cbdea0cad09-65" who="Q946708">
            <seg>
              Jag vill veta vad regeringen kommer att göra nu. Kan ni blåsa
              av vargjakten? Det är ju fortfarande några vargar som jagas därute.
              Vilka andra åtgärder tänker ni vidta, så att vi inte hamnar i
              domstolen?
            </seg>
          </u>
          <note type="speaker">
            Anf. 27 Landsbygdsminister ESKIL ERLANDSSON (C):
          </note>
          <u xml:id="i-948f9cbdea0cad09-69" next="i-948f9cbdea0cad09-70" who="Q3058054">
            <seg>
              Herr talman! Regeringen har lämnat en proposition till riksdagen
              om rovdjursförvaltning. Denna proposition har, om jag minns rätt,
              i alla sina delar antagits av riksdagens majoritet. Regeringen
              har att fullfölja det riksdagsbeslut som är fattat, vilket innebär
              att det är möjligt med jakt om än en begränsad sådan på varg i
              vårt land.
            </seg>
          </u>
          <u xml:id="i-948f9cbdea0cad09-70" prev="i-948f9cbdea0cad09-69" who="Q3058054">
            <seg>
              Denna jakt, som är beslutad av myndighet och inte av regeringen,
              uppgår i år till 20 vargar, helt korrekt, och den kommer, därest
              myndighet inte sätter stopp för den, att fullföljas.
            </seg>
          </u>
          <note type="speaker">
            Anf. 28 JENS HOLM (V):
          </note>
          <u xml:id="i-948f9cbdea0cad09-71" next="i-948f9cbdea0cad09-72" who="Q946708">
            <seg>
              Herr talman! Detta handlar ju om en icke-selektiv jakt. Man kan
              alltså skjuta vilka vargar som helst. I år, liksom förra året,
              är det friska och genetiskt starka djur som har skjutits. Det
              handlar om fyra alfadjur. Det är två märkta djur som har skjutits
              i jakten.
            </seg>
          </u>
          <u xml:id="i-948f9cbdea0cad09-72" prev="i-948f9cbdea0cad09-71" who="Q946708">
            <seg>
              Regeringen säger att man gör detta för att stärka vargstammen.
              Sedan ska man inplantera nya vargar i Sverige. Tycker inte landsbygdsministern
              att det känns bakvänt? Först skjuter man en massa djur, sedan
              ska man inplantera nya djur. Varför inte åtminstone börja i andra
              ändan?
            </seg>
          </u>
          <note type="speaker">
            Anf. 29 Landsbygdsminister ESKIL ERLANDSSON (C):
          </note>
          <u xml:id="i-948f9cbdea0cad09-73" next="i-948f9cbdea0cad09-74" who="Q3058054">
            <seg>
              Herr talman! En viss selektivitet finns beroende på att jakt
              inte är tillåten i alla delar av landet. Vissa revir är undantagna
              även om de ligger i ett län där jakt på ett begränsat antal ett
              mycket begränsat antal vargar är tillåten.
            </seg>
          </u>
          <u xml:id="i-948f9cbdea0cad09-74" prev="i-948f9cbdea0cad09-73" who="Q3058054">
            <seg>
              Det beslut som riksdagen har fattat på förslag av regeringen
              innebär att vi ska förstärka den genetik som är bevisat dålig
              i den svenska vargstammen genom införsel, inplantering eller liknande.
              Det är riksdagens såväl som regeringens bedömning att den här
              jakten är nödvändig.
            </seg>
          </u>
          <note>
            Åtgärder mot våldsbejakande islamism
          </note>
          <note type="speaker">
            Anf. 30 ROGER HADDAD (FP):
          </note>
          <u xml:id="i-948f9cbdea0cad09-75" next="i-948f9cbdea0cad09-77" who="Q5781437">
            <seg>
              Herr talman! För drygt ett år sedan beställde regeringen en rapport
              om radikal islamism. Det har varit en serie där man bland annat
              har tittat på vitmaktmiljön och personer som hoppat av vitmaktmiljön.
            </seg>
          </u>
          <u xml:id="i-948f9cbdea0cad09-76" prev="i-948f9cbdea0cad09-75" who="Q5781437">
            <seg>
              Säkerhetspolisen lämnade i december en rapport som slog fast
              att ungefär 200 personer kan förknippas med så kallade våldsbejakande
              islamistiska rörelser. Efter det har den första självmordsbombningen
              inträffat i Sverige. Frågan är väldigt aktuell. Det är viktigt
              att höra vad regeringen gör med anledning av detta.
            </seg>
          </u>
          <u xml:id="i-948f9cbdea0cad09-77" prev="i-948f9cbdea0cad09-75" who="Q5781437">
            <seg>
              Jag vill därför ställa en fråga till EU- och demokratiminister
              Birgitta Ohlsson. Under sitt besök i Köpenhamn refererade hon
              bland annat till den verksamhet som Fryshuset i Stockholm har
              när det gäller Exit och avhoppare från vitmaktmiljön. Frågan är
              vad regeringen kan göra när det gäller den här gruppen.
            </seg>
          </u>
          <note type="speaker">
            Anf. 31 Statsrådet BIRGITTA OHLSSON (FP):
          </note>
          <u xml:id="i-948f9cbdea0cad09-78" next="i-948f9cbdea0cad09-82" who="Q429001">
            <seg>
              Herr talman! Jag vill tacka för en fråga som är väldigt angelägen
              och som många svenskar diskuterar just nu.
            </seg>
          </u>
          <u xml:id="i-948f9cbdea0cad09-79" prev="i-948f9cbdea0cad09-78" who="Q429001">
            <seg>
              Det var ett fruktansvärt vidrigt terrordåd som skedde i Stockholm
              den 11 december. I slutet av månaden blev också i Danmark två
              svenska medborgare anklagade för att ha planerat att begå liknande
              brott. Det är väldigt viktigt att vi har en tydlig politisk linje.
            </seg>
          </u>
          <u xml:id="i-948f9cbdea0cad09-80" prev="i-948f9cbdea0cad09-78" who="Q429001">
            <seg>
              Jag har under hösten besökt Storbritannien, Danmark och Nederländerna.
              Det är de länder som har kommit längst i verksamheten att motverka
              både politisk och religiös extremism. Jag besökte i måndags också
              Fryshuset i Stockholm som ansvarar för Exit.
            </seg>
          </u>
          <u xml:id="i-948f9cbdea0cad09-81" prev="i-948f9cbdea0cad09-78" who="Q429001">
            <seg>
              Sverige är pionjär när det gäller att motverka högerextremism.
              Exit kom redan 1998. Det jag nu tittar på som demokratiminister
              är hur vi kan genomföra liknande verksamhet för vänsterextremistiska
              grupper men också våldsbejakande islamister.
            </seg>
          </u>
          <u xml:id="i-948f9cbdea0cad09-82" prev="i-948f9cbdea0cad09-78" who="Q429001">
            <seg>
              Vi har inte avhopparverksamhet på samma sätt på de fronterna.
              Där spelar inte minst kommunerna en mycket viktig roll.
            </seg>
          </u>
          <note type="speaker">
            Anf. 32 ROGER HADDAD (FP):
          </note>
          <u xml:id="i-948f9cbdea0cad09-83" next="i-948f9cbdea0cad09-86" who="Q5781437">
            <seg>
              Herr talman! Jag vill tacka statsrådet för svaret. Jag hoppas
              att statsrådet fortsätter arbetet och att det får ett brett stöd
              i regeringen.
            </seg>
          </u>
          <u xml:id="i-948f9cbdea0cad09-84" prev="i-948f9cbdea0cad09-83" who="Q5781437">
            <seg>
              Jag har läst i tidningen Dagens Samhälle att demokratiministern
              utgår från att kommunerna har en viktig roll att lokalt förebygga
              den här typen av extremism.
            </seg>
          </u>
          <u xml:id="i-948f9cbdea0cad09-85" prev="i-948f9cbdea0cad09-83" who="Q5781437">
            <seg>
              Min nästa fråga ställer jag inte minst utifrån den bekymmersamma
              rapport som i höstas kom från Forum för levande historia. Vi ser
              en ökad intolerans bland ungdomar på gymnasiet mot våra minoriteter
              men också islam.
            </seg>
          </u>
          <u xml:id="i-948f9cbdea0cad09-86" prev="i-948f9cbdea0cad09-83" who="Q5781437">
            <seg>
              Det är därför viktigt vad demokratiministern tillsammans med
              kommunerna planerar att göra för att bryta dessa attityder som
              finns i vårt samhälle.
            </seg>
          </u>
          <note type="speaker">
            Anf. 33 Statsrådet BIRGITTA OHLSSON (FP):
          </note>
          <u xml:id="i-948f9cbdea0cad09-87" next="i-948f9cbdea0cad09-89" who="Q429001">
            <seg>
              Herr talman! Kommunerna har en stor nyckelroll. I inte minst
              Danmark jobbar mycket med SSP-modellen för att motverka extremism.
              Det är en modell som också finns i Malmö med skola, socialtjänst
              och polis. De har en väldigt viktig roll. Det är där man ofta
              märker om inte minst en ungdom hamnar i olika våldsbejakande grupper
              av nynazister eller av religiöst slag.
            </seg>
          </u>
          <u xml:id="i-948f9cbdea0cad09-88" prev="i-948f9cbdea0cad09-87" who="Q429001">
            <seg>
              Jag ämnar ta initiativ till en nationell handlingsplan för att
              motverka både politisk och religiös extremism. Det är väldigt
              viktigt att få en sammanhållen bild. När jag besökte Danmark i
              slutet av december fick jag reda på att det inte bara rörde sig
              inom olika islamistiska rörelser utan också att vitmaktrörelsen
              har vuxit sig stark med exempelvis så kallade White Pride på en
              hel del håll runt om i landet.
            </seg>
          </u>
          <u xml:id="i-948f9cbdea0cad09-89" prev="i-948f9cbdea0cad09-87" who="Q429001">
            <seg>
              Det är viktigt att ta ett helhetsgrepp. Det finns skillnader
              mellan dessa totalitära grupper men också oerhört många likheter.
              Det är väldigt viktigt att vi får en handlingsplan på denna front.
            </seg>
          </u>
          <note>
            Tvångsutvisning av irakier
          </note>
          <note type="speaker">
            Anf. 34 YILMAZ KERIMO (S):
          </note>
          <u xml:id="i-948f9cbdea0cad09-90" next="i-948f9cbdea0cad09-93" who="Q3055894">
            <seg>
              Herr talman! Jag skulle vilja ställa en fråga till migrationsministern.
            </seg>
          </u>
          <u xml:id="i-948f9cbdea0cad09-91" prev="i-948f9cbdea0cad09-90" who="Q3055894">
            <seg>
              Den irakiska migrationsministern Dendar Najman har inlett en
              dialog med bland annat Sverige för att uppmana Sverige att inte
              tvångsutvisa irakier. De ifrågasätter också de svenska myndigheternas
              tolkning av återtagandeavtalet från 2008.
            </seg>
          </u>
          <u xml:id="i-948f9cbdea0cad09-92" prev="i-948f9cbdea0cad09-90" who="Q3055894">
            <seg>
              Under hösten har många institutioner, bland andra Europarådet,
              Europeiska domstolen för mänskliga rättigheter och FN:s flyktingorgan,
              riktat skarp kritik mot Sverige som med tvång skickar irakier,
              och särskilt kristna, till Irak. Dessa beslut är också helt mot
              UNHCR:s och andra organisationers bedömningar av rättsäkerheten
              i Irak.
            </seg>
          </u>
          <u xml:id="i-948f9cbdea0cad09-93" prev="i-948f9cbdea0cad09-90" who="Q3055894">
            <seg>
              Trots denna kritik fortsätter utvisningarna till Irak. Tänker
              statsrådet vidta några åtgärder för att sluta utvisa människor
              till döden?
            </seg>
          </u>
          <note type="speaker">
            Anf. 35 Statsrådet TOBIAS BILLSTRÖM (M):
          </note>
          <u xml:id="i-948f9cbdea0cad09-94" next="i-948f9cbdea0cad09-97" who="Q3112958">
            <seg>
              Herr talman! Låt mig börja med att påpeka det uppenbara. Den
              svenska regeringen har inte fått några som helst propåer från
              den irakiska regeringen om att omförhandla eller säga upp det
              återtagandeavtal som varit i kraft sedan 2008.
            </seg>
          </u>
          <u xml:id="i-948f9cbdea0cad09-95" prev="i-948f9cbdea0cad09-94" who="Q3112958">
            <seg>
              Jag vill också korrigera Yilmaz Kerimo när han påstår att vi
              skulle ha fått kritik från Europeiska domstolen i Strasbourg för
              de mänskliga rättigheterna. Det är ett totalt felaktigt påstående.
            </seg>
          </u>
          <u xml:id="i-948f9cbdea0cad09-96" prev="i-948f9cbdea0cad09-94" who="Q3112958">
            <seg>
              Det är tvärtom så att Europeiska domstolen så sent som för 48
              timmar sedan kom med ett utslag där samtliga de irakier som stod
              i begrepp att utvisas från Sverige och hade ansökt om inhibition
              fick sina framställningar avslagna av Europeiska domstolen för
              de mänskliga rättigheterna. Den konstaterade därmed att det svenska
              Migrationsverket, med ledning av de domar av avkunnats från Migrationsöverdomstolen,
              har hamnat rätt.
            </seg>
          </u>
          <u xml:id="i-948f9cbdea0cad09-97" prev="i-948f9cbdea0cad09-94" who="Q3112958">
            <seg>
              Regeringen har inte för avsikt att stoppa det arbete som pågår
              med återvändande av de människor som har fått avslag på sin asylansökan
              efter en rättssäker prövning. Vi ger skydd åt de människor som
              behöver det. Men vi har också rätt att i enlighet med internationella
              avtal säga nej till dem som inte uppfyller kraven.
            </seg>
          </u>
          <note type="speaker">
            Anf. 36 YILMAZ KERIMO (S):
          </note>
          <u xml:id="i-948f9cbdea0cad09-98" next="i-948f9cbdea0cad09-100" who="Q3055894">
            <seg>
              Herr talman! Vi kunde läsa i tidningarna att migrationsministern
              Dendar Najman själv har uppmanat Sverige att inte skicka människor
              till Irak i nuläget. Det har tidigare funnits kritik. Därför har
              man tidigare tillfälligt stoppat avvisningen av inte minst kristna
              assyrier/syrianer och kaldéer till Irak.
            </seg>
          </u>
          <u xml:id="i-948f9cbdea0cad09-99" prev="i-948f9cbdea0cad09-98" who="Q3055894">
            <seg>
              Den 31 oktober dödades 60 personer i en kyrka. Många länder har
              reagerat. Finland har helt stoppat utvisningar till Iraks centrala
              delar. Tyskland och andra EU-länder betraktar förföljelse på grund
              av etnicitet och religiös tillhörighet som ett skäl för att få
              flyktingstatus.
            </seg>
          </u>
          <u xml:id="i-948f9cbdea0cad09-100" prev="i-948f9cbdea0cad09-98" who="Q3055894">
            <seg>
              Trots detta har Sverige fortsatt att utvisa alla till döden utan
              att vidta några åtgärder för att säkerställa läget i Irak för
              dessa personer. Tänker ministern trots denna kritik fortfarande
              inte vidta några åtgärder för att inte skicka dessa människor
              till döden?
            </seg>
          </u>
          <note type="speaker">
            Anf. 37 Statsrådet TOBIAS BILLSTRÖM (M):
          </note>
          <u xml:id="i-948f9cbdea0cad09-101" next="i-948f9cbdea0cad09-102" who="Q3112958">
            <seg>
              Herr talman! Det tål kanske att upprepas att de människor som
              nu återvänder från Sverige till Irak med tvång är människor som
              har fått sin sak prövad i svensk domstol. Frågan om deras skyddsbehov
              baserat på individuella skyddsskäl har avgjorts enligt en rättsprövning
              där vi har fri bevisprövning och där man har fått anföra precis
              vad det än månde vara i den asylansökan som man har lämnat in.
              Det är viktigt att påpeka det. Europadomstolen för de mänskliga
              rättigheterna avgjorde att det krävs individuella skäl för att
              få lov att stanna i Sverige. Det vill jag påpeka i det här sammanhanget.
            </seg>
          </u>
          <u xml:id="i-948f9cbdea0cad09-102" prev="i-948f9cbdea0cad09-101" who="Q3112958">
            <seg>
              Jag tycker också att Yilmaz Kerimo ger en mycket svart bild i
              relation till verkligheten. Det är 5 000 irakier som har lämnat
              Sverige frivilligt sedan återtagandeavtalet undertecknades 2008
              och bara 800 har skickats tillbaka med tvång. Det är viktigt att
              komma ihåg att Sverige är och förblir det land i Europeiska unionen
              som har erbjudit flest irakier oavsett etnicitet, nationalitet
              eller religiöst ursprung skydd. Det tål kanske också att upprepas.
            </seg>
          </u>
          <note>
            Olje- och gasprospektering i Arktis
          </note>
          <note type="speaker">
            Anf. 38 MATILDA ERNKRANS (S):
          </note>
          <u xml:id="i-948f9cbdea0cad09-103" next="i-948f9cbdea0cad09-106" who="Q3373058">
            <seg>
              Herr talman! Vi har bara en jord, vår planet. Vi har den till
              låns en tid. Efter oss kommer nya generationer som också vill
              andas, leva, verka och bo på vår planet. Min fråga går till den
              minister som i dag svarar för hela regeringen.
            </seg>
          </u>
          <u xml:id="i-948f9cbdea0cad09-104" prev="i-948f9cbdea0cad09-103" who="Q3373058">
            <seg>
              Jag är mycket oroad över att det skandalomsusade brittiska oljebolaget
              BP nu har vittgående planer på att tillsammans med ett ryskt oljebolag
              börja leta efter olja och gas i den känsliga havsmiljön i Norra
              ishavet i Arktis.
            </seg>
          </u>
          <u xml:id="i-948f9cbdea0cad09-105" prev="i-948f9cbdea0cad09-103" who="Q3373058">
            <seg>
              Vi har fortfarande bilderna från olyckan i Mexikanska golfen
              kvar på våra näthinnor. Det kommer att ta år att arbeta med skador
              från oljeolyckan som inträffade. Det tog månader att stoppa läckan.
              Det kommer att ta decennier för ekosystemet att hämta sig.
            </seg>
          </u>
          <u xml:id="i-948f9cbdea0cad09-106" prev="i-948f9cbdea0cad09-103" who="Q3373058">
            <seg>
              En olycka i Arktis skulle få förödande konsekvenser. En olycka
              lik den i Mexikanska golfen som BP var ansvarig för skulle här
              få ännu större konsekvenser. Hur tänker den svenska regeringen
              agera för att stoppa jakten på olja och gas i Arktis?
            </seg>
          </u>
          <note type="speaker">
            Anf. 39 Landsbygdsminister ESKIL ERLANDSSON (C):
          </note>
          <u xml:id="i-948f9cbdea0cad09-107" who="Q3058054">
            <seg>
              Herr talman! Jag förutsätter att den här typen av aktiviteter
              föregås av prövning enligt de internationella avtal och överenskommelser
              som finns på olika och alla områden i stort och som inkluderar
              områden som inte ägs av någon.
            </seg>
          </u>
          <note type="speaker">
            Anf. 40 MATILDA ERNKRANS (S):
          </note>
          <u xml:id="i-948f9cbdea0cad09-108" next="i-948f9cbdea0cad09-111" who="Q3373058">
            <seg>
              Herr talman! Problemet är att det inte finns något sådant avtal
              när det gäller Arktis. Sverige blir nu ordförandeland i Arktiska
              rådet och har alla möjligheter att agera för att få till en chans
              att skydda Arktis på samma sätt som Antarktis är skyddat.
            </seg>
          </u>
          <u xml:id="i-948f9cbdea0cad09-109" prev="i-948f9cbdea0cad09-108" who="Q3373058">
            <seg>
              Men den svenska regeringen möter det här med tystnad. Det svar
              jag får av ansvarig minister, som svarar för hela regeringen här
              i dag, är beklämmande. Jag hoppas att den svenska regeringen är
              beredd att agera för att skydda Arktis. Jag tycker att det finns
              ett ansvar som den svenska regeringen har i och med ordförandeskapet
              i Arktiska rådet. Man måste ta detta ansvar för människor och
              miljö.
            </seg>
          </u>
          <u xml:id="i-948f9cbdea0cad09-110" prev="i-948f9cbdea0cad09-108" who="Q3373058">
            <seg>
              Jag blir bekymrad eftersom jag vet att vi har en alliansregering
              som har tillåtit att en gasledning dras genom Östersjön. Vi har
              svenska isbrytare som hyrs ut av Sjöfartsverket för att hjälpa
              till med oljeletningen i Arktis. Jag blir bekymrad, för det känns
              som att oljelobbyn har tumme med den svenska alliansregeringen.
            </seg>
          </u>
          <u xml:id="i-948f9cbdea0cad09-111" prev="i-948f9cbdea0cad09-108" who="Q3373058">
            <seg>
              Nu är det dags att agera. Vad tänker den svenska regeringen göra?
            </seg>
          </u>
          <note type="speaker">
            Anf. 41 Landsbygdsminister ESKIL ERLANDSSON (C):
          </note>
          <u xml:id="i-948f9cbdea0cad09-112" next="i-948f9cbdea0cad09-113" who="Q3058054">
            <seg>
              Herr talman! Då det är på det sätt som ledamoten säger, att Sverige
              det här året är ordförande i Arktiska rådet, ämnar jag ta upp
              frågan med den representation vi har där för att se hur vi kan
              komma fram.
            </seg>
          </u>
          <u xml:id="i-948f9cbdea0cad09-113" prev="i-948f9cbdea0cad09-112" who="Q3058054">
            <seg>
              Det svenska biståndet till Vitryssland
            </seg>
          </u>
          <note type="speaker">
            Anf. 42 MARIETTA DE POURBAIX-LUNDIN (M):
          </note>
          <u xml:id="i-948f9cbdea0cad09-114" next="i-948f9cbdea0cad09-116" who="Q4973390">
            <seg>
              Herr talman! Efter valet i Vitryssland, Belarus, förra året i
              december slocknade de små ljusen av hopp även om förhoppningarna
              var väldigt små. Det var omfattande valfusk, som vi hörde tidigare,
              massarresteringar, förhör hos KGB, som det fortfarande heter i
              Vitryssland, oppositionskandidater i fängelse och husrannsakan
              hos deras familjer.
            </seg>
          </u>
          <u xml:id="i-948f9cbdea0cad09-115" prev="i-948f9cbdea0cad09-114" who="Q4973390">
            <seg>
              Lukasjenko visade sitt rätta ansikte. Vi hörde att EU kommer
              att agera mot regimen, och det hoppas jag att man gör. Men det
              vitryska folket behöver allt stöd de kan få från oss när det gäller
              demokrati, mänskliga rättigheter och rättsstatsprinciper så att
              dessa också ska kunna finnas i Vitryssland.
            </seg>
          </u>
          <u xml:id="i-948f9cbdea0cad09-116" prev="i-948f9cbdea0cad09-114" who="Q4973390">
            <seg>
              Min fråga går till biståndsminister Gunilla Carlsson. Hur är
              det med det svenska biståndet till Vitryssland, Belarus? Har strategin
              ändrats efter det som hände i och med katastroferna kring valet
              och efter valet i Vitryssland?
            </seg>
          </u>
          <note type="speaker">
            Anf. 43 Statsrådet GUNILLA CARLSSON (M):
          </note>
          <u xml:id="i-948f9cbdea0cad09-117" next="i-948f9cbdea0cad09-119" who="Q458162">
            <seg>
              Herr talman! Jag tackar för frågan. Jag tackar också den svenska
              riksdagen som hade flera valobservatörer på plats. Vi ser nu resultatet
              av valet i Belarus. Det är icke rättvist genomfört, och det har
              varit fruktansvärda repressalier mot den demokratiska oppositionen
              efteråt med bilder som berör alla och som engagerar många i Sverige,
              där vi har många aktiva.
            </seg>
          </u>
          <u xml:id="i-948f9cbdea0cad09-118" prev="i-948f9cbdea0cad09-117" who="Q458162">
            <seg>
              Partipolitiska organisationer och andra ställer nu samma fråga
              som ledamoten: Vad händer med det svenska biståndet? Tidigare
              har det varit inriktat på att på bredden försöka öppna upp Vitryssland
              och se till att vi kan ha exponering för transition, för mer av
              frihet, mot förtrycket och se till att det blir en ökad EU-förståelse.
            </seg>
          </u>
          <u xml:id="i-948f9cbdea0cad09-119" prev="i-948f9cbdea0cad09-117" who="Q458162">
            <seg>
              Mycket av detta försvåras nu när diktatorn Lukasjenko har slagit
              till så pass hårt. Därför måste vi från alliansregeringen fundera
              på hur den kommande strategin ska se ut. Jag vill att vi fortsätter
              använda lika mycket pengar ungefär 100 miljoner kronor. Jag vill
              att vi kalibrerar dem på så sätt att vi verkligen når demokratiska
              dissidenter och medier. Men vi ska också ha ingångar till alla
              de vitryssar som drömmer om någonting annat om frihet och förändring.
              Vi ska ha möjlighet att stötta och underbygga en i framtiden möjlig
              transition. Därför ska vi inte stänga ned allt, utan snarare fundera
              på hur vi når studenter och universitet och hur vi på bredden
              når vitryssar som kan vara goda förändringsaktörer.
            </seg>
          </u>
          <note type="speaker">
            Anf. 44 MARIETTA DE POURBAIX-LUNDIN (M):
          </note>
          <u xml:id="i-948f9cbdea0cad09-120" next="i-948f9cbdea0cad09-121" who="Q4973390">
            <seg>
              Herr talman! Jag träffade också flera från oppositionen i går
              när vi hade ett möte här i riksdagen. De säger till oss: Ni har
              nyckeln till våra celler! Det handlar alltså om dem som sitter
              fångna.
            </seg>
          </u>
          <u xml:id="i-948f9cbdea0cad09-121" prev="i-948f9cbdea0cad09-120" who="Q4973390">
            <seg>
              Min följdfråga är: Hur ska man kunna garantera att biståndet
              inte hamnar i fel händer utan i rätta händer? Och finns det beredskap
              från regeringen om situationen blir ännu värre i Vitryssland för
              att göra ännu mer när det gäller biståndet till landet?
            </seg>
          </u>
          <note type="speaker">
            Anf. 45 Statsrådet GUNILLA CARLSSON (M):
          </note>
          <u xml:id="i-948f9cbdea0cad09-122" next="i-948f9cbdea0cad09-125" who="Q458162">
            <seg>
              Herr talman! Svaret är ja. Men det finns också en medvetenhet
              om att biståndet de facto verkar i svåra miljöer i länder som
              inte ser ut som Sverige. Här är det nu en ytterligare ansträngning
              som gör att vi mycket noga arbetar med detta tillsammans med våra
              partner. Det handlar dels om givarsamordning med våra polska och
              litauiska vänner, dels om alla de ögon och öron som finns i Sverige
              och de vitryska oppositionella demokratiska krafter som nu blir
              våra viktiga partner.
            </seg>
          </u>
          <u xml:id="i-948f9cbdea0cad09-123" prev="i-948f9cbdea0cad09-122" who="Q458162">
            <seg>
              Det finns alltid en risk med biståndet; det kan i vissa former
              underlätta för diktatorn för regimen. Men vi ska göra vad vi kan.
              Vi kommer inte, anser jag, i den strategi som vi nu kommer att
              lägga fram att stänga ned precis allting. Vi måste kunna se hur
              vi når utanför Minsk och hur vi kanske kan fortsätta jobba med
              en del lokala organisationer även om det kommer i närheten av
              den vitryska regimen för att kunna hålla öppet kring miljö- och
              naturvård, exempelvis.
            </seg>
          </u>
          <u xml:id="i-948f9cbdea0cad09-124" prev="i-948f9cbdea0cad09-122" who="Q458162">
            <seg>
              Det blir en oerhört svår balansgång. Som jag sade till en ledamot
              tidigare: Jag är glad om vi blir granskade på denna punkt, men
              jag är också glad för alla de intryck och inspel som vi får så
              att vi får en samlad svensk samarbetsstrategi för vårt engagemang
              för den vitryska befolkningen.
            </seg>
          </u>
          <u xml:id="i-948f9cbdea0cad09-125" prev="i-948f9cbdea0cad09-122" who="Q458162">
            <seg>
              Sjukförsäkringen
            </seg>
          </u>
          <note type="speaker">
            Anf. 46 EVA-LENA JANSSON (S):
          </note>
          <u xml:id="i-948f9cbdea0cad09-126" next="i-948f9cbdea0cad09-130" who="Q3374622">
            <seg>
              Herr talman! Tidigare i frågestunden har både Gunvor G Ericson
              och Tomas Eneroth ställt frågor till socialförsäkringsminister
              Ulf Kristersson. Orsaken till att vi diskuterar dessa frågor är
              regeringens misslyckande med sjukförsäkringen.
            </seg>
          </u>
          <u xml:id="i-948f9cbdea0cad09-127" prev="i-948f9cbdea0cad09-126" who="Q3374622">
            <seg>
              I svaret till både Tomas Eneroth och Gunvor G Ericson pratar
              socialförsäkringsministern om en bra och framgångsrik försäkring.
              Han pratar också om att han bara har varit minister i ungefär
              100 dagar och att man därav inte har gjort någonting åt denna
              fråga, som var en av de största frågorna i valrörelsen.
            </seg>
          </u>
          <u xml:id="i-948f9cbdea0cad09-128" prev="i-948f9cbdea0cad09-126" who="Q3374622">
            <seg>
              Min fråga till ministern är: Varför agerar man inte? Varför måste
              man vänta tills man har suttit i kanske ett år innan någonting
              händer?
            </seg>
          </u>
          <u xml:id="i-948f9cbdea0cad09-129" prev="i-948f9cbdea0cad09-126" who="Q3374622">
            <seg>
              Fotamputerade diabetiker, cancersjuka och schizofrena det är
              den grupp som nu är långvarigt beroende av socialbidrag och som
              fylls på när sjuka inte längre får sjukförsäkring. Många av dem
              som blir utförsäkrade är personer som har varit sjuka och som
              fortfarande är sjuka.
            </seg>
          </u>
          <u xml:id="i-948f9cbdea0cad09-130" prev="i-948f9cbdea0cad09-126" who="Q3374622">
            <seg>
              Jag skulle gärna vilja ha svar på frågan till statsrådet.
            </seg>
          </u>
          <note type="speaker">
            Anf. 47 Statsrådet ULF KRISTERSSON (M):
          </note>
          <u xml:id="i-948f9cbdea0cad09-131" next="i-948f9cbdea0cad09-133" who="Q1780398">
            <seg>
              Herr talman! Med all respekt: Det duger inte riktigt att först
              måla upp en bild av elände och därefter fråga varför vi inte gör
              någonting åt det. Det är helt enkelt osant. Vi kan tycka olika
              om huruvida detta har varit framgångsrikt eller inte. Jag vidhåller
              att hälften så många som är sjukskrivna hälften så länge är en
              framgång. Det är 100 000 färre sjukskrivna i dag än 2006. Det
              är 100 000 färre förtidspensionerade i dag än 2006. Detta är framgångar.
            </seg>
          </u>
          <u xml:id="i-948f9cbdea0cad09-132" prev="i-948f9cbdea0cad09-131" who="Q1780398">
            <seg>
              Det är inte problemfritt. Det har jag sagt från dag ett. Jag
              har pekat på flera väsentliga problem: övergångar mellan Försäkringskassan
              och Arbetsförmedlingen, de unga förtidspensionerade och ekonomisk
              oro. Det finns väsentliga frågor. Dem jobbar jag med sedan den
              första veckan, då jag tillträdde.
            </seg>
          </u>
          <u xml:id="i-948f9cbdea0cad09-133" prev="i-948f9cbdea0cad09-131" who="Q1780398">
            <seg>
              Jag har hela tiden sagt att vi avser att återkomma under våren
              med analys och samlade förslag till de förändringar som vi tror
              behövs inom ramen nota bene för en reform som ligger fast. Det
              sker inom ramen för att vi inte tänker riva upp de väsentliga
              förändringar som har lett fram till framgångarna.
            </seg>
          </u>
          <note type="speaker">
            Anf. 48 EVA-LENA JANSSON (S):
          </note>
          <u xml:id="i-948f9cbdea0cad09-134" next="i-948f9cbdea0cad09-137" who="Q3374622">
            <seg>
              Herr talman! Vi har ett statsråd som verkar vara ovanligt nöjd
              med situationen. Det är klart att man kan se att det finns människor
              som har kommit ur denna situation på ett bra sätt. Men jag försöker
              peka på de misslyckanden som regeringen har gjort.
            </seg>
          </u>
          <u xml:id="i-948f9cbdea0cad09-135" prev="i-948f9cbdea0cad09-134" who="Q3374622">
            <seg>
              Ulf Kristersson och statsminister Reinfeldt använder sig av ord
              som att det är viktigt att vara ödmjuk och att det är viktigt
              att vara försiktig när man ska förändra någonting eftersom man
              har så dålig grund att stå på. Det man genomförde för två år sedan
              är alltså så dåligt att man inte klarar av att genomföra någon
              förändring. Då är det tydligen bättre att behålla misstagen.
            </seg>
          </u>
          <u xml:id="i-948f9cbdea0cad09-136" prev="i-948f9cbdea0cad09-134" who="Q3374622">
            <seg>
              Jag tycker att det är beklagligt. Vi ser att människor drabbas
              hårt. Detta får effekter, och det är därför Sveriges Kommuner
              och Landsting nu utreder hur många av dem som i dag är sjuka och
              tvingas leva på socialbidrag som nekas sjukersättning.
            </seg>
          </u>
          <u xml:id="i-948f9cbdea0cad09-137" prev="i-948f9cbdea0cad09-134" who="Q3374622">
            <seg>
              Herr talman! Jag förväntar mig inte att få något mer svar från
              Ulf Kristersson, för han är uppenbarligen ganska nöjd med situationen.
            </seg>
          </u>
          <note type="speaker">
            Anf. 49 Statsrådet ULF KRISTERSSON (M):
          </note>
          <u xml:id="i-948f9cbdea0cad09-138" next="i-948f9cbdea0cad09-140" who="Q1780398">
            <seg>
              Herr talman! Det där är en rent felaktigt beskrivning av situationen.
              Jag vet inte hur jag ska kunna förklara så att du förstår vad
              jag menar, Eva-Lena Jansson, när jag säger att jag i grund och
              botten är nöjd med färdriktningen i sjukreformen. Jag är nöjd
              med att vi har lyckats med en väsentlig svängning och förändring
              av antalet sjukskrivna i Sverige. Det är en gigantisk framgång
              som adresserar precis de problem som ni för ett antal år sedan
              också pekade på men har glömt bort på vägen. Det ligger i den
              ena vågskålen.
            </seg>
          </u>
          <u xml:id="i-948f9cbdea0cad09-139" prev="i-948f9cbdea0cad09-138" who="Q1780398">
            <seg>
              I den andra vågskålen ligger ett antal väsentliga problem, som
              jag inte någon gång har duckat för och som jag vill medverka till
              att förändra så att de löses utan att vi river upp allt det som
              fungerar.
            </seg>
          </u>
          <u xml:id="i-948f9cbdea0cad09-140" prev="i-948f9cbdea0cad09-138" who="Q1780398">
            <seg>
              Jag förstår att det här är en nyansrikedom som är svår att få
              igenom i ett politiskt samtal, men det är exakt detta vi sysslar
              med just nu. Och även om det inte går fram i varje nyans kommer
              vi att fullfölja det arbetet. Vi kommer tillbaka under våren med
              de förslag som vi tror löser problem utan att vi går tillbaka
              till ett läge där 73 000 personer förtidspensioneras varje år.
            </seg>
          </u>
          <note>
            Kontrollen av djurfoder
          </note>
          <note type="speaker">
            Anf. 50 KEW NORDQVIST (MP):
          </note>
          <u xml:id="i-948f9cbdea0cad09-141" next="i-948f9cbdea0cad09-142" who="Q6015942">
            <seg>
              Herr talman! I Tyskland har man upptäckt dioxin i fodermedel
              till bland annat fjäderfä och grisar. Det förgiftade fodret har
              spårats även till Danmark. Det har lett till att tusentals gårdar
              har stängts ned, vilket har medfört stora bekymmer för många lantbrukare.
              Vi hade en liknande situation här i Sverige med kadavermjölet
              som många av oss minns. Det fick stora konsekvenser för många
              enskilda lantbrukare. Gemensamt för dessa händelser verkar vara
              foderindustrins jakt efter billiga råvaror. Även enskilda svenska
              bönder kan lockas att direktimportera billigt foder.
            </seg>
          </u>
          <u xml:id="i-948f9cbdea0cad09-142" prev="i-948f9cbdea0cad09-141" who="Q6015942">
            <seg>
              I skenet av dioxinskandalen i den tyska foderindustrin vill jag
              ställa en fråga till landsbygdsminister Eskil Erlandsson. Föranleder
              den senaste händelsen i Tyskland regeringen att se över kontrollen
              av foderindustrin och foderimporten?
            </seg>
          </u>
          <note type="speaker">
            Anf. 51 Landsbygdsminister ESKIL ERLANDSSON (C):
          </note>
          <u xml:id="i-948f9cbdea0cad09-143" next="i-948f9cbdea0cad09-144" who="Q3058054">
            <seg>
              Herr talman! Vi har system för både kontroll och uppföljning
              av de fodermedel som används inom landet och som importeras till
              respektive exporteras från vårt land.
            </seg>
          </u>
          <u xml:id="i-948f9cbdea0cad09-144" prev="i-948f9cbdea0cad09-143" who="Q3058054">
            <seg>
              På den fråga som inte ställdes, det vill säga om det här har
              kommit till vårt land, är svaret från de myndigheter som har ansvaret
              att följa upp den här typen händelser: Nej, det har det inte.
            </seg>
          </u>
          <note type="speaker">
            Anf. 52 KEW NORDQVIST (MP):
          </note>
          <u xml:id="i-948f9cbdea0cad09-145" next="i-948f9cbdea0cad09-146" who="Q6015942">
            <seg>
              Herr talman! Tyska konsumenter väljer bort sitt eget tyska griskött.
              I Tyskland slaktas ungefär 55 miljoner grisar per år och i Sverige
              3 miljoner grisar. Detta sagt för att vi ska få lite proportioner
              på det hela. Det här köttet exporteras nu till lågt pris, bland
              annat till Sverige. Här kan det bli råvaror i olika sammansatta
              charkprodukter som till exempel korv. Då behöver man inte ursprungsmärka.
              Likaså letar sig köttet ut i restaurangledet. Det här leder till
              en prispress på svenska slakterier och slår slutligen mot svenska
              bönder. Det har redan medfört beslut om sänkta avräkningspriser
              på griskött.
            </seg>
          </u>
          <u xml:id="i-948f9cbdea0cad09-146" prev="i-948f9cbdea0cad09-145" who="Q6015942">
            <seg>
              Tycker landsbygdsministern att detta är okej, eller tänker ni
              skärpa införselkontrollen?
            </seg>
          </u>
          <note type="speaker">
            Anf. 53 Landsbygdsminister ESKIL ERLANDSSON (C):
          </note>
          <u xml:id="i-948f9cbdea0cad09-147" next="i-948f9cbdea0cad09-149" who="Q3058054">
            <seg>
              Herr talman! Likväl som när det gäller fodermedel som importeras
              till vårt land är det självklart med en kontroll av livsmedel
              och ingredienser i livsmedel som importeras till vårt land. De
              får inte innehålla vissa saker, till exempel dioxin, över de fastställda
              gränsvärden som finns på det här området och på många andra områden.
              Jag bedömer att den risk som skulle kunna tänkas uppstå inte kan
              uppstå eftersom den typen av livsmedel inte får försäljas, inte
              ens i Tyskland, och därtill kontrolleras livsmedel om de exporteras
              till exempel till Sverige.
            </seg>
          </u>
          <u xml:id="i-948f9cbdea0cad09-148" prev="i-948f9cbdea0cad09-147" who="Q3058054">
            <seg>
              Vad beträffar märkningsfrågorna är det på det sättet, vilket
              jag tror att ledamoten väl känner till, att det är fullt tillåtet
              att märka livsmedel. Det kanske till och med är en fördel för
              en producent att göra det för att framhäva en regional identitet
              eller att en produkt är framställd någonstans och har ett ursprung,
              kanske ned på gårdsnivå. På så sätt kan det kanske vara en konkurrensfördel.
              Den möjligheten finns, herr talman.
            </seg>
          </u>
          <u xml:id="i-948f9cbdea0cad09-149" prev="i-948f9cbdea0cad09-147" who="Q3058054">
            <seg>
              EU:s finansmarknad
            </seg>
          </u>
          <note type="speaker">
            Anf. 54 MONICA GREEN (S):
          </note>
          <u xml:id="i-948f9cbdea0cad09-150" next="i-948f9cbdea0cad09-152" who="Q3358763">
            <seg>
              Herr talman! Jag tänker fråga EU-ministern om den oro och den
              instabilitet på finansmarknaden som finns i EU för närvarande.
              Bankmarknaden är väldigt instabil. Vi har sett starka ekonomier
              och ekonomer som uttalat sig och sagt att de här länderna är väldigt
              starka, och rätt vad det är dyker de för att de har varit aggressiva
              i sin marknadsföring. Människor har lånat pengar utan att den
              som har lånat ut har tagit något ansvar. Det gäller utländska
              banker i Sverige, och det gäller svenska banker i andra länder.
            </seg>
          </u>
          <u xml:id="i-948f9cbdea0cad09-151" prev="i-948f9cbdea0cad09-150" who="Q3358763">
            <seg>
              Nu har EU bestämt sig, och vi socialdemokrater är för att vi
              ska ha mer reglering för att vi ska kunna komma åt den galopperande
              kapitalismen så att inte den lilla människan kommer i kläm.
            </seg>
          </u>
          <u xml:id="i-948f9cbdea0cad09-152" prev="i-948f9cbdea0cad09-150" who="Q3358763">
            <seg>
              Men vad gör EU-ministern? Vad diskuterar hon med sina kolleger
              ute i Europa för att få en stabilare finansmarknad i EU?
            </seg>
          </u>
          <note type="speaker">
            Anf. 55 Statsrådet BIRGITTA OHLSSON (FP):
          </note>
          <u xml:id="i-948f9cbdea0cad09-153" next="i-948f9cbdea0cad09-155" who="Q429001">
            <seg>
              Herr talman! Den fråga som Monica Green lyfter upp nu ligger
              primärt på finansminister Anders Borg. På de möten som jag deltar
              i som EU-minister, nämligen det allmänna rådet som förbereder
              statsministrarnas europeiska råd, diskuterar vi ekonomiska frågor
              men då på ett mer övergripande plan, exempelvis den mångåriga
              budgetramen och frågor som rör något som har varit väldigt viktigt
              nu, nämligen att skapa en stabilitetsmekanism.
            </seg>
          </u>
          <u xml:id="i-948f9cbdea0cad09-154" prev="i-948f9cbdea0cad09-153" who="Q429001">
            <seg>
              Jag skulle vilja koppla det till just Monica Greens fråga. Vi
              vet att många länder inom Europeiska unionen har befunnit sig
              i en finansiell kris. Det gäller både länder som har euron som
              valuta och länder som inte tillhör eurozonen. Det är väldigt viktigt
              att man skapar ett stabilt EU och en stabil eurozon. Det är något
              som ligger i Sveriges intresse. Den här skuldkrisen har, om något,
              illustrerat att vi alla sitter i samma båt. Det som sker i en
              del länder påverkar också oss i Sverige och Tyskland som har mycket
              mer stabila ekonomier.
            </seg>
          </u>
          <u xml:id="i-948f9cbdea0cad09-155" prev="i-948f9cbdea0cad09-153" who="Q429001">
            <seg>
              Frågor som har varit uppe har exempelvis handlat om skuldsanering,
              om att genomföra reformer och om att skapa en mer tillväxtbefrämjande
              politik.
            </seg>
          </u>
          <note type="speaker">
            Anf. 56 MONICA GREEN (S):
          </note>
          <u xml:id="i-948f9cbdea0cad09-156" next="i-948f9cbdea0cad09-157" who="Q3358763">
            <seg>
              Herr talman! Jag tänkte inte på att Birgitta Ohlsson inte har
              någon egen fråga, utan det är faktiskt så att jag ville att EU-ministern
              ska diskutera de här frågorna. Det här gäller mycket av framtiden
              för hela Europa. Det handlar om hur vi ska kunna samarbeta och
              reglera en galopperande kapitalistisk ekonomi så att inte den
              lilla människan, som vanligt, kommer i kläm när banker rasar samman
              och inte har tagit sitt ansvar. Det gäller såväl utländska banker
              i Sverige som svenska banker i andra länder.
            </seg>
          </u>
          <u xml:id="i-948f9cbdea0cad09-157" prev="i-948f9cbdea0cad09-156" who="Q3358763">
            <seg>
              Vi har alla ett ansvar. Jag tycker att EU-ministern har ett mycket
              stort ansvar att diskutera med sina kolleger så att vi inte hamnar
              i samma läge igen utan hjälps åt med att bygga upp stabila instrument.
              Vi måste ha insyn och regleringsmyndigheter på det här området.
            </seg>
          </u>
          <note type="speaker">
            Anf. 57 Statsrådet BIRGITTA OHLSSON (FP):
          </note>
          <u xml:id="i-948f9cbdea0cad09-158" next="i-948f9cbdea0cad09-160" who="Q429001">
            <seg>
              Herr talman! I den svenska regeringen är fördelningen sådan att
              vi har en finansminister som heter Anders Borg. Vi har också Peter
              Norman som kanske är den minister som har mest och störst ansvar
              i de här specifika frågorna.
            </seg>
          </u>
          <u xml:id="i-948f9cbdea0cad09-159" prev="i-948f9cbdea0cad09-158" who="Q429001">
            <seg>
              Den fråga som Monica Green tar upp handlar om ett bredare perspektiv
              på hur vi ska klara framtida kriser. Därför har vi skapat en stabilitetsmekanism.
              Sverige deltar inte i den på ett aktivt sätt i och med att vi
              inte tillhör eurozonen, men samtidigt sitter vi i samma båt. Vi
              har till exempel varit med och solidariskt stött Irland. Det har
              också andra länder som inte har euron, som Storbritannien, gjort.
              En solidaritet över nationsgränserna är oerhört viktigt, och det
              tror jag att de flesta av oss i denna kammare, oavsett politisk
              hemvist, kan hålla med om.
            </seg>
          </u>
          <u xml:id="i-948f9cbdea0cad09-160" prev="i-948f9cbdea0cad09-158" who="Q429001">
            <seg>
              Den svenska biståndspolitiken
            </seg>
          </u>
          <note type="speaker">
            Anf. 58 FINN BENGTSSON (M):
          </note>
          <u xml:id="i-948f9cbdea0cad09-161" next="i-948f9cbdea0cad09-163" who="Q5570168">
            <seg>
              Herr talman! Biståndsminister Gunilla Carlsson har enligt min
              mening under den gångna mandatperioden reformerat den svenska
              biståndspolitiken på ett sätt som visar prov både på fräscht nytänkande
              och på politiskt mod.
            </seg>
          </u>
          <u xml:id="i-948f9cbdea0cad09-162" prev="i-948f9cbdea0cad09-161" who="Q5570168">
            <seg>
              Jag hörde en kort intervju med statsrådet i början av november
              förra året där statsrådet skisserade riktlinjerna för den svenska
              biståndsinriktningen under den kommande mandatperioden. Här framkom
              att Gunilla Carlsson vill ha ett fokus på att stärka kvinnors
              roll i samhället, och det gäller även barn och ungdomar, och att
              detta knyts till en så kallad transparensgaranti i biståndet.
              Det är mycket välkommet.
            </seg>
          </u>
          <u xml:id="i-948f9cbdea0cad09-163" prev="i-948f9cbdea0cad09-161" who="Q5570168">
            <seg>
              Min fråga till biståndsministern är: Hur avser biståndsministern
              mer konkret att genomföra detta i den svenska biståndspolitikens
              utveckling när vi nu riktar in oss mot nya, viktiga och fokuserade
              mål?
            </seg>
          </u>
          <note type="speaker">
            Anf. 59 Statsrådet GUNILLA CARLSSON (M):
          </note>
          <u xml:id="i-948f9cbdea0cad09-164" next="i-948f9cbdea0cad09-166" who="Q458162">
            <seg>
              Herr talman! Ledamoten Finn Bengtsson tog upp något som jag tror
              är viktigt att ifrågasätta lite mer från svensk sida. Ska vi inte
              fokusera ytterligare för att lära oss vad det är som leder till
              resultat och hur vi bäst också kan stötta krafter som i dag inte
              är tillräckligt utnyttjade? Då pratar jag faktiskt om att utnyttja
              kvinnor i utvecklingssamarbete. Många av jordens kvinnor får inte
              komma till tals för att bidra till kunskapsspridning och för att
              bidra som arbetstagare, företagare och entreprenörer. De är förvägrade
              sina rättigheter. Många dör alldeles för tidigt i barnsäng. Många
              får inte tillgång till mediciner, utbildning och mänskliga rättigheter
              som att rösta och forma sin egen framtid.
            </seg>
          </u>
          <u xml:id="i-948f9cbdea0cad09-165" prev="i-948f9cbdea0cad09-164" who="Q458162">
            <seg>
              Vi måste stötta världens kvinnor bättre. Ett sätt som jag tror
              på är att fokusera det svenska biståndet på att se det som andra
              kanske inte har varit inne på tillräckligt mycket. Därför har
              jag just nämnt kvinnor som en väldigt viktig målgrupp för det
              svenska biståndet framöver. Det är viktigt att vi börjar tänka
              så. Vi kan fokusera mer och bli mer tydliga och därmed också utveckla
              verktygen.
            </seg>
          </u>
          <u xml:id="i-948f9cbdea0cad09-166" prev="i-948f9cbdea0cad09-164" who="Q458162">
            <seg>
              Det är därför jag i början av mandatperioden har slängt ut den
              här typen av frågeställningar. Jag tror att de fortsatta förändringar
              som behöver ske också behöver ske i brett samförstånd så att det
              finns en långsiktighet i detta och ett fortsatt starkt engagemang
              för utvecklingsfrågor.
            </seg>
          </u>
          <note type="speaker">
            Anf. 60 FINN BENGTSSON (M):
          </note>
          <u xml:id="i-948f9cbdea0cad09-167" next="i-948f9cbdea0cad09-169" who="Q5570168">
            <seg>
              Herr talman! Tack, ministern, för ett bra svar!
            </seg>
          </u>
          <u xml:id="i-948f9cbdea0cad09-168" prev="i-948f9cbdea0cad09-167" who="Q5570168">
            <seg>
              Jag skulle vilja stanna kvar lite grann vid just mödradödligheten.
              Unicef konstaterar att risken att dö i barnsäng är ungefär 1 på
              17 400 i Sverige medan risken till exempel i Niger är 1 på 7.
              Man konstaterar vidare att hela 99 procent av all mödradödlighet
              sker i utvecklingsländer, varav hälften i Afrika. En viktig del
              av förklaringen är att hälften av kvinnorna i utvecklingsländerna
              föder sina barn utan assistans av sjukvårdspersonal.
            </seg>
          </u>
          <u xml:id="i-948f9cbdea0cad09-169" prev="i-948f9cbdea0cad09-167" who="Q5570168">
            <seg>
              Då är min följdfråga: Arbetar biståndsministern till exempel
              med socialministern, Socialdepartementet och även Utbildningsdepartement
              i fråga om hur svensk förlossningsvård både kan utvecklas och
              komma biståndsländer till del?
            </seg>
          </u>
          <note type="speaker">
            Anf. 61 Statsrådet GUNILLA CARLSSON (M):
          </note>
          <u xml:id="i-948f9cbdea0cad09-170" next="i-948f9cbdea0cad09-171" who="Q458162">
            <seg>
              Herr talman! Ledamoten Finn Bengtsson har en bakgrund just i
              hälsosektorn och vet vilket behovet av att kvinnor får vård är.
              Det främsta skälet till att kvinnor är frånvarande på arbetsmarknaden
              i utvecklingsländerna är att de har blivit skadade i samband med
              förlossning och graviditet. Det är en stor produktivitetsförlust,
              och det är därför vi vill investera mer i kampen mot mödradödlighet
              och för kvinnors hälsa.
            </seg>
          </u>
          <u xml:id="i-948f9cbdea0cad09-171" prev="i-948f9cbdea0cad09-170" who="Q458162">
            <seg>
              Vi gör det inom ramen för ett arbete som Sida har tagit ansvar
              för, där Socialdepartementet och mina delar av regeringens verksamhet
              är delaktiga. Där jobbar vi tillsammans med bland annat RFSU,
              folk från professionen och forskare för att titta på hur vi kan
              skärpa Sveriges bistånd på detta område. Vi brukar lite populärt
              kalla det MDG 5, och det är ett av de åtta utvecklingsmål som
              FN har satt upp till 2015. Vi har sett att det är någonting som
              är underfinansierat, och vi behöver utveckla verktygen. Vi ser
              också att Sverige kan spela en avgörande roll för världens kvinnor
              med den kunskap som finns i vårt land.
            </seg>
          </u>
          <note type="speaker">
            Anf. 62 TALMANNEN:
          </note>
          <u xml:id="i-948f9cbdea0cad09-172" who="unknown">
            <seg>
              Därmed är dagens frågestund avslutad. Vi tackar deltagande statsråd
              och ledamöter.
            </seg>
          </u>
          <note>
            4 § Godkännande av ett utökat åtagande under Internationella
            valutafondens modifierade nya lånearrangemang (NAB)
          </note>
          <note>
            Föredrogs
          </note>
          <u xml:id="i-948f9cbdea0cad09-173" who="unknown">
            <seg>
              Talmannen konstaterade att ingen talare var anmäld.
            </seg>
          </u>
          <note>
            5 § Politiska alternativ för främjande av en europeisk avtalsrätt
          </note>
          <note>
            Föredrogs
          </note>
          <u xml:id="i-948f9cbdea0cad09-174" who="unknown">
            <seg>
              Talmannen konstaterade att ingen talare var anmäld.
            </seg>
          </u>
          <note>
            6 § Mot ett europeiskt område för trafiksäkerhet: politiska riktlinjer
            för trafiksäkerhet 20112020
          </note>
          <note>
            Föredrogs
          </note>
          <u xml:id="i-948f9cbdea0cad09-175" who="unknown">
            <seg>
              Talmannen konstaterade att ingen talare var anmäld.
            </seg>
          </u>
          <note>
            7 § Värdlandsavtal för Europeiska centrumet för förebyggande
            och kontroll av sjukdomar
          </note>
          <note>
            Föredrogs
          </note>
          <note type="speaker">
            Anf. 63 ISABELLA JERNBECK (M):
          </note>
          <u xml:id="i-948f9cbdea0cad09-176" next="i-948f9cbdea0cad09-180" who="Q4956643">
            <seg>
              Herr talman! Jag ska kort redogöra för ett av socialutskottets
              ärenden, och det gäller betänkandet Värdlandsavtal för Europeiska
              centrumet för förebyggande och kontroll av sjukdomar .
            </seg>
          </u>
          <note>
            Här föreslås att regeringen godkänner ett så kallat värdlandsavtal
            mellan Europeiska centrumet för förebyggande och kontroll av sjukdomar,
            här kallat ECDC, och Sveriges regering. Enligt detta avtal ska
            ECDC och dess personal samt familjemedlemmar åtnjuta immunitet
            och privilegier i Sverige. I detta ingår även en ändring i lagen
            om immunitet och privilegier i vissa fall. Ändringen upphäver
            ett samförståndsavtal som undertecknades redan 2005.
          </note>
          <u xml:id="i-948f9cbdea0cad09-177" prev="i-948f9cbdea0cad09-176" who="Q4956643">
            <seg>
              Det europeiska centrumet ECDC har sitt säte i Stockholms län,
              i Solna stad, och har omkring 300 anställda från olika länder.
              Det är ett av EU:s expertorgan och bistår medlemsländer med riktlinjer
              och rådgivning när det gäller att förebygga och hantera smittsamma
              sjukdomar, svara för riskbedömningar och kunskapsutveckling.
            </seg>
          </u>
          <u xml:id="i-948f9cbdea0cad09-178" prev="i-948f9cbdea0cad09-176" who="Q4956643">
            <seg>
              Ett värdlandsavtal ingås regelmässigt mellan en internationell
              organisation eller en EU-institution och regeringen i det land
              där de har sitt säte. Exempel på avtalets innehåll är immunitet
              för personal när det gäller rättsliga förfaranden och deras handlingar
              i tjänsteutövning. Personalen och deras familjer är också undantagna
              från bestämmelser om begränsning av invandring och registrering
              av utlänningar. Vidare finns undantag när det gäller kommunala
              direkta skatter och statliga skatter.
            </seg>
          </u>
          <u xml:id="i-948f9cbdea0cad09-179" prev="i-948f9cbdea0cad09-176" who="Q4956643">
            <seg>
              Är detta då en viktig fråga för Sverige? Jag vill påstå att det
              är en viktig fråga. Det har funnits ett missnöje bland personalen
              därför att det är olika regler beroende på vilken institution
              man arbetar på i olika delar av Europa. Det har till och med funnits
              diskussioner om att man skulle flytta detta centrum. Därför är
              det bra att vi nu säkrar Sveriges roll som värdland för den här
              europeiska institutionen.
            </seg>
          </u>
          <u xml:id="i-948f9cbdea0cad09-180" prev="i-948f9cbdea0cad09-176" who="Q4956643">
            <seg>
              Det är också bra att det är ett enigt utskott som ställer sig
              bakom propositionen och som anser att riksdagen ska anta förslaget
              till lagändring. Jag yrkar därför bifall till förslaget i betänkandet.
              Det finns inga motioner.
            </seg>
          </u>
          <note>
            Överläggningen var härmed avslutad.
          </note>
          <note>
            8 § EU:s budgetstöd till tredjeland i framtiden och EU:s utvecklingspolitik
          </note>
          <note>
            Föredrogs
          </note>
          <note type="speaker">
            Anf. 64 CHRISTIAN HOLM (M):
          </note>
          <u xml:id="i-948f9cbdea0cad09-181" next="i-948f9cbdea0cad09-183" who="Q5109735">
            <seg>
              Herr talman! Utlåtande UU4 handlar om EU:s budgetstöd till tredjeland
              i framtiden. Från utskottets sida anser vi att det är positivt
              att EU tar upp den här frågan och identifierar den genom grönböcker.
              Vi anser också att de grundläggande delarna i EU:s uppfattning
              om politisk styrning och politisk dialog bör ligga till grund
              för bedömningarna gällande budgetstöd. Länder som bryter mot de
              grundläggande principerna bör inte beviljas budgetstöd, enligt
              utskottets uppfattning. Om ett land som har budgetstöd börjar
              bryta mot detta bör EU agera.
            </seg>
          </u>
          <u xml:id="i-948f9cbdea0cad09-182" prev="i-948f9cbdea0cad09-181" who="Q5109735">
            <seg>
              Det här är ett utlåtande som det råder stor enighet om. Som sagt
              är det positivt att det tas upp. Sverige har generellt sett en
              relativt restriktiv syn på budgetstöd, men det är framför allt
              viktigt att vi värnar de grundläggande principer som finns.
            </seg>
          </u>
          <u xml:id="i-948f9cbdea0cad09-183" prev="i-948f9cbdea0cad09-181" who="Q5109735">
            <seg>
              Med dessa ord vill jag bara yrka bifall till utskottets förslag,
              som är att lägga ärendet till handlingarna.
            </seg>
          </u>
          <note type="speaker">
            Anf. 65 BODIL CEBALLOS (MP):
          </note>
          <u xml:id="i-948f9cbdea0cad09-184" next="i-948f9cbdea0cad09-193" who="Q4942281">
            <seg>
              Herr talman! Det är inte alltid så att jag instämmer i vad Moderaterna
              säger här i kammaren, men i dag kan jag göra det. Vi är väldigt
              överens i de här frågorna. Vi har kanske lite olika uppfattningar
              om hur man sedan går vidare, men just i det här läget är vi överens.
            </seg>
          </u>
          <u xml:id="i-948f9cbdea0cad09-185" prev="i-948f9cbdea0cad09-184" who="Q4942281">
            <seg>
              Det som jag tänkte ta upp är lite grann det som Christian Holm
              var inne på, och det är att man måste ta bort budgetstödet när
              länder inte uppfyller de krav som vi ställer. Det viktiga är att
              de medel som vi förmedlar, via oss och via EU, går till utveckling
              för människorna i dessa länder. Det ska inte vara utveckling bara
              för de ledande och deras plånböcker.
            </seg>
          </u>
          <u xml:id="i-948f9cbdea0cad09-186" prev="i-948f9cbdea0cad09-184" who="Q4942281">
            <seg>
              Det är också viktigt att se till att parlamenten i dessa länder
              är delaktiga i hur medlen fördelas, för så är inte alltid fallet.
              Vi ger budgetstöd, och ibland är det regeringarna som har väldigt
              mycket att säga till om. Parlamentariker vittnar om att de inte
              vet hur pengarna används. Jag tycker att det är viktigt att vi
              också har den aspekten med att parlamenten ska vara delaktiga.
            </seg>
          </u>
          <u xml:id="i-948f9cbdea0cad09-187" prev="i-948f9cbdea0cad09-184" who="Q4942281">
            <seg>
              När vi talar om budgetstöd och om utveckling över huvud taget
              har god samhällsstyrning varit en viktig del i det under många
              år. I grönboken återkommer också detta med den goda samhällsstyrningen.
              Jag skulle vilja ta upp ett sätt att arbeta som kanske inte är
              det vanligaste men som är mycket bra i andra länder, och det är
              genom kommunala partnerskap.
            </seg>
          </u>
          <u xml:id="i-948f9cbdea0cad09-188" prev="i-948f9cbdea0cad09-184" who="Q4942281">
            <seg>
              Jag har haft förmånen att följa det kommunala partnerskap som
              Gävle kommun har med Buffalo City i Sydafrika och har på nära
              håll sett hur vi har kunnat jobba just med den goda samhällsstyrningen
              som ledord i vårt arbete. Vi har kunnat visa hur tjänstemän och
              politiker kan arbeta tillsammans i ett ömsesidigt förtroende,
              hur man kan ha styrdokument, följa upp etcetera.
            </seg>
          </u>
          <u xml:id="i-948f9cbdea0cad09-189" prev="i-948f9cbdea0cad09-184" who="Q4942281">
            <seg>
              Det har varit mycket fruktbart både för människor i Buffalo City,
              de styrande där, för oss i Gävle, som har lärt oss mycket, och
              för vår organisation. Det är också ett sätt att minska risken
              för korruption att ha ett så nära samarbete och hela tiden se
              vad pengarna används till.
            </seg>
          </u>
          <u xml:id="i-948f9cbdea0cad09-190" prev="i-948f9cbdea0cad09-184" who="Q4942281">
            <seg>
              Det vill jag lyfta fram som ett gott exempel och som något som
              jag hoppas att vi i EU-sammanhang kan jobba med lite oftare än
              vi gör i dag.
            </seg>
          </u>
          <u xml:id="i-948f9cbdea0cad09-191" prev="i-948f9cbdea0cad09-184" who="Q4942281">
            <seg>
              Jag vet att också Holland och Tyskland har kommunala partnerskap.
              Vi har haft det här i Sverige och hoppas att vi kommer att fortsätta
              med det.
            </seg>
          </u>
          <u xml:id="i-948f9cbdea0cad09-192" prev="i-948f9cbdea0cad09-184" who="Q4942281">
            <seg>
              Sedan har vi en annan fråga. Det handlar om avräkningarna, som
              Vänsterpartiet och Miljöpartiet har lämnat ett särskilt yttrande
              om. Jag ska inte orda så mycket om det, eftersom det går att läsa
              i betänkandet.
            </seg>
          </u>
          <u xml:id="i-948f9cbdea0cad09-193" prev="i-948f9cbdea0cad09-184" who="Q4942281">
            <seg>
              Vi har under längre tid klagat på att vi gör stora avräkningar
              från den svenska biståndsramen till olika ändamål, bland annat
              för klimatåtgärder. Vi menar att det är något som länderna har
              åtagit sig att lägga utanför biståndsramen. Den frågan tycker
              vi att Sverige ska driva på alla nivåer.
            </seg>
          </u>
          <note type="speaker">
            Anf. 66 CHRISTER WINBÄCK (FP):
          </note>
          <u xml:id="i-948f9cbdea0cad09-194" next="i-948f9cbdea0cad09-203" who="Q5109205">
            <seg>
              Herr talman! Jag får börja som Bodil Ceballos och säga: Det är
              inte alltid jag instämmer i vad Miljöpartiet säger, men den här
              gången håller jag med Bodil i ganska mycket.
            </seg>
          </u>
          <u xml:id="i-948f9cbdea0cad09-195" prev="i-948f9cbdea0cad09-194" who="Q5109205">
            <seg>
              Vi behandlar nu EU:s grönbok om budgetstöd till tredjeland. Grönbok
              innebär en viljeinriktning, där våra åsikter nu har stor möjlighet
              att lyssnas in. Det är mycket viktigare att försöka göra inspel
              nu än senare. Jag har några saker som jag känner att jag särskilt
              vill understryka.
            </seg>
          </u>
          <u xml:id="i-948f9cbdea0cad09-196" prev="i-948f9cbdea0cad09-194" who="Q5109205">
            <seg>
              När vi ger budgetstöd ska vi också ha möjlighet att ställa motkrav.
              Ett samlat grepp inom EU gör att motkraven blir samordnade och
              stringenta och att enskilda EU-länder kanske inte går vid sidan
              om med andra krav, så att vi spelar ut varandra kring detta med
              stöd och krav.
            </seg>
          </u>
          <u xml:id="i-948f9cbdea0cad09-197" prev="i-948f9cbdea0cad09-194" who="Q5109205">
            <seg>
              Några krav som känns angelägna är naturligtvis grundläggande
              demokratiska värden, som måste finnas, och respekt för mänskliga
              rättigheter eller också att landet på ett seriöst sätt strävar
              mot de målen. Sanktioner såsom indraget stöd bör inte uteslutas
              om landet går åt fel håll.
            </seg>
          </u>
          <u xml:id="i-948f9cbdea0cad09-198" prev="i-948f9cbdea0cad09-194" who="Q5109205">
            <seg>
              Men än viktigare är att effektivitet måste vara ett viktigt honnörsord.
              Svaga institutioner och korruption gör att det misshushållas med
              bistånd. Vi måste sträva efter transparens och tydlighet i mätningar
              och resultat.
            </seg>
          </u>
          <u xml:id="i-948f9cbdea0cad09-199" prev="i-948f9cbdea0cad09-194" who="Q5109205">
            <seg>
              Resultatuppföljning är en av de viktigare sakerna, för att känna
              att vi får god användning av de pengar som vi satsar gemensamt.
              Vi konstaterar också i betänkandet att det i många länder finns
              brist på öppenhet. Men rapporten Open Budget Survey nyligen visar
              också att flera länder har gjort framsteg, en del faktiskt kraftiga
              sådana. Vi ska försöka se till att flera når den standarden.
            </seg>
          </u>
          <u xml:id="i-948f9cbdea0cad09-200" prev="i-948f9cbdea0cad09-194" who="Q5109205">
            <seg>
              Generellt är bistånd och stöd på olika sätt viktigt. Jag känner
              det angeläget att vi gemensamt strävar efter att ha högt bistånd,
              att andra länder inom EU också når upp till svensk standard och
              gärna också att vi sätter ribban ännu högre.
            </seg>
          </u>
          <u xml:id="i-948f9cbdea0cad09-201" prev="i-948f9cbdea0cad09-194" who="Q5109205">
            <seg>
              Vi har nu möjlighet att göra goda inspel beträffande grönboken
              och känna att vi driver frågorna på ett bra sätt. Vi har höga
              ambitioner i Sverige och ska se till att vi får ännu bättre och
              högre ambitioner.
            </seg>
          </u>
          <u xml:id="i-948f9cbdea0cad09-202" prev="i-948f9cbdea0cad09-194" who="Q5109205">
            <seg>
              Några saker som också är viktiga när vi jobbar med budgetstödet:
              Inte minst jämställdhet måste nämnas som en viktig fråga. Vi får
              inte heller missa att driva på för minoriteter av olika slag.
              För hbt-personer finns det mycket kvar att göra.
            </seg>
          </u>
          <u xml:id="i-948f9cbdea0cad09-203" prev="i-948f9cbdea0cad09-194" who="Q5109205">
            <seg>
              Det är bra att man nu i grönboksformat frågar oss vad vi tycker.
              Jag tycker att vi ska sträva efter ett gott och bra budgetstöd
              och även bistånd genom att se till att vi får det så effektivt
              som möjligt genom god uppföljning och tydliga mål.
            </seg>
          </u>
          <note type="speaker">
            Anf. 67 KERSTIN LUNDGREN (C):
          </note>
          <u xml:id="i-948f9cbdea0cad09-204" next="i-948f9cbdea0cad09-213" who="Q4964100">
            <seg>
              Herr talman! Det är en gemensam debatt kring två utlåtanden.
              Jag tycker att det finns skäl att starta i EU:s utvecklingspolitik,
              för det är ju den frågan och den grönboken som bär den fortsatta
              diskussionen, när vi pratar om budgetstöd.
            </seg>
          </u>
          <u xml:id="i-948f9cbdea0cad09-205" prev="i-948f9cbdea0cad09-204" who="Q4964100">
            <seg>
              Jag vill till att börja med, herr talman, bara göra konstaterandet
              att vi från utskottets sida har gjort en preliminär subsidiaritetsprövning
              av de båda grönböckerna och då har kunnat konstatera att utvecklingsbiståndet
              i och med Lissabonfördraget har fått plats bland EU:s centrala
              målsättningar. Vi finner därför inte att det finns skäl att avge
              något särskilt subsidiaritetsyttrande här och nu men kommer naturligtvis
              att följa den frågan även fortsatt.
            </seg>
          </u>
          <u xml:id="i-948f9cbdea0cad09-206" prev="i-948f9cbdea0cad09-204" who="Q4964100">
            <seg>
              Jag tycker också att det finns skäl att understryka att en rättvis
              och hållbar global utveckling bara kan uppnås om vi får många
              krafter som strävar åt samma håll. Det har genomsyrat utvecklingsbiståndet
              efter Parisdeklarationen, där vi försöker att få flera att jobba
              gemensamt. Naturligtvis är EU som en global, stor aktör central
              i den delen.
            </seg>
          </u>
          <u xml:id="i-948f9cbdea0cad09-207" prev="i-948f9cbdea0cad09-204" who="Q4964100">
            <seg>
              Här finns det, som vi konstaterar, skäl för både EU, kommissionen
              och oss att försäkra oss om att det finns en samstämmighet inom
              EU:s arbete när det gäller olika politikområden som faktiskt avgör
              om vi lyckas nå målen inom EU:s utvecklingspolitik.
            </seg>
          </u>
          <u xml:id="i-948f9cbdea0cad09-208" prev="i-948f9cbdea0cad09-204" who="Q4964100">
            <seg>
              Jag trodde att det skulle bli en stor diskussion om biståndsnivåer,
              eftersom det var en del av det särskilda yttrandet. Men jag konstaterar
              att EU har markerat sin roll när det gäller åtagandet att uppnå
              0,7 procent av bni. Man har ännu inte lyckats, herr talman. Det
              är viktigt det understryker vi också att man lever upp till sina
              åtaganden i den delen för att kunna fullfölja och skapa styrka
              i EU:s samlade utvecklingspolitik.
            </seg>
          </u>
          <u xml:id="i-948f9cbdea0cad09-209" prev="i-948f9cbdea0cad09-204" who="Q4964100">
            <seg>
              Samstämmigheten som jag berörde är naturligtvis central, inte
              bara när det gäller biståndsdelen. Det vi lyfter fram som jag
              i det särskilda yttrandet noterar att Vänstern och Miljöpartiet
              synes ha problem med är de andra drivkrafterna för utveckling:
              handel, tillväxt, jobb och möjligheter för människor till förändring.
              Det är här den centrala förutsättningen finns för att vi ska kunna
              få en hållbar ekonomisk försörjning för människor i hela världen,
              möjligheter till utveckling.
            </seg>
          </u>
          <u xml:id="i-948f9cbdea0cad09-210" prev="i-948f9cbdea0cad09-204" who="Q4964100">
            <seg>
              Jag beklagar naturligtvis, herr talman, att det finns de som
              uppfattar att tillväxt kan vara ett hot mot fattigdomsbekämpning.
              Det är ju snarare tvärtom. Tillväxt är en viktig förutsättning
              för fattigdomsbekämpning. Där ligger naturligtvis det demokratiperspektiv
              som vi också betonar centralt.
            </seg>
          </u>
          <u xml:id="i-948f9cbdea0cad09-211" prev="i-948f9cbdea0cad09-204" who="Q4964100">
            <seg>
              Om det finns en demokratisk utveckling i de länder som vi verkar
              med kommer också människor att åstadkomma de förändringar som
              krävs. Det märks inte minst nu när vi ser vad som händer i Tunisien,
              där människor vill ha en röst med och inte vill ha repressiva
              regimer. Det ger bilden av möjligheter till utveckling, och inte
              bara ekonomiskt utan också demokratiskt, får vi hoppas.
            </seg>
          </u>
          <u xml:id="i-948f9cbdea0cad09-212" prev="i-948f9cbdea0cad09-204" who="Q4964100">
            <seg>
              Med detta kan jag från min och Centerpartiets sida konstatera
              att vi, precis som tidigare talare har sagt, är helt eniga i båda
              fallen.
            </seg>
          </u>
          <u xml:id="i-948f9cbdea0cad09-213" prev="i-948f9cbdea0cad09-204" who="Q4964100">
            <seg>
              Självklart yrkar även jag bifall till förslagen i dessa utlåtanden.
            </seg>
          </u>
          <note type="speaker">
            Anf. 68 HANS LINDE (V):
          </note>
          <u xml:id="i-948f9cbdea0cad09-214" next="i-948f9cbdea0cad09-229" who="Q1581082">
            <seg>
              Herr talman! Vi har att debattera två olika utlåtanden som berör
              EU:s biståndspolitik. Vi från Vänsterpartiets sida har ingen reservation.
              Däremot har vi ett särskilt yttrande tillsammans med Miljöpartiet
              där vi beskriver delar av vår kritik mot EU:s biståndspolitik
              men också de olika synsätt som finns hos våra partier och de borgerliga
              partierna när det gäller synen på bistånd och utvecklingens drivkrafter.
            </seg>
          </u>
          <u xml:id="i-948f9cbdea0cad09-215" prev="i-948f9cbdea0cad09-214" who="Q1581082">
            <seg>
              Jag kan rekommendera dem som är intresserade av Vänsterpartiets
              och Miljöpartiets kritik att läsa det särskilda yttrandet. Det
              är något som Kerstin Lundgren uppenbarligen inte har lyckats med,
              eftersom jag måste ändå få det noterat i protokollet det inte
              var många rätt när Kerstin Lundgren tidigare i dag, i den här
              talarstolen, skulle försöka beskriva vad vi har skrivit i vårt
              särskilda yttrande.
            </seg>
          </u>
          <u xml:id="i-948f9cbdea0cad09-216" prev="i-948f9cbdea0cad09-214" who="Q1581082">
            <seg>
              Men det här utlåtandet är faktiskt viktigt, för EU:s biståndspolitik
              är en viktig fråga. EU är i dag världens största biståndsgivare.
              1,25 miljarder kronor från den svenska biståndsbudgeten kommer
              i år att gå via EU.
            </seg>
          </u>
          <u xml:id="i-948f9cbdea0cad09-217" prev="i-948f9cbdea0cad09-214" who="Q1581082">
            <seg>
              Men det här är kanske framför allt en viktig fråga därför att
              vi ser att EU i dag brottas med många problem och stora utmaningar
              när det gäller biståndspolitiken. Trots det är EU:s biståndspolitik
              knappast något som diskuteras i denna kammare.
            </seg>
          </u>
          <u xml:id="i-948f9cbdea0cad09-218" prev="i-948f9cbdea0cad09-214" who="Q1581082">
            <seg>
              Vår biståndsminister eller, rättare sagt, den borgerliga minoritetens
              biståndsminister Gunilla Carlsson, som för bara en liten stund
              sedan valde att lämna kammaren, pratar gärna om biståndskvalitet
              och resultatredovisning. Hon använder gärna tid till att kritisera
              frivilligorganisationer och Sida. Men när det kommer till EU:s
              bistånd och de stora och uppenbara brister som finns i EU:s biståndspolitik
              blir det betydligt mer tyst.
            </seg>
          </u>
          <u xml:id="i-948f9cbdea0cad09-219" prev="i-948f9cbdea0cad09-214" who="Q1581082">
            <seg>
              Under min tid i riksdagen har jag haft möjligheten och förmånen
              att besöka flera av de utvecklingsländer i vilka Sverige har eller
              har haft ett omfattande utvecklingsarbete. Ofta har jag mött en
              skarp kritik mot just EU:s biståndspolitik. Och i ett globalt
              perspektiv och i jämförelse med många andra givare framstår EU
              på biståndsområdet alltför ofta som en trögrörlig koloss utan
              förmåga att reformera sig och utan förmåga att se människors verklighet.
              Men det kanske största problemet är att man saknar den politiska
              viljan att jobba med de kontroversiella och de svåra frågorna
              inom biståndet.
            </seg>
          </u>
          <u xml:id="i-948f9cbdea0cad09-220" prev="i-948f9cbdea0cad09-214" who="Q1581082">
            <seg>
              Vi har sett alltför ofta inom EU:s biståndspolitik hur enskilda
              konservativa medlemsländer har blockerat viktiga och avgörande
              satsningar när det kommer till sexuell och reproduktiv hälsa och
              rättigheter. Det har inneburit att man har kunnat blockera satsningar
              som skulle ha kunnat bidra till att hbt-personer fick sina mänskliga
              rättigheter respekterade. Det har inneburit att länder som Malta,
              Polen och Irland har kunnat blockera satsningar på att ungdomar
              i utvecklingsländer ska få tillgång till sexualupplysning. Det
              har handlat om att man har blockerat satsningar som skulle kunna
              bidra till att fler kvinnor skulle kunna genomgå en graviditet
              utan att behöva dö.
            </seg>
          </u>
          <u xml:id="i-948f9cbdea0cad09-221" prev="i-948f9cbdea0cad09-214" who="Q1581082">
            <seg>
              Men, herr talman, som så ofta när det kommer till bistånd är
              inte det stora problemet vad som sker ute i fält, även om EU:s
              biståndspolitik är just kantad av många problem och utmaningar.
              Det största problemet med EU:s biståndspolitik är trots allt det
              som beslutas på finansdepartementen i Europa.
            </seg>
          </u>
          <u xml:id="i-948f9cbdea0cad09-222" prev="i-948f9cbdea0cad09-214" who="Q1581082">
            <seg>
              Vänsterpartiet ser med stor oro att en lång rad av EU:s medlemsstater
              inte lever upp till sina åtaganden och sina löften när det kommer
              till internationellt bistånd. Inom unionen upprättade man ett
              delmål om att de 15 så kallade gamla medlemsstaterna skulle avsätta
              0,56 procent av sin bni till internationellt bistånd till 2010
              och att de 12 så kallade nya medlemsstaterna samma år skulle avsätta
              0,17 procent av sina budgetar till bistånd. Inget av dessa mål
              har uppnåtts, kan vi konstatera när vi nu ser 2011 i kalendern.
            </seg>
          </u>
          <u xml:id="i-948f9cbdea0cad09-223" prev="i-948f9cbdea0cad09-214" who="Q1581082">
            <seg>
              Nätverket Concord, som samlar 1 600 frivilligorganisationer som
              arbetar med just utvecklingsfrågor och bistånd, visade dessutom
              i sin rapport Lighten the load att flera medlemsstater, bland
              annat Italien, Grekland och Portugal, fortfarande i hög utsträckning
              använder sig av bundet bistånd i strid med internationella åtaganden
              och löften.
            </seg>
          </u>
          <u xml:id="i-948f9cbdea0cad09-224" prev="i-948f9cbdea0cad09-214" who="Q1581082">
            <seg>
              Därutöver ser vi att en lång rad av EU:s medlemsstater använder
              sig av mycket stora avräkningar från sina biståndsbudgetar. Man
              tar med andra ord pengar från biståndsbudgeten för att använda
              dessa resurser till helt andra saker än bistånd. Ofta stannar
              pengar i det egna landet.
            </seg>
          </u>
          <u xml:id="i-948f9cbdea0cad09-225" prev="i-948f9cbdea0cad09-214" who="Q1581082">
            <seg>
              Låt mig ge några exempel! Vi kan titta på budgetåret 2008. Då
              kan vi konstatera att man i Österrike valde att avräkna 52 procent
              av biståndsbudgeten. Samma år i Slovakien stannade 33 procent
              av biståndet i det egna landet. I Tyskland var det 26 procent
              etcetera.
            </seg>
          </u>
          <u xml:id="i-948f9cbdea0cad09-226" prev="i-948f9cbdea0cad09-214" who="Q1581082">
            <seg>
              Det här bundna biståndet och de omfattande avräkningarna innebär
              enorma kvalitetsproblem som vi anser måste uppmärksammas när vi
              diskuterar EU:s biståndspolitik. Det innebär att mångmiljardbelopp
              som skulle kunna användas till att bekämpa fattigdom i stället
              stannar kvar i unionen. Tyvärr kan vi konstatera att på det här
              området är Sverige långt ifrån ett föregångsland. Tvärtom kan
              vi faktiskt se, om vi tittar i EU-kretsen, att en rad medlemsstater,
              bland annat Luxemburg och Irland, har valt att ha en betydligt
              mer restriktiv syn på avräkningar än den borgerliga regeringen
              här i Sverige.
            </seg>
          </u>
          <u xml:id="i-948f9cbdea0cad09-227" prev="i-948f9cbdea0cad09-214" who="Q1581082">
            <seg>
              Jag är fullt medveten om att den borgerliga minoriteten här i
              kammaren sällan uppskattar att man pratar om just urholkning av
              biståndet och om avräkningar. Men vi ska komma ihåg att det inte
              är kaffepengar vi pratar om i det här sammanhanget när vi pratar
              om hela unionen. Man ska komma ihåg att 2008 tog EU-länderna 1
              miljard euro från biståndet för att finansiera flyktingmottagande
              inom unionen. Man tog 2 miljarder euro från biståndsbudgeten för
              att finansiera utländska studenter vid europeiska universitet.
              Och man tog 5 miljarder euro för att skriva av skulder.
            </seg>
          </u>
          <u xml:id="i-948f9cbdea0cad09-228" prev="i-948f9cbdea0cad09-214" who="Q1581082">
            <seg>
              I sammanhanget ska man komma ihåg att en säker förlossning i
              Afghanistan det är det land på jorden där det i dag är absolut
              farligast att bli gravid kostar 35 kronor. När vi pratar om avräkningar
              ska vi komma ihåg att det här är belopp som skulle kunna användas
              till att bekämpa fattigdomen. Det handlar om att se till att fler
              flickor och barn får utbildning runt om på jorden, att fler ungdomar
              får tillgång till sexualupplysning och att fler av världens fattiga
              får hjälp och stöd att lyfta sig upp ur fattigdomen.
            </seg>
          </u>
          <u xml:id="i-948f9cbdea0cad09-229" prev="i-948f9cbdea0cad09-214" who="Q1581082">
            <seg>
              Herr talman! Det var en kort sammanfattning av det särskilda
              yttrande som vi från Vänsterpartiet har lämnat in tillsammans
              med Miljöpartiet. Men jag vill också få fört till protokollet
              att jag observerar att det mest biståndsfientliga partiet i denna
              kammare, Sverigedemokraterna, ett parti som dessutom beskriver
              sig som EU-kritiker, valde att inte dyka upp på det utskottsmöte
              där vi slutbehandlade de här frågorna. Man har valt att inte inkomma
              med några särskilda yttranden eller reservationer, och man har
              valt att inte ens en gång anmäla sig till den här debatten. Med
              ett sådant agerande är det svårt att ta Sverigedemokraternas kritik
              mot både EU och biståndet på något som helst allvar.
            </seg>
          </u>
          <note type="speaker">
            Anf. 69 KERSTIN LUNDGREN (C) replik:
          </note>
          <u xml:id="i-948f9cbdea0cad09-230" next="i-948f9cbdea0cad09-232" who="Q4964100">
            <seg>
              Herr talman! Jo, jag har faktiskt läst det gemensamma särskilda
              yttrandet, som Vänsterpartiet och Miljöpartiet har skrivit. Där
              vänder de sig mot flera delar av de skrivningar som finns i betänkandet
              om ekonomisk tillväxt och säger att de mer utgår från de borgerliga
              partiernas ideologiska föreställningar än från fakta och erfarenhet
              av utvecklingsarbete.
            </seg>
          </u>
          <u xml:id="i-948f9cbdea0cad09-231" prev="i-948f9cbdea0cad09-230" who="Q4964100">
            <seg>
              Herr talman! Jag ser att vi talar om samstämmighet. Jag ser att
              vi talar om hållbar utveckling. Jag ser att vi har granskat utifrån
              de övergripande teman som vi arbetar med i vårt bistånd. Det handlar
              om både PGU och fattigdomsbekämpning. Det är diskussioner om klimat,
              miljö, demokrati och kvinnors möjligheter. Ändå väljer Miljöpartiet
              och Vänsterpartiet att landa i någon form av försök till pamflettskrivning
              omkring ekonomisk tillväxt.
            </seg>
          </u>
          <u xml:id="i-948f9cbdea0cad09-232" prev="i-948f9cbdea0cad09-230" who="Q4964100">
            <seg>
              För mig, herr talman, är det svårt att se att ett samhälle det
              må vara Sverige, Afghanistan, Sudan, Tunisien, Gaza eller varhelst
              vi är där ekonomin inte fungerar och tillväxten går bakåt är ett
              samhälle som förmår bekämpa fattigdom. Jag har inte sett några
              sådana fakta. Jag har inte sett några tydliga exempel på att det
              är i ett sådant samhälle som de mänskliga rättigheterna vinner
              framsteg eller fattigdomen bekämpas. Därför kunde jag inte, herr
              talman, låta bli att uppmärksamma just den här delen. Jag hör
              kritiken, men jag ser inte vilka insatser som skulle vara alternativ
              till ekonomisk framgång.
            </seg>
          </u>
          <note type="speaker">
            Anf. 70 HANS LINDE (V) replik:
          </note>
          <u xml:id="i-948f9cbdea0cad09-233" next="i-948f9cbdea0cad09-239" who="Q1581082">
            <seg>
              Herr talman! Säger Kerstin Lundgren att hon har läst vårt särskilda
              yttrande får jag lita på det, men hon har uppenbarligen inte riktigt
              förstått vad Vänsterpartiet och Miljöpartiet menar.
            </seg>
          </u>
          <u xml:id="i-948f9cbdea0cad09-234" prev="i-948f9cbdea0cad09-233" who="Q1581082">
            <seg>
              Därför är jag glad för det här replikskiftet, för då kan jag
              ytterligare utveckla hur vi i Vänsterpartiet och Miljöpartiet
              ser på frågorna om tillväxt kontra fattigdomsbekämpning. Det ger
              mig möjlighet att utveckla det både för Kerstin Lundgren och för
              andra som också, mot förmodan, i grunden har missförstått vad
              vi har skrivit.
            </seg>
          </u>
          <u xml:id="i-948f9cbdea0cad09-235" prev="i-948f9cbdea0cad09-233" who="Q1581082">
            <seg>
              Vad vi i Vänsterpartiet och Miljöpartiet har vänt oss mot är
              den syn som tyvärr finns i dag hos Centerpartiet och övriga borgerliga
              partier, där man säger att tillväxt per automatik skulle skapa
              utveckling och leda till fattigdomsbekämpning.
            </seg>
          </u>
          <u xml:id="i-948f9cbdea0cad09-236" prev="i-948f9cbdea0cad09-233" who="Q1581082">
            <seg>
              Så ser det inte ut. Titta runt om i världen, Kerstin Lundgren!
              Vi ser exempel på en lång rad länder med oerhört höga nivåer av
              tillväxt under en lång tid där det inte leder till utveckling
              eller fattigdomsbekämpning. Ska vi vara helt ärliga är vårt eget
              land ett lysande exempel på detta; vi ser nu ganska höga tillväxttal,
              men vi ser också fortfarande att klyftorna växer.
            </seg>
          </u>
          <u xml:id="i-948f9cbdea0cad09-237" prev="i-948f9cbdea0cad09-233" who="Q1581082">
            <seg>
              När det gäller utvecklingsländer skulle jag vilja framhålla Angola
              ett av de länder på jordklotet som har haft den absolut högsta
              ekonomiska tillväxten under en lång rad år, men där vi samtidigt
              ser att fattigdomen inte minskar, där vi ser att barnadödligheten
              inte minskar och där vi ser att läs- och skrivkunnigheten i landet
              inte ökar, detta eftersom eliten i Angola väljer att inte omfördela
              detta på ett rättvist sätt. Fördelarna och inkomsterna från tillväxten
              stannar i stället hos ett litet fåtal.
            </seg>
          </u>
          <u xml:id="i-948f9cbdea0cad09-238" prev="i-948f9cbdea0cad09-233" who="Q1581082">
            <seg>
              Därför understryker vi från Vänsterpartiets och Miljöpartiets
              sida att om tillväxt ska leda till fattigdomsbekämpning krävs
              att man kombinerar en politik för tillväxt med satsningar på välfärden
              och breda samhällsinvesteringar men kanske framför allt med en
              politik för omfördelning så att tillväxtens resurser och de resurser
              som skapas vid ekonomisk tillväxt kommer alla till del.
            </seg>
          </u>
          <u xml:id="i-948f9cbdea0cad09-239" prev="i-948f9cbdea0cad09-233" who="Q1581082">
            <seg>
              Här skiljer vi oss åt. De borgerliga minoritetspartierna i dag
              ser inte behovet av att kombinera tillväxt med ekonomisk omfördelning,
              för uttrycket ekonomisk omfördelning lyser med sin frånvaro när
              de borgerliga partierna pratar om tillväxt.
            </seg>
          </u>
          <note type="speaker">
            Anf. 71 KERSTIN LUNDGREN (C) replik:
          </note>
          <u xml:id="i-948f9cbdea0cad09-240" next="i-948f9cbdea0cad09-245" who="Q4964100">
            <seg>
              Herr talman! Jag hörde tillväxt kontra fattigdomsbekämpning.
              Det är det motsatsförhållandet jag vänder mig emot. Fattigdomsbekämpning
              kräver nämligen ekonomisk utveckling och tillväxt men inte bara.
            </seg>
          </u>
          <u xml:id="i-948f9cbdea0cad09-241" prev="i-948f9cbdea0cad09-240" who="Q4964100">
            <seg>
              Jag tror måhända att Hans Linde inte har läst betänkandet, för
              i betänkandet berör vi helheten. Vi pratar om hållbar tillväxt.
              Vi pratar om demokrati. Vi pratar om självbestämmande och möjligheter
              för människor. Vi pratar till och med om det som Bodil Ceballos
              pratade om tidigare, lokala myndigheter.
            </seg>
          </u>
          <u xml:id="i-948f9cbdea0cad09-242" prev="i-948f9cbdea0cad09-240" who="Q4964100">
            <seg>
              För mig är detta inte ensidigt. Det är en insikt om att människor
              måste få välja och fatta sina egna beslut. Detta handlar demokrati
              om, och det är en viktig del i det vi försöker bygga.
            </seg>
          </u>
          <u xml:id="i-948f9cbdea0cad09-243" prev="i-948f9cbdea0cad09-240" who="Q4964100">
            <seg>
              När jag läser betänkandets särskilda yttrande ser jag att man
              från Vänsterpartiet och Miljöpartiet vänder sig emot tillväxtskrivningarna
              om man nu har läst dem rätt eller inte må andra bedöma men efter
              att ha sagt att tillväxt inte verkar minska fattigdom avslutar
              man med att insatser för att bekämpa fattigdom i sig skapar tillväxt.
            </seg>
          </u>
          <u xml:id="i-948f9cbdea0cad09-244" prev="i-948f9cbdea0cad09-240" who="Q4964100">
            <seg>
              Man funderar, herr talman, på vilka insatser Vänsterpartiet och
              Miljöpartiet menar som inte lyfts fram i betänkandet. Vi talar
              ju om demokrati där människor får möjlighet att själva värdera
              hur de vill fördela, hur de vill hantera välfärden och vad de
              vill satsa på.
            </seg>
          </u>
          <u xml:id="i-948f9cbdea0cad09-245" prev="i-948f9cbdea0cad09-240" who="Q4964100">
            <seg>
              Det är det som är avgörande, och det är den typen av utveckling
              vi vill se i alla länder: starka parlament och starka granskningsfunktioner.
              Det är precis det vi talar om i betänkandet som förmodligen inte
              lästs av Hans Linde.
            </seg>
          </u>
          <note type="speaker">
            Anf. 72 HANS LINDE (V) replik:
          </note>
          <u xml:id="i-948f9cbdea0cad09-246" next="i-948f9cbdea0cad09-252" who="Q1581082">
            <seg>
              Herr talman! Man kan konstatera att svensk biståndspolitik ska
              utgå från två perspektiv: fattigdomsbekämpning och de fattiga
              människornas rättigheter. Dessa två perspektiv är i alla fall
              utgångspunkten för mig som vänsterpartist när jag tittar på utvecklingsfrågor.
              Hur kan vi bekämpa fattigdomen? Hur kan vi bidra till att stärka
              fattiga människors mänskliga rättigheter?
            </seg>
          </u>
          <u xml:id="i-948f9cbdea0cad09-247" prev="i-948f9cbdea0cad09-246" who="Q1581082">
            <seg>
              Det är det som är utgångspunkten. Men Kerstin Lundgrens utgångspunkt
              verkar vara att vi ska skapa ekonomisk tillväxt och sedan hitta
              argument för att det i sin tur ska legitimeras.
            </seg>
          </u>
          <u xml:id="i-948f9cbdea0cad09-248" prev="i-948f9cbdea0cad09-246" who="Q1581082">
            <seg>
              Vi lyfter fram att om vi ska lyckas med detta behöver ekonomin
              växa i många länder, men det måste också kombineras med annat.
              Tillväxt i sig leder aldrig till att vi minskar fattigdomen eller
              ökar respekten för mänskliga rättigheter. Det ser vi först när
              tillväxten kombineras med en lång rad andra åtgärder.
            </seg>
          </u>
          <u xml:id="i-948f9cbdea0cad09-249" prev="i-948f9cbdea0cad09-246" who="Q1581082">
            <seg>
              Jag skulle säga att en av de viktigaste åtgärderna är att stödja
              starka fackliga organisationer och kollektivavtal som ser till
              att intäkterna och vinsterna i företagen i det privata näringslivet
              omfördelas och kommer fler till del, att de som arbetar på ett
              företag får ta del av vinsterna.
            </seg>
          </u>
          <u xml:id="i-948f9cbdea0cad09-250" prev="i-948f9cbdea0cad09-246" who="Q1581082">
            <seg>
              Detta är inte bara en synpunkt från mig på vänsterkanten i Sveriges
              riksdag. Jag har även stöd av och kan luta mig mot en omfattande
              rapport från Världsbanken och IMF som har pekat på behoven av
              just kollektivavtal.
            </seg>
          </u>
          <u xml:id="i-948f9cbdea0cad09-251" prev="i-948f9cbdea0cad09-246" who="Q1581082">
            <seg>
              Det här är ett område där vi skiljer oss åt. Medan vi i Vänsterpartiet
              under en lång tid har lyft fram vikten av facklig organisering
              och kollektivavtal som ett sätt att se till att tillväxten kommer
              fler till del ser vi att den borgerliga regeringen successivt,
              steg för steg, har dragit ned biståndet till just de organisationer
              som jobbar runt om i världen med att stärka fackliga rättigheter.
            </seg>
          </u>
          <u xml:id="i-948f9cbdea0cad09-252" prev="i-948f9cbdea0cad09-246" who="Q1581082">
            <seg>
              Vi ska komma ihåg och föra till protokollet att en av de frivilligorganisationer
              som har drabbats av allra störst neddragning under den borgerliga
              regeringen är LOTCO Biståndsnämnd, den organisation som arbetar
              just med att stärka fackföreningar i syd en nyckelfaktor om vi
              vill se till att tillväxten också leder till fattigdomsbekämpning.
            </seg>
          </u>
          <note type="speaker">
            Anf. 73 DÉSIRÉE PETHRUS (KD):
          </note>
          <u xml:id="i-948f9cbdea0cad09-253" next="i-948f9cbdea0cad09-267" who="Q4972645">
            <seg>
              Herr talman! Vi debatterar två utlåtanden som handlar om EU:s
              utvecklingspolitik respektive EU:s budgetstöd till tredje land.
              Utgångspunkten är grönböckerna; vi kan kalla dem diskussionsunderlagen
              för ovana som lyssnar och inte vet vad grönböcker är. Det är ett
              alltså diskussionsunderlag som skickas ut från kommissionen för
              att få en debatt i Europaparlamentet men också i alla medlemsländer.
              Det står också att alla medborgare och organisationer kan skicka
              in ett svar till kommissionen på hur man ser på dessa frågor,
              och det är viktigt att uppmana alla att göra det.
            </seg>
          </u>
          <u xml:id="i-948f9cbdea0cad09-254" prev="i-948f9cbdea0cad09-253" who="Q4972645">
            <seg>
              EU-kommissionen säger att vi måste hitta bättre sätt att komma
              till en fattigdomsbekämpning, att genomföra millenniemålen och
              se till att EU har ett effektivt bistånd. Syftet är att nu tänka
              framåt: Hur vill vi att biståndet ska se ut i framtiden? Vi måste
              ju erkänna att många länder under decennier har fått stora biståndsanslag
              utan att resa sig ur fattigdom. Därför måste vi fundera på vad
              vi kan göra annorlunda för att få en verklig utveckling.
            </seg>
          </u>
          <u xml:id="i-948f9cbdea0cad09-255" prev="i-948f9cbdea0cad09-253" who="Q4972645">
            <seg>
              Kommissionen vill att vi inte bara ska tala i termer av biståndsnivåer
              utan också om hur biståndet beviljas och hur det används. Att
              hålla fast vid 1-procentsmålet är något som vi kristdemokrater
              tycker är av stor vikt, men visst, vi måste fundera på hur vi
              använder biståndspengarna effektivt.
            </seg>
          </u>
          <u xml:id="i-948f9cbdea0cad09-256" prev="i-948f9cbdea0cad09-253" who="Q4972645">
            <seg>
              Bistånd är inte lösningen på ett lands problem, men det ska bidra
              till att åtgärda orsakerna till fattigdom. Om man läser grönboken
              för utvecklingspolitik, vilket jag hoppas att Vänstern och Miljöpartiet
              har gjort, talas det där om att skapa en tillväxt till stöd för
              mänsklig utveckling. Det sägs att ekonomisk tillväxt ska komma
              alla till del, minska ojämlikheter, ge arbete med anständiga villkor
              och förbättra jämställdheten. Det handlar även om hälso- och sjukvården,
              utbildningssektorn, klimatåtgärder med mera.
            </seg>
          </u>
          <u xml:id="i-948f9cbdea0cad09-257" prev="i-948f9cbdea0cad09-253" who="Q4972645">
            <seg>
              Ekonomisk tillväxt är avgörande för utveckling, ökat välstånd
              och fattigdomsminskning. Tillväxten ska också bidra till social
              sammanhållning och till att främja mänskliga rättigheter och fred.
              Jag tycker att det är ganska tydligt att detta är jätteviktiga
              värderingar som slås fast i grönboken.
            </seg>
          </u>
          <u xml:id="i-948f9cbdea0cad09-258" prev="i-948f9cbdea0cad09-253" who="Q4972645">
            <seg>
              Man kan alltså säga att i tillväxtdiskussionen sätts inte bara
              fokus på ekonomisk utveckling, utan den sätts i ett större socialt
              sammanhang med olika mänskliga rättigheter. Därför tycker jag
              att Vänsterpartiet och Miljöpartiet slår in öppna dörrar med sitt
              särskilda yttrande.
            </seg>
          </u>
          <u xml:id="i-948f9cbdea0cad09-259" prev="i-948f9cbdea0cad09-253" who="Q4972645">
            <seg>
              För att företag ska våga investera i ett land, skriver man också,
              krävs att det finns en förutsägbarhet, ett öppet regelsystem och
              ett icke-diskriminerande företagsklimat. Kommissionen föreslår
              därför att man samlar intressenter från näringsliv och det civila
              samhällets organisationer för att samverka kring mätbara resultat.
              Detta är mycket viktigt.
            </seg>
          </u>
          <u xml:id="i-948f9cbdea0cad09-260" prev="i-948f9cbdea0cad09-253" who="Q4972645">
            <seg>
              Handelsfrågorna är också ett område som gynnar utveckling på
              längre sikt. Därför är det viktigt, som man skriver, att fortsätta
              sänka tullar och handelsstörande subventioner på framför allt
              jordbruksområdet.
            </seg>
          </u>
          <u xml:id="i-948f9cbdea0cad09-261" prev="i-948f9cbdea0cad09-253" who="Q4972645">
            <seg>
              Jag tycker att det är bra att EU här har öppnat upp för en debatt
              om utvecklingspolitiken. EU är trots allt världens största biståndsgivare.
              Vi har alltså ett stort ansvar att se till att medborgarnas pengar
              används på ett ansvarsfullt och effektivt sätt.
            </seg>
          </u>
          <u xml:id="i-948f9cbdea0cad09-262" prev="i-948f9cbdea0cad09-253" who="Q4972645">
            <seg>
              Vi vill därför från Sverige lägga till att för kommissionen betona
              vikten av att utvecklingspolitiken också tar krafttag mot korruption.
              Vi måste också betona arbetet för demokrati och mänskliga rättigheter
              mer. Det är jätteviktigt att lyfta fram det. Vi nämner miljön,
              precis som vi har det som ett av våra biståndstemaområden, miljö
              och klimat samt jämställdhet och kvinnors utveckling, inklusive
              sexuell och reproduktiv hälsa och rättigheter.
            </seg>
          </u>
          <u xml:id="i-948f9cbdea0cad09-263" prev="i-948f9cbdea0cad09-253" who="Q4972645">
            <seg>
              EU-parlamentet, kommissionen och Europeiska rådet gjorde 2005
              en överenskommelse som kallas Europeiskt samförstånd om utveckling
              . Där har man redan slagit fast att unionens mål för utvecklingssamarbetet
              är fattigdomsutrotning i samband med hållbar utveckling, bland
              annat i syfte att uppnå millenniemålen. Där betonas också att
              EU:s partnerskap och dialog med tredjeländer ska främja gemensamma
              värderingar. Det är de värderingar som återfinns i Lissabonfördraget:
              principer om demokrati, rättsstaten, mänskliga rättigheter, respekten
              för människors värde, jämlikhet, solidaritet samt respekten för
              principerna i FN:s stadga och i folkrätten. Som kristdemokrat
              anser jag att de här principerna är helt grundläggande för ett
              lands förmåga att utvecklas.
            </seg>
          </u>
          <u xml:id="i-948f9cbdea0cad09-264" prev="i-948f9cbdea0cad09-253" who="Q4972645">
            <seg>
              En fråga som också är uppe i EU-kommissionen genom en av grönböckerna
              är det som slogs fast i Parisdeklarationen 2005 om budgetstöd.
              Det innebär en överföring av finansiella resurser direkt till
              partnerlandets statskassa. Det förutsätter naturligtvis ett stort
              mått av ömsesidigt förtroende mellan partnerlandet och givaren.
              Budgetstöd ses inte heller sällan som ett slags erkännande av
              partnerlandets politik i stort.
            </seg>
          </u>
          <u xml:id="i-948f9cbdea0cad09-265" prev="i-948f9cbdea0cad09-253" who="Q4972645">
            <seg>
              Kommissionens avsikt är enligt den här grönboken att budgetstödet
              ska användas så selektivt som möjligt och på ett sätt som är effektivt
              och ger resultat. Det kan vara sådant som tydliga åtaganden, att
              stärka mänskliga rättigheter, demokrati, att det finns en nationell
              plan för utveckling och fattigdomsminskning med en demokratisk
              förankring. Planen ska vara relevant, trovärdig och genomförbar.
            </seg>
          </u>
          <u xml:id="i-948f9cbdea0cad09-266" prev="i-948f9cbdea0cad09-253" who="Q4972645">
            <seg>
              Jag tycker att det är viktigt att vi här stöder de värderingar
              som man lyfter upp i grönboken. Man ska heller inte få del av
              budgetstöd om man inte kan svara upp med bland annat frågan om
              mänskliga rättigheter.
            </seg>
          </u>
          <u xml:id="i-948f9cbdea0cad09-267" prev="i-948f9cbdea0cad09-253" who="Q4972645">
            <seg>
              Med det, herr talman, skulle jag vilja yrka bifall till förslagen
              i våra utskottsutlåtanden UU4 och UU9.
            </seg>
          </u>
          <note>
            Överläggningen var härmed avslutad.
          </note>
          <note>
            9 § Sidas stöd för kapacitetsutveckling
          </note>
          <note>
            Föredrogs
          </note>
          <note type="speaker">
            Anf. 74 CHRISTIAN HOLM (M):
          </note>
          <u xml:id="i-948f9cbdea0cad09-268" next="i-948f9cbdea0cad09-272" who="Q5109735">
            <seg>
              Herr talman! Det här är ett ärende som behandlar Sidas stöd för
              kapacitetsutveckling. Även det här ärendet är ett ärende där det
              finns ett brett samförstånd och en bred enighet i utrikesutskottet
              om än det kan finnas nyanser när det gäller hur vi vill uppnå
              olika delar. Kring själva grundprincipen finns det ändå en enighet.
            </seg>
          </u>
          <u xml:id="i-948f9cbdea0cad09-269" prev="i-948f9cbdea0cad09-268" who="Q5109735">
            <seg>
              Vi har en bred enighet i utskottet, även om vi också har olika
              uppfattningar i fråga om att arbeta för ökad effektivitet i vårt
              utvecklingssamarbete. Vi understryker i det vi skriver betydelsen
              av det lokala ägarskapet och att vårt bistånd blir mer styrt av
              efterfrågan. Det är också ett led i att säkerställa effektiviteten
              i biståndet och en resultatstyrning för att tydliggöra och systematisera
              den uppföljning som vi vill ha av de uppställda målen.
            </seg>
          </u>
          <u xml:id="i-948f9cbdea0cad09-270" prev="i-948f9cbdea0cad09-268" who="Q5109735">
            <seg>
              Det är också ett ärende där vi betonar vikten av att försöka
              anpassa sig och ställa sig bakom Parisdeklarationens olika principer.
              Vi fortsätter därför att anpassa vårt bistånd efter mottagarländernas
              prioriteringar.
            </seg>
          </u>
          <u xml:id="i-948f9cbdea0cad09-271" prev="i-948f9cbdea0cad09-268" who="Q5109735">
            <seg>
              Vi tycker att det är bra att Sida har kommit i gång med det här
              arbetet. Det sker, både inom Sida och i regleringsbrev, hela tiden
              förändringar och förbättringar på området.
            </seg>
          </u>
          <u xml:id="i-948f9cbdea0cad09-272" prev="i-948f9cbdea0cad09-268" who="Q5109735">
            <seg>
              Med de här orden vill jag i det här ärendet yrka på samma sätt
              som i det förra, bifall till utskottets förslag, som är att lägga
              ärendet till handlingarna.
            </seg>
          </u>
          <note type="speaker">
            Anf. 75 BODIL CEBALLOS (MP):
          </note>
          <u xml:id="i-948f9cbdea0cad09-273" next="i-948f9cbdea0cad09-280" who="Q4942281">
            <seg>
              Herr talman! Jag var väldigt kortfattad i debatten om det förra
              betänkandet av solidaritet med föregående talare som jag vet ska
              försöka hinna hem under kvällen. Jag blir kanske inte lika kortfattad
              i det här ärendet.
            </seg>
          </u>
          <u xml:id="i-948f9cbdea0cad09-274" prev="i-948f9cbdea0cad09-273" who="Q4942281">
            <seg>
              Det har stormat mycket hårt kring Sida under ett par års tid.
              I det här betänkandet kan man tydligt se lite grann av vad det
              är som har varit orsaken till att Sida inte har kunnat uppfylla
              det som regeringen har krävt. Det är inte bara Sidas fel.
            </seg>
          </u>
          <u xml:id="i-948f9cbdea0cad09-275" prev="i-948f9cbdea0cad09-273" who="Q4942281">
            <seg>
              Betänkandet, som heter Sidas stöd för kapacitetsutveckling ,
              grundar sig på Riksrevisionens synpunkter. Man har riktat kritik
              både mot Sida och mot regeringen och kommit med rekommendationer
              till båda parter.
            </seg>
          </u>
          <u xml:id="i-948f9cbdea0cad09-276" prev="i-948f9cbdea0cad09-273" who="Q4942281">
            <seg>
              Vi ser att det inte är lätt att göra rätt. Det har saknats tydliga
              direktiv från regeringens sida om vad det är som Sida egentligen
              ska uppnå. Regeringen har också i sin resultatskrivelse till oss,
              kan vi läsa i betänkandet, använt skrivningar som har uppvisat
              brister, trots att Sida har påvisat det. Det är ju allvarligt
              om regeringen berättar något för oss som faktiskt inte riktigt
              stämmer, när de redan har fått veta det i förväg.
            </seg>
          </u>
          <u xml:id="i-948f9cbdea0cad09-277" prev="i-948f9cbdea0cad09-273" who="Q4942281">
            <seg>
              I den storm som har varit kring Sida upplever jag att Sida har
              tappat fotfästet. Bland annat har det varit väldigt många omorganisationer.
              Man gör en omorganisation och den hinner inte sätta sig förrän
              man gör nästa. Många människor har fått lämna sina arbetsplatser
              och många kommer att få lämna sina arbetsplatser. Det är klart
              att det är en stor omställningsprocedur. Det här har gått väldigt
              fort, och organisationen hinner naturligtvis inte sätta sig. Det
              har på något sätt blivit som katten på råttan, råttan på repet.
              Det får ju en följd i väldigt många olika led. Vi har regeringen
              som ger uppdrag till Utrikesdepartementet, som ger uppdrag till
              Sida, som ger uppdrag till ramorganisationerna, som ger uppdrag
              till sina medlemsorganisationer att bete sig på ett visst sätt.
            </seg>
          </u>
          <u xml:id="i-948f9cbdea0cad09-278" prev="i-948f9cbdea0cad09-273" who="Q4942281">
            <seg>
              Riktlinjerna har dragit ut på tiden. De kommer väldigt nära den
              tidpunkt när exempelvis medlemsorganisationerna ska söka anslag.
              Då är det faktiskt väldigt svårt att anpassa sig till nya riktlinjer
              och samtidigt klara av de redovisningskrav som ställs.
            </seg>
          </u>
          <u xml:id="i-948f9cbdea0cad09-279" prev="i-948f9cbdea0cad09-273" who="Q4942281">
            <seg>
              Jag tycker att det är bra att vi har fått den här rapporten från
              Riksrevisionen. Vi har ju mött Riksrevisionen, regeringsrepresentanter
              och företrädare för både UD och Sida som talat om vad man ska
              göra utifrån den kritik och de rekommendationer som Riksrevisionen
              har gett. Det är väldigt bra att man har börjat arbeta med de
              problem och brister som Riksrevisionen har uppmärksammat. I dagsläget
              är det bara att nöja sig med det. Okej, man gör ett arbete för
              att komma i fas med rekommendationerna. Det gäller både regeringen
              och Sida naturligtvis.
            </seg>
          </u>
          <u xml:id="i-948f9cbdea0cad09-280" prev="i-948f9cbdea0cad09-273" who="Q4942281">
            <seg>
              Vi ska ändå tänka på den bild som det har gett medborgarna när
              det stormar så kring den myndighet som sköter biståndet, som ju
              omfattar många miljarder i Sverige. Det här ger minskad legitimitet
              åt biståndet i medborgarnas ögon. Vi är ju ytterst deras uppdragsgivare.
              Vi måste stå bakom vår myndighet. Vi ska rätta till de brister
              som finns och de ska naturligtvis följa Riksrevisionens rekommendationer,
              men det gäller också regeringen.
            </seg>
          </u>
          <note type="speaker">
            Anf. 76 CHRISTER WINBÄCK (FP):
          </note>
          <u xml:id="i-948f9cbdea0cad09-281" next="i-948f9cbdea0cad09-286" who="Q5109205">
            <seg>
              Herr talman! Jag ska fatta mig mycket kort. Jag börjar med att
              naturligtvis yrka bifall till förslaget i betänkandet.
            </seg>
          </u>
          <u xml:id="i-948f9cbdea0cad09-282" prev="i-948f9cbdea0cad09-281" who="Q5109205">
            <seg>
              Vi kan konstatera, som har sagts i talarstolen, att Riksrevisionen
              har granskat Sida och att det har gett upphov till många synpunkter.
              En del av kritiken handlar om Sidas oförmåga att omsätta kunskap
              i konkreta metoder som avspeglas i vad man ger och hur man mäter
              insatser som utförs.
            </seg>
          </u>
          <u xml:id="i-948f9cbdea0cad09-283" prev="i-948f9cbdea0cad09-281" who="Q5109205">
            <seg>
              En del av kritiken har också riktats mot regeringen. Det ska
              vi inte sticka under stol med. Det innebär naturligtvis att regeringen
              med de omorganisationer och de planer som ligger framöver också
              har tagit fasta på den kritik som har framkommit och strävar efter
              att se till att uppdraget blir tydligare.
            </seg>
          </u>
          <u xml:id="i-948f9cbdea0cad09-284" prev="i-948f9cbdea0cad09-281" who="Q5109205">
            <seg>
              Det är också viktigt att komma ihåg att man med den kunskap och
              kompetens som finns på Sida ser till att den tydliga koppling
              som ska finnas mellan förväntade resultat och genomförda aktiviteter
              blir bra. Här har det funnits, som Riksrevisionen påpekar, avgörande
              brister i Sidas beslutsunderlag.
            </seg>
          </u>
          <u xml:id="i-948f9cbdea0cad09-285" prev="i-948f9cbdea0cad09-281" who="Q5109205">
            <seg>
              Det är viktigt och angeläget att man inför olika insatser ser
              till att man gör en analys av ett utgångsläge, ser till att man
              vet var man står, ser till att man också under tiden på ett systematiskt
              sätt belyser och utvärderar de insatser som görs så att det blir
              en god utvärdering och ett bra lärande för framtiden så att inte
              gamla misstag upprepas.
            </seg>
          </u>
          <u xml:id="i-948f9cbdea0cad09-286" prev="i-948f9cbdea0cad09-281" who="Q5109205">
            <seg>
              Med detta vill jag återigen yrka bifall till förslaget i betänkandet.
            </seg>
          </u>
          <note type="speaker">
            Anf. 77 KERSTIN LUNDGREN (C):
          </note>
          <u xml:id="i-948f9cbdea0cad09-287" next="i-948f9cbdea0cad09-293" who="Q4964100">
            <seg>
              Herr talman! Det är medborgarna som är våra uppdragsgivare, och
              det är medborgarna som vi ska lyssna på och framför allt stå tillsammans
              med. Det gäller naturligtvis mot våra myndigheter och för vår
              del även när det gäller granskningen av regeringens arbete. Det
              är också ett viktigt ansvar vi har för medborgarnas räkning.
            </seg>
          </u>
          <u xml:id="i-948f9cbdea0cad09-288" prev="i-948f9cbdea0cad09-287" who="Q4964100">
            <seg>
              Det är bra att vi har fått dessa handlingar. Det är inte första
              gången vi ser Riksrevisionens handlingar som berör dessa frågor
              i riksdagen. Vi måste se på den typen av granskningsrapporter
              som ett viktigt redskap för oss att följa utvecklingen och korrigera
              där så krävs. Precis som vi sade i förra ärendet handlar det om
              att alla parlament behöver den typen av seende som en del i arbetet
              med granskning och uppföljning.
            </seg>
          </u>
          <u xml:id="i-948f9cbdea0cad09-289" prev="i-948f9cbdea0cad09-287" who="Q4964100">
            <seg>
              Vi måste också acceptera att det kommer att gå snett ibland.
              Det må gälla ute i fält med biståndsinsatser, för Sida, för regeringen
              eller till och med i den här kammaren. Det är mänskligt att fela.
              Det sämsta vore att vi inte handlade av rädsla för att det kan
              bli fel.
            </seg>
          </u>
          <u xml:id="i-948f9cbdea0cad09-290" prev="i-948f9cbdea0cad09-287" who="Q4964100">
            <seg>
              En del av det här, som jag har haft anledning att följa under
              ett antal år, också närmare än från utskottshorisont, handlar
              om att det har skett en stor förändring av biståndet. Det har
              skett en stor förändring när det gäller fokusering, med en övergång
              till färre länder, till tematiskt upplägg, ett nytt sätt att styra
              biståndet och ett nytt sätt att följa upp biståndet med nya krav.
              Det är klart att det här händer inte i ett tomt rum.
            </seg>
          </u>
          <u xml:id="i-948f9cbdea0cad09-291" prev="i-948f9cbdea0cad09-287" who="Q4964100">
            <seg>
              En del av våra samtal i utskottet, herr talman, har visat på
              övergångsproblem mellan de gamla reglerna som fortfarande levde
              i vissa sammanhang och nya regler som var på gång in samtidigt.
              Därmed jobbade man med flera olika styrsystem och kravmodeller.
              Det är naturligtvis en del av det som framkommer i det här betänkandet.
            </seg>
          </u>
          <u xml:id="i-948f9cbdea0cad09-292" prev="i-948f9cbdea0cad09-287" who="Q4964100">
            <seg>
              Herr talman! Jag tycker att det finns skäl att lyfta fram de
              signaler som kom fram när vi mötte representanter från regeringens
              sida, nämligen att det verkar hoppfullt, att man börjar hitta
              fast mark och få ordning på styrsystemen. Det låter bra. Det är
              naturligtvis också viktigt som en del i att Sverige gör rätt när
              vi pratar om att stötta kapacitet i andra länder. Det är naturligtvis
              oerhört viktigt att klara av om vi ska tala om good governance,
              bra samhällsstyrning och möjligheten för andra parlament att agera
              granskande, värderande och beslutande precis som vi tycker att
              vi ska kunna göra i en demokrati.
            </seg>
          </u>
          <u xml:id="i-948f9cbdea0cad09-293" prev="i-948f9cbdea0cad09-287" who="Q4964100">
            <seg>
              Herr talman! Med detta yrkar jag bifall till förslaget att lägga
              redogörelsen till handlingarna.
            </seg>
          </u>
          <note type="speaker">
            Anf. 78 HANS LINDE (V):
          </note>
          <u xml:id="i-948f9cbdea0cad09-294" next="i-948f9cbdea0cad09-297" who="Q1581082">
            <seg>
              Herr talman! Jag instämmer mycket i det som Bodil Ceballos har
              sagt tidigare. Jag vill också få fört till protokollet att det
              är lite märkligt att höra de borgerliga företrädarna bara prata
              om den kritik som har riktats mot Sida. Så är det inte.
            </seg>
          </u>
          <u xml:id="i-948f9cbdea0cad09-295" prev="i-948f9cbdea0cad09-294" who="Q1581082">
            <seg>
              Riksrevisionen har granskat bistånd som går till kapacitetsutveckling,
              det vill säga granskat både Sida och regeringens riktlinjer. Man
              riktar också hård kritik mot regeringen. Ett uns av självkritik
              borde vi ändå få höra från de borgerliga företrädarna i denna
              diskussion. I fyra år har vi haft en borgerlig biståndsminister
              som gång på gång har pratat effektivitet och resultatredovisning,
              som gång på gång har kritiserat Sida och frivilligorganisationerna.
              Men uppenbarligen har Gunilla Carlsson inte gjort sin egen hemläxa.
              I betänkandet påtalas stora brister även när det gäller regeringens
              arbete i fråga om kapacitetsutveckling.
            </seg>
          </u>
          <u xml:id="i-948f9cbdea0cad09-296" prev="i-948f9cbdea0cad09-294" who="Q1581082">
            <seg>
              Vi har från Vänsterpartiets sida valt att inte inkomma med några
              reservationer eller särskilda yttranden i det här fallet, men
              vi följer så klart den fortsatta utvecklingen på området. Vi kommer
              att följa regeringen stenhårt när det gäller dessa frågor och
              se till att regeringen lyssnar på Riksrevisionen och vidtar åtgärder
              utifrån den tydliga kritik som har inkommit.
            </seg>
          </u>
          <note>
            Ajournering
          </note>
          <note>
            Kammaren beslutade kl. 15.56 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u xml:id="i-948f9cbdea0cad09-297" prev="i-948f9cbdea0cad09-294" who="Q1581082">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 16.00.
          </note>
          <note>
            10 § Beslut om ärenden som slutdebatterats vid dagens sammanträde
          </note>
          <note>
            11 § (forts. från 9 §) Sidas stöd för kapacitetsutveckling (forts.
            UU5)
          </note>
          <note type="speaker">
            Anf. 79 CHRISTIAN HOLM (M) replik:
          </note>
          <u xml:id="i-948f9cbdea0cad09-298" next="i-948f9cbdea0cad09-299" who="Q5109735">
            <seg>
              Fru talman! Nu blir det nog lite lustigt för dem som har kommit
              in och möjligtvis lyssnar på debatten efter att Hans höll sitt
              anförande. Det framkom där att det funnits kritik mot Sida i vissa
              lägen, men att vi hade varit försiktiga med kritiken mot regeringen.
              Det har funnits kritik i båda riktningarna. Det man kan konstatera
              är att det också har föranlett åtgärder på båda sidor.
            </seg>
          </u>
          <u xml:id="i-948f9cbdea0cad09-299" prev="i-948f9cbdea0cad09-298" who="Q5109735">
            <seg>
              Jag vill bara förtydliga att de riktlinjer för samarbetsstrategier
              som nu ligger uppfyller Riksrevisionens rekommendationer. Det
              var egentligen bara det jag ville kommentera i det här inlägget.
            </seg>
          </u>
          <note type="speaker">
            Anf. 80 HANS LINDE (V) replik:
          </note>
          <u xml:id="i-948f9cbdea0cad09-300" next="i-948f9cbdea0cad09-303" who="Q1581082">
            <seg>
              Fru talman! Det är klart att det är glädjande att man har vidtagit
              åtgärder, att man har lyssnat till och tagit till sig den skarpa
              kritiken från Riksrevisionen. Vi från oppositionen kommer självklart
              att fortsätta följa de här frågorna och se till att det här inte
              bara blir läpparnas bekännelse.
            </seg>
          </u>
          <u xml:id="i-948f9cbdea0cad09-301" prev="i-948f9cbdea0cad09-300" who="Q1581082">
            <seg>
              Det är trots allt lite märkligt, och det var en av mina poänger
              i mitt huvudanförande, för det här är ju inte första gången som
              utrikesutskottet diskuterar kritik från Riksrevisionen mot bistånd.
              Jag minns hur det lät i den svenska debatten och i denna talarstol
              när Riksrevisionen hade granskat 15 projekt som hade drivits av
              frivilligorganisationer. Då stod man på barrikaderna och pratade
              om korruptiv röra, att det var High Chaparall i biståndet, och
              man slog ned på frivilligorganisationerna med en ofta ganska hätsk
              retorik.
            </seg>
          </u>
          <u xml:id="i-948f9cbdea0cad09-302" prev="i-948f9cbdea0cad09-300" who="Q1581082">
            <seg>
              Nu har Riksrevisionen igen granskat biståndet och funnit brister.
              Men den här gången är det regeringen som har brustit. Hur låter
              det då? Jo, man har vidtagit åtgärder. Problemet är löst. Det
              är inte så farligt det här.
            </seg>
          </u>
          <u xml:id="i-948f9cbdea0cad09-303" prev="i-948f9cbdea0cad09-300" who="Q1581082">
            <seg>
              Jag vill trots allt understryka denna skillnad i retorik från
              den borgerliga sidan beroende på om det är frivilligorganisationer
              som kritiseras eller om det är den egna regeringen. Det är inte
              trovärdigt och hållbart i längden att göra skillnad på det sättet.
            </seg>
          </u>
          <note type="speaker">
            Anf. 81 CHRISTIAN HOLM (M) replik:
          </note>
          <u xml:id="i-948f9cbdea0cad09-304" next="i-948f9cbdea0cad09-305" who="Q5109735">
            <seg>
              Fru talman! Jag hävdar att det är både rimligt och trovärdigt.
              När den tidigare kritiken framkom var det inte ett nedslag mot
              frivilligorganisationerna, Hans Linde, utan det var en kritik
              för att Sida saknade de instrument som krävdes för att kunna se
              huruvida de pengar som hade getts till frivilligorganisationerna
              användes på rätt sätt eller inte. För en riksdagsmajoritet som
              tycker att det är oerhört viktigt att biståndspengarna används
              på ett effektivt och korrekt sätt och att de hamnar på rätt ställe
              är det självklart oerhört viktigt att man kan följa pengarna.
            </seg>
          </u>
          <u xml:id="i-948f9cbdea0cad09-305" prev="i-948f9cbdea0cad09-304" who="Q5109735">
            <seg>
              Det har gjorts förändringar, och självklart kan säkert även vi
              göra förbättringar. Som sagt följer nu riktlinjerna Riksrevisionens
              samarbetsstrategier. Vi har antagit en samarbetsstrategi för Rwanda,
              och samarbetsstrategier för Mali och Burkina Faso beräknas komma
              under pågående månad. Det sker hela tiden ett arbete för att stärka
              upp och se till att svenska skattebetalares pengar som används
              till bistånd kan försvaras gentemot skattebetalarna i Sverige,
              men inte minst gentemot alla de människor hos vilka våra bistånd
              landar, så att de får ut mesta möjliga av de pengar som vi betalar
              ut. Det kommer vi inte att avvika någonting från, utan vi ställer
              fortsatt starkt krav på effektivitet och på att pengarna används
              på bästa sätt, men också på att svenska myndigheter, självklart,
              kan följa vart varje krona går.
            </seg>
          </u>
          <note type="speaker">
            Anf. 82 HANS LINDE (V) replik:
          </note>
          <u xml:id="i-948f9cbdea0cad09-306" next="i-948f9cbdea0cad09-309" who="Q1581082">
            <seg>
              Fru talman! Vänsterpartiet är ett parti som till skillnad från
              Moderaterna är biståndsvänner. Vi vill ha ett högt bistånd av
              hög kvalitet, och det ska ligga på minst 1 procent. Men vi är
              inte vänner av biståndet för att vi ska fylla olika kolumner i
              en budgettabell. Vi är det framför allt därför att vi tror och
              vill att biståndet ska göra skillnad ute i fält. Vi ser behoven
              och att biståndet gör skillnad. Därför är vi också självklart
              vänner av ett bistånd av hög kvalitet. Därför har vi aldrig tvekat
              att uppmärksamma eller kritisera brister i biståndet, oavsett
              om det har handlat om brister ute i fält, hos frivilligorganisationer,
              hos multilaterala organisationer, som vi gjorde när vi diskuterade
              EU:s biståndspolitik, eller när vi, för den delen, diskuterar
              vad som sker här i Sverige när det gäller avräkningar och liknande.
            </seg>
          </u>
          <u xml:id="i-948f9cbdea0cad09-307" prev="i-948f9cbdea0cad09-306" who="Q1581082">
            <seg>
              Varje åtgärd som gör att biståndets kvalitet ökar välkomnas så
              klart från Vänsterpartiets sida, men jag ser trots allt en skillnad
              i retoriken. Nu försöker man från Moderaternas sida skriva om
              historien här och säger: Det var egentligen aldrig en kritik mot
              frivilligorganisationerna.
            </seg>
          </u>
          <u xml:id="i-948f9cbdea0cad09-308" prev="i-948f9cbdea0cad09-306" who="Q1581082">
            <seg>
              Jag tycker att Christian Holm ska åka ut till de ramorganisationer
              och frivilligorganisationer som vi har i det här landet och prata
              med de människor som ideellt har engagerat sig för en bättre värld
              och höra om de delar den verklighetsuppfattningen. Jag tror att
              Christian Holm får leta oerhört länge innan han hittar någon biståndsarbetare
              i de svenska frivilligorganisationerna som inte upplever att den
              borgerliga regeringen har bedrivit en fullkomlig och fullskalig
              hetsjakt på frivilligorganisationerna under de senaste åren.
            </seg>
          </u>
          <u xml:id="i-948f9cbdea0cad09-309" prev="i-948f9cbdea0cad09-306" who="Q1581082">
            <seg>
              Vi kan se en tydlig skillnad i retorik när det kommer till kritik
              från Riksrevisionen mot den egna regeringen jämfört med frivilligorganisationerna.
              Det haltar, och det skapar en brist på trovärdighet i det engagemang
              som man pratar om och säger att man har bistånd av hög kvalitet.
            </seg>
          </u>
          <note type="speaker">
            Anf. 83 DÉSIRÉE PETHRUS (KD):
          </note>
          <u xml:id="i-948f9cbdea0cad09-310" next="i-948f9cbdea0cad09-326" who="Q4972645">
            <seg>
              Fru talman! I tider av ett alltmer ambitiöst bistånd för fattigdomsbekämpning
              behöver också effektiviteten förstärkas på ett tydligt sätt. Sida
              har gjort och gör mycket för att förändra sitt arbetssätt, men
              regeringens styrning av myndigheten måste också förbättras och
              nå upp till omvärldens krav inte minst genom att ta till vara
              den kritik som framkommer från olika bedömare.
            </seg>
          </u>
          <u xml:id="i-948f9cbdea0cad09-311" prev="i-948f9cbdea0cad09-310" who="Q4972645">
            <seg>
              En del av denna kritik har framförts utifrån den rapport som
              Riksrevisionen har gjort om det stöd som Sida ger till kapacitetsutveckling
              i länder som får programstöd och regeringens styrning av detta
              stöd. Rapporten riktar kritik dels mot Sida självt, dels mot regeringen
              och dess styrning. Jag kommer främst att fokusera på kritiken
              som riktas mot regeringen och dess styrning av myndigheten.
            </seg>
          </u>
          <u xml:id="i-948f9cbdea0cad09-312" prev="i-948f9cbdea0cad09-310" who="Q4972645">
            <seg>
              Utgångspunkten för ett effektivt bistånd är Parisdeklarationen
              som antogs 2005. Genom deklarationen åtar sig samarbetsländerna
              och mottagarländerna ett större ansvar för sin egen utveckling
              genom ekonomiska och politiska reformer, och biståndsgivarna lovar
              att förändra attityder och metoder för att anpassa sitt bistånd
              bättre till varje enskilt samarbetsland.
            </seg>
          </u>
          <u xml:id="i-948f9cbdea0cad09-313" prev="i-948f9cbdea0cad09-310" who="Q4972645">
            <seg>
              Tyvärr var det först 2009 som regeringen i sitt regleringsbrev
              till Sida slog fast Parisdeklarationens betydelse. Det måste vi
              erkänna. Det var också först detta år som regeringen i regleringsbrevet
              angav tydliga mål för biståndseffektivitet.
            </seg>
          </u>
          <u xml:id="i-948f9cbdea0cad09-314" prev="i-948f9cbdea0cad09-310" who="Q4972645">
            <seg>
              Det finns all anledning att ta till sig den kritik som Riksrevisionen
              framför i detta avseende.
            </seg>
          </u>
          <u xml:id="i-948f9cbdea0cad09-315" prev="i-948f9cbdea0cad09-310" who="Q4972645">
            <seg>
              Riksrevisionen hävdar också att det inte alltid finns en tydlig
              koppling mellan förhållandena i enskilda länder och de bedömningar
              som har gjorts i samarbetsstrategierna. Man vill även att regeringen
              utvecklar riktlinjerna till dessa samarbetsstrategier.
            </seg>
          </u>
          <u xml:id="i-948f9cbdea0cad09-316" prev="i-948f9cbdea0cad09-310" who="Q4972645">
            <seg>
              Som svar på denna kritik vill jag lyfta fram det beslut som togs
              i somras om nya riktlinjer för samarbetsstrategier för det bilaterala
              utvecklingssamarbetet. I dessa riktlinjer förtydligas också hur
              Sida ska genomföra kapacitetsutvecklingsinsatser.
            </seg>
          </u>
          <u xml:id="i-948f9cbdea0cad09-317" prev="i-948f9cbdea0cad09-310" who="Q4972645">
            <seg>
              I Riksrevisionens rapport uppmanas också regeringen att utveckla
              sin styrning av Sida i förhållande till Parisdeklarationen. Även
              detta har regeringen uppmärksammat i det regleringsbrev som togs
              i december förra året. I det framgår att Sida ska följa upp Riksrevisionens
              rekommendationer om kapacitetsutveckling. Vidare sägs att Sida
              ska redovisa resultat vad gäller genomförandet av Parisdeklarationen
              genom en analys av de förändringar och den måluppfyllelse som
              skett sedan deklarationen antogs för sex år sedan.
            </seg>
          </u>
          <u xml:id="i-948f9cbdea0cad09-318" prev="i-948f9cbdea0cad09-310" who="Q4972645">
            <seg>
              Regleringsbrevet är således ett tydligt tecken på att vi kristdemokrater
              tillsammans med allianskollegerna tar Riksrevisionens kritik på
              allvar och gör något åt det.
            </seg>
          </u>
          <u xml:id="i-948f9cbdea0cad09-319" prev="i-948f9cbdea0cad09-310" who="Q4972645">
            <seg>
              Det gäller även den fjärde punkten där Riksrevisionen riktar
              kritik mot regeringen, nämligen behovet av en oberoende erfarenhetsredovisning
              av biståndet genom svenska myndigheter. Inom detta område finns
              i dag Sadev, Institutet för utvärdering av internationellt utvecklingsarbete,
              som genomfört utvärderingen Svenska myndigheter som genomförare
              av Sidafinansierade insatser en utvärdering av organisering, styrning
              och stöd . I denna rapport tas bland annat upp risken för målkonflikt
              mellan Parisdeklarationens mål om ett obundet bistånd och användandet
              av svenska statliga myndigheter i biståndsarbete.
            </seg>
          </u>
          <u xml:id="i-948f9cbdea0cad09-320" prev="i-948f9cbdea0cad09-310" who="Q4972645">
            <seg>
              Begreppet obundet bistånd syftar till att stärka samarbetsländernas
              roll, bland annat genom att använda deras egna administrativa
              system och genom att undvika parallella strukturer när biståndet
              genomförs och genom att biståndsflödet anpassas till de nationella
              prioriteringar som finns i samarbetsländerna, det vill säga de
              länder som tar emot biståndet.
            </seg>
          </u>
          <u xml:id="i-948f9cbdea0cad09-321" prev="i-948f9cbdea0cad09-310" who="Q4972645">
            <seg>
              Detta kan alltså ställas mot tanken att svenska myndigheter ska
              engageras i biståndsarbetet. För att lösa detta krävs en tydlighet
              i vad som ska vara myndighetens roll i detta arbete och att riktlinjer
              sätts upp så att Parisdeklarationens principer om samarbetsländernas
              ägarskap och ansvar för biståndet verkligen efterlevs. Sidas ledning
              spelar här en viktig roll, inte minst när det gäller vägledning
              i frågor som dessa till myndigheternas handläggare.
            </seg>
          </u>
          <u xml:id="i-948f9cbdea0cad09-322" prev="i-948f9cbdea0cad09-310" who="Q4972645">
            <seg>
              Det kan noteras att det även pågår en utvärdering av implementeringen
              av Parisdeklarationens principer på OECD-nivå. Denna utvärdering
              planeras vara klar och presenteras vid OECD/DAC:s möte i Sydkorea
              i slutet av november i år.
            </seg>
          </u>
          <u xml:id="i-948f9cbdea0cad09-323" prev="i-948f9cbdea0cad09-310" who="Q4972645">
            <seg>
              Sammanfattningsvis finns det stora utmaningar för den svenska
              biståndspolitiken. Det är därför mycket glädjande att det nu tas
              krafttag från regeringens sida för att få till stånd ett bistånd
              som på allvar lever upp till de effektivitetskrav som Parisdeklarationen
              ställer upp.
            </seg>
          </u>
          <note>
            Jag yrkar bifall till utskottets förslag i betänkandet.
          </note>
          <note>
            Överläggningen var härmed avslutad.
          </note>
          <note>
            12 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 19 januari
          </note>
          <note>
            Isak From
          </note>
          <note>
            den 20 januari
          </note>
          <note>
            Lena Olsson
          </note>
          <note>
            Jonas Sjöstedt
          </note>
          <note>
            Amineh Kakabaveh
          </note>
          <note>
            Wiwi-Anne Johansson
          </note>
          <u xml:id="i-948f9cbdea0cad09-324" prev="i-948f9cbdea0cad09-310" who="Q4972645">
            <seg>
              Kent Ekeroth
            </seg>
          </u>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 25 januari.
          </note>
          <note>
            13 § Anmälan om frågor för skriftliga svar
          </note>
          <u xml:id="i-948f9cbdea0cad09-325" prev="i-948f9cbdea0cad09-310" who="Q4972645">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 19 januari
          </note>
          <note>
            Veronica Palm
          </note>
          <note>
            Peter Hultqvist
          </note>
          <note>
            Peter Hultqvist
          </note>
          <note>
            Johan Andersson
          </note>
          <note>
            Anders Karlsson
          </note>
          <note>
            Gunilla Svantorp
          </note>
          <note>
            Maria Stenberg
          </note>
          <note>
            Gunnar Sandberg
          </note>
          <note>
            Gunilla Svantorp
          </note>
          <note>
            den 20 januari
          </note>
          <note>
            Jacob Johnson
          </note>
          <note>
            Jonas Sjöstedt
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 25 januari.
          </note>
          <note>
            14 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 19 januari
          </note>
          <note>
            Gunvor G Ericson
          </note>
          <note>
            Peter Hultqvist
          </note>
          <note>
            Roza Güclü Hedin
          </note>
          <note>
            Christina Höj Larsen
          </note>
          <note>
            Jonas Eriksson
          </note>
          <note>
            Hans Linde
          </note>
          <note>
            Per Åsling
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 25 januari.
          </note>
          <note>
            15 § Kammaren åtskildes kl. 16.15.
          </note>
          <u xml:id="i-948f9cbdea0cad09-326" prev="i-948f9cbdea0cad09-310" who="Q4972645">
            <seg>
              Förhandlingarna leddes
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
