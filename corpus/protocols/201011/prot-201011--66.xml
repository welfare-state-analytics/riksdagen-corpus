<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--66</head>
          <docDate when="2011-03-03">2011-03-03</docDate>
        </div>
      </front>
      <body>
        <div>
          <note n="2796c9c6">
            ﻿
          </note>
          <note n="c27304b1">
            Riksdagens protokoll
          </note>
          <note n="10290d83">
            2010/11:66
          </note>
          <note type="date" n="094729a0">
            Torsdagen den 3 mars
          </note>
          <note n="13353bae">
            Kl. 12:00 - 19:31
          </note>
          <note n="9daf88f9">
            1 § Anmälan om kompletteringsval till försvarsutskottet och arbetsmarknadsutskottet
          </note>
          <note n="cb6cbe9b">
            Tredje vice talmannen meddelade att Moderata samlingspartiets
            riksdagsgrupp på grund av uppkomna vakanser anmält Johan Johansson
            som suppleant i försvarsutskottet samt Marta Obminska och Lotta
            Olsson som suppleanter i arbetsmarknadsutskottet.
          </note>
          <note n="511ef0d7">
            Tredje vice talmannen förklarade valda från och med den 7 mars
            till
          </note>
          <note n="c1d3aa67">
            suppleant i försvarsutskottet
          </note>
          <note n="ab348cbf">
            suppleanter i arbetsmarknadsutskottet
          </note>
          <note n="29ebf054">
            2 § Anmälan om inkomna uppteckningar från EU-nämndssammanträden
          </note>
          <note n="e7cfee0d">
            Tredje vice talmannen anmälde att uppteckningar från följande
            EU-nämndssammanträden inkommit:
          </note>
          <note n="f41d0712">
            3 § Fördjupad samverkan inom forskning, utbildning och innovation
            hållbar energi
          </note>
          <note n="7f3d3b07">
            Föredrogs
          </note>
          <note type="speaker" n="7e540760">
            Anf. 1 RICHARD JOMSHOF (SD):
          </note>
          <u who="unknown" xml:id="i-5c559a53b7b379de-0" n="cd789d08">
            <seg n="33a35e90">
              Fru talman! I propositionen Fördjupad samverkan inom forskning,
              utbildning och innovation hållbar energi föreslås att riksdagen
              ska bemyndiga regeringen att bland annat besluta om förvärv av
              aktier i Europabolaget KIC Innoenergy SE samt om kapitaltillskott
              till bolaget.
            </seg>
            <seg n="bca90b2e">
              Syftet med detta är att uppnå en fördjupad europeisk samverkan
              inom området hållbar energi, vilket är till gagn såväl för Sverige
              som för Europa som helhet. Sverigedemokraterna anser att forskningsprojektet
              verkar lovande, och vi ställer oss i grunden positiva till propositionen.
              Det finns dock två saker som gör oss något tveksamma och där vi
              vill göra medskick till regeringen.
            </seg>
            <seg n="05a0c657">
              För det första: I propositionen talas om att det gemensamma Europabolaget
              KIC Innoenergy SE ska förvärva, avyttra, förvalta och utnyttja
              bland annat patent, varumärken, licenser, tillstånd och andra
              immateriella rättigheter. Det är med andra ord en smula osäkert
              eller otydligt huruvida de patent som kan tänkas komma av den
              gemensamt bedrivna forskningen kommer att komma de svenska deltagande
              institutionerna till del i den meningen att de kontrolleras av
              de svenska universiteten själva.
            </seg>
            <seg n="80d6c78f">
              Med andra ord kan eventuellt en situation uppstå, exempelvis
              vid ett svenskt utträde ur EU, att den forskning på området smarta
              elnät och elektrisk energilagring som de svenska deltagarna ska
              ansvara för kan hamna utanför svensk kontroll trots att huvuddelen
              av denna forskning har ägt rum med svenska pengar och svensk forskningskompetens.
              Detta är ett problem. Sverigedemokraterna menar därför att vi
              på något sätt måste säkerställa att Sverige och svenska universitet
              får tillgång till patenträttigheter och liknande från den forskning
              vi själva bedriver.
            </seg>
            <seg n="02413a55">
              För det andra: Utöver detta är det inte oproblematiskt att den
              svenska finansieringen av Europabolaget tas direkt från de befintliga
              anslagen till Uppsala universitet och KTH. Om jag nu tolkar det
              rätt betyder det i praktiken att universitetens löpande verksamhet
              blir lidande på grund av detta. Vi menar i stället att anslagen
              till dessa universitet bör justeras i samma grad som de belastas
              med utgifter för detta. Alternativt bör detta projekt finansieras
              genom en helt ny anslagspunkt.
            </seg>
            <seg n="0bb11125">
              Fru talman! Jag hoppas att regeringen tar till sig Sverigedemokraternas
              åsikter i frågan och tackar för ordet.
            </seg>
          </u>
          <note type="speaker" n="c7ff2438">
            Anf. 2 YVONNE ANDERSSON (KD):
          </note>
          <u who="Q4935945" xml:id="i-27704b57f613adec-0" n="e76660cf">
            <seg n="21f03c43">
              Fru talman! Vi ska besluta i Sveriges riksdag om en principiellt
              helt ny möjlighet för svenska universitet att få samverka ute
              i Europa. Det tycker jag är spännande, och det är ett historiskt
              genombrott för svenska universitet och högskolor att få denna
              möjlighet. Exemplet är Uppsala universitet och Kungliga Tekniska
              högskolan.
            </seg>
            <seg n="0c2780fb">
              Jag vill redan inledningsvis i detta anförande, fru talman, bemöta
              Sverigedemokraternas farhågor att Sverige inte ska få tillbaka
              någonting av sitt insatta kapital. När det gäller den första frågan
              utgick Sverigedemokraterna från att vi ska utträda ur EU. Det
              gör inte alliansregeringen. Alliansregeringen utgår ifrån att
              vi är ett EU-land, och som sådant kommer denna fara inte att uppstå.
              Jag hoppas också innerligt att svenska folket inte lämnar en union
              man har investerat så mycket i.
            </seg>
            <seg n="8b965c79">
              När det gäller farhågorna att aktiekapitalet skulle förstöra
              eller inkräkta på den löpande verksamheten på Uppsala universitet
              och Kungliga Tekniska högskolan är också det en farhåga jag inte
              tror att vi behöver ha. Vi har tillräckliga medel i dag, och vi
              som har följt Riksrevisionens rapport vet att det finns mycket
              medel till forskning och utveckling som ännu inte är intecknade
              över huvud taget. Att de då kan finnas i ett sammanhang där vi
              får ett flöde av kunskaper och tänkande runt innovation tycker
              vi är riktigt bra.
            </seg>
            <seg n="6996069f">
              Det beslut vi ska ta här i eftermiddag handlar alltså om att
              regeringen ska få rätt att besluta om att aktier får köpas in
              när det gäller KIC Innoenergy, ett EU-samarbete inom hållbar energi.
              Uppsala universitet och Kungliga Tekniska högskolan har blivit
              inbjudna att delta i detta samarbete, och vi vet inget om framtiden
              kanske kan fler universitet bli inbjudna. Det visar bara på att
              vi har en hög kvalitet på kunskaper och möjligheter på dessa universitet.
            </seg>
            <seg n="a298952a">
              KIC Innoenergy är ett exempel på en ny samarbetsform för näringsliv,
              lärosäten och institut som har etablerats genom Europeiska institutet
              för innovation och teknik. Plattformen som detta ger ska arbeta
              för att utveckla ett hållbart energisystem genom utveckling av
              nya kommersiella produkter och tjänster inom hållbar energi.
            </seg>
            <seg n="931f88c1">
              Är inte detta jättebra? Ibland har jag funderat på vad vi ska
              lyckas åstadkomma politiskt och som vi ska besluta om som vi från
              denna talarstol kan applådera och tycka är kalasbra. Kan vi inte
              enas om detta? Finns det några frågor som är mer angelägna än
              energifrågorna i dag? För att vi då ska kunna komma loss när det
              gäller vår kunskapsutveckling, innovationer och samarbetseffekter
              inom EU på detta område måste vi väl någon gång också vara glada
              och tacksamma för varje steg i rätt riktning och applådera dem.
            </seg>
            <seg n="5a4de65d">
              De parter som deltar i detta samarbete ska bli delägare i Europabolaget.
              I villkoren ingår att Uppsala universitet och KTH, Kungliga Tekniska
              högskolan, ska köpa aktier i det nystartade bolaget och därigenom
              bidra med pengar. Detta har inte varit möjligt tidigare, utan
              regeringen måste förfoga över den friheten.
            </seg>
            <seg n="6ed7d61a">
              När regeringen nu får ett ja från riksdagen, vilket jag hoppas
              att den får i dag, har man rätt att skjuta in detta kapital. Därmed
              blir man en samarbetsaktör när det gäller forsknings- och personalsamarbete
              mellan industri, offentlig verksamhet, forskningsinstitut och
              forskningshögskolor.
            </seg>
            <seg n="a75c445b">
              Detta är en ny principiell åtgärd och en ny möjlighet med en
              ny reform som gör att detta naturligtvis kan bli gångbart inom
              fler områden. Jag skulle också önska att vi bryter ny mark så
              att det finns möjligheter till samarbete enligt den här modellen
              inom fler områden där kunskap, innovation och forskningsaktörer
              får vara med och bidra.
            </seg>
            <seg n="8cd9732b">
              Tillväxten, fru talman, i en alltmer globaliserad värld drivs
              mer och mer av kunskap. Därför måste vi bibehålla och utveckla
              vår kunskap i vår nation. Det är en kunskapsnation. Det är därigenom
              vi ska kunna utvecklas inom den globala marknaden. Då måste vi
              hela tiden ligga i framkant. Vi vet att samarbete inom kunskap,
              forskning och innovation är A och O för att vi ska nå så långt
              att vi når den tillväxtpotential som vi behöver.
            </seg>
            <seg n="1bd8a6b0">
              Ökad kunskap är avgörande. Det kan inte sägas så mycket mer.
              Alliansregeringen har satsat oerhört mycket, 15 miljarder, i forskningsresurser
              de kommande åren. Regeringens satsning innebär att Alliansen satsar
              mer resurser på fyra år än socialdemokratiska regeringar gjorde
              på tolv år.
            </seg>
            <seg n="dc17b79f">
              Vi är tacksamma för detta. Vi är tacksamma för de stora förändringar
              som alliansregeringen har mäktat med att göra, har vågat göra,
              har haft modet att göra. Det här är banbrytande, och jag kommer
              med glädje att se fram emot nya projekt där vi kan ta ett insteg
              och öka vår potential i framkanten av kunskapsutvecklingen. Det
              gäller området energi och flera angelägna områden inom kort. Då
              ska vi vara beredda från Sverige att stå till buds, finnas med
              och hela tiden skjuta fram våra positioner.
            </seg>
          </u>
          <note n="92659909">
            Därmed, fru talman, yrkar jag bifall till förslaget i betänkandet.
          </note>
          <note n="90b216b6">
            I detta anförande instämde Margareta Pålsson och Michael Svensson
            (båda M) samt Annika Eclund (KD).
          </note>
          <note type="speaker" n="d85a898a">
            Anf. 3 RICHARD JOMSHOF (SD) replik:
          </note>
          <u who="unknown" xml:id="i-5c559a53b7b379de-1" n="cd789d08">
            <seg n="81ca9eea">
              Fru talman! Vi har ingen avvikande åsikt i frågan. Vi tycker
              att det är ett jättebra projekt, och jag är övertygad om att ett
              utökat mellanstatligt samarbete kommer att gynna Sverige såväl
              som hela Europa. Det här är ett jätteviktigt område. I det här
              fallet talar man om att kanske kunna lösa energifrågan framgent,
              och det är klart att det är värt att satsa pengar på.
            </seg>
            <seg n="485600bf">
              Jag står fast vid att jag tycker att det är problematiskt att
              patentfrågan inte är löst. Jag ställde en fråga i utbildningsutskottet
              nyligen och fick till svar att man inte vet hur det kommer att
              se ut. Det handlar inte bara om en framtid där Sverige kanske
              skulle få för sig att lämna EU. Ni vill inte göra det, men ingen
              vet hur framtiden ser ut. Det kan mycket väl bli så att något
              annat land väljer att göra det. Vi kan i dag se hur Europasamarbetet,
              eller åtminstone eurosamarbetet, har skakats lite grann i grundvalarna
              det senaste året. Ingen vet vad framtiden har att erbjuda.
            </seg>
            <seg n="2ad38667">
              Därför är vi kritiska till att man inte har försökt hitta en
              hållbar lösning på detta. Hur ser det ut? Hur ska vi lösa patentfrågan?
              Det kan mycket väl skapa konflikter i framtiden, det vet vi inte.
            </seg>
            <seg n="c915e48c">
              Som sagt är samarbetet i grunden jättebra, men varför inte söka
              reda ut alla detaljerna för att undvika att vi i framtiden hamnar
              i någon sorts konfliktsituation? Det kan mycket väl bli så.
            </seg>
          </u>
          <note type="speaker" n="826c697e">
            Anf. 4 YVONNE ANDERSSON (KD) replik:
          </note>
          <u who="Q4935945" xml:id="i-27704b57f613adec-1" n="e76660cf">
            <seg n="f6638553">
              Fru talman! Först vill jag tacka för att det synes som att alla
              partier i riksdagen är överens om att det här är en bra satsning.
              Det är viktigt för oss, för vi går in i ett, som jag sade, banbrytande
              arbete där vi beträder nya vägar. Det är ett slags pionjärverksamhet
              helt enkelt.
            </seg>
            <seg n="45f4a0a9">
              Vad vi vet om pionjärverksamhet och om bolag som bildas är att
              alla överenskommelser inte kan vara gjorda i den minut som bolaget
              bildas. Genom att vi är med från början kan vi påverka hur det
              ska bli. Jag litar på att de länder som kommer att vara med i
              arbetet med Europabolaget hittar lösningar. Där träffas det hela
              tiden överenskommelser.
            </seg>
            <seg n="793ad006">
              Vi är inbjudna med två universitet i vårt lilla land att vara
              med i detta viktiga arbete och ha en påverkan på hur vi utvecklar
              patenteringsförfarandet och andra delar som inte heller är klara.
              Det är viktigt att vi är med, att vi sätter ned foten, att vi
              tillåter dem att vara med, gå in med aktiekapital och bli medarbetare
              som tillsammans arbetar fram regler, riktlinjer och principer
              för bolagets utveckling.
            </seg>
          </u>
          <note type="speaker" n="ae74dfcc">
            Anf. 5 RICHARD JOMSHOF (SD) replik:
          </note>
          <u who="unknown" xml:id="i-5c559a53b7b379de-2" n="cd789d08">
            <seg n="e52a1396">
              Fru talman! Att vi kommer att stödja förslaget beror på att vi
              tror att man mycket väl kan hitta en lösning, vilket jag personligen
              tror att man gör. Jag menar bara att det hade underlättat om man
              på förhand hade haft någon aning om hur patentfrågan ska se ut.
            </seg>
            <seg n="14f47bfa">
              I övrigt har jag inga avvikande åsikter i frågan, utan jag välkomnar
              förslaget. Jag tror att det kommer att bli bra, och jag hoppas
              att det löser sig både vad gäller patentfrågan och vad gäller
              ekonomin. Jag anser att det möjligtvis bör vara en anslagspost
              så att man slipper ta pengarna från redan existerande medel, men
              det är ändå förhållandevis små saker i sammanhanget.
            </seg>
            <seg n="8e99fdc4">
              Som sagt välkomnar jag samarbetet och initiativet. Jag tror att
              vi alla kommer att tjäna på det.
            </seg>
          </u>
          <note type="speaker" n="47eafb68">
            Anf. 6 YVONNE ANDERSSON (KD) replik:
          </note>
          <u who="Q4935945" xml:id="i-27704b57f613adec-2" n="e76660cf">
            <seg n="40eb55a9">
              Fru talman! Jag ska klargöra två saker. När ett universitet blir
              inbjudet att delta i ett sådant här arbete kommer de medel som
              i dag ges till forskarna att kunna användas för deras forskning
              gentemot andra länder. Här finns det ett omlopp, och ifall det
              blir problem kommer vi säkert att kunna lösa dem.
            </seg>
            <seg n="ab4a0b97">
              När det gäller patentering får vi komma ihåg att det i dag inom
              EU finns ett långt framskridet arbete för att Europaländerna ska
              hitta gemensamma patenteringsmodeller. Det arbetet har inte rotts
              i land riktigt än. Civilutskottet har haft ett antal ärenden under
              föregående fyraårsperiod. Vi har följt EU:s arbete med det här.
              Det ligger vid sidan om. När överenskommelsen träffats mellan
              EU-länderna om hur vi ska hantera Europapatent visavi USA-patent
              kommer vi naturligtvis att följa det. Jag ser inte heller det
              som ett särskilt stort problem utan tror att det löses.
            </seg>
          </u>
          <note type="speaker" n="8244cba1">
            Anf. 7 THOMAS STRAND (S):
          </note>
          <u who="Q6191909" xml:id="i-91911d2505267e2d-0" n="e7f9616e">
            <seg n="af11051a">
              Fru talman! Utbildning, utbildning och utbildning det var Tony
              Blairs tre huvudprioriteringar för en ny labourregering i England.
              Mona Sahlin har upprepat dessa tre ord i denna kammare under förra
              mandatperioden som signum för Socialdemokraternas prioriteringar
              i den politiska sfären.
            </seg>
            <seg n="8dfab4f7">
              Jag skulle vilja i all ödmjukhet komplettera dessa tre prioriteringar
              med ytterligare sex prioriteringar: forskning, forskning och forskning
              samt innovation, innovation och innovation, den så kallade kunskapstriangeln:
              utbildning, forskning och innovation.
            </seg>
            <seg n="82da4bb1">
              Sverige ska vara ledande nation när det gäller just utbildning,
              forskning och innovation. Det är vi överens om i Sveriges riksdag.
              Det är en viktig prioritering. Hela vårt utbildningssystem ska
              genomsyras av den här kunskapstriangeln, från förskolenivå med
              rätt inriktning på rätt sätt genom hela systemet upp på högskola
              och universitet.
            </seg>
            <seg n="c26889bd">
              Sverige ska konkurrera just med kunskap och kompetens, inte med
              låga löner, inte acceptera en låglönemarknad som växer fram i
              Sverige.
            </seg>
            <seg n="4c665dc4">
              Vi socialdemokrater bejakar därför den proposition som regeringen
              har presenterat och som vi i dag debatterar. Nu kunde inte Yvonne
              Andersson hålla sig från att kritisera oss socialdemokrater för
              våra brister.
            </seg>
            <seg n="43f6117e">
              I dag diskuterar vi forskning och samverkan i ett europeiskt
              perspektiv. Vi har ingen annan uppfattning utan tycker att det
              är ett bra initiativ, och vi stöder det. Utskottet har gett några
              perspektiv på varför det är viktigt att stödja den här propositionen
              och stödja samarbetet i ett europeiskt perspektiv.
            </seg>
            <seg n="7d9e0ead">
              För det första stärker det den svenska positionen i ett europeiskt
              perspektiv. För det andra stärker det samarbetet i EU. För det
              tredje stärker det lärosätenas ställning i ett europeiskt perspektiv.
              För det fjärde kan man säga att förslaget som vi nu diskuterar
              stärker även företag, och det är bra. För det femte skapar det
              innovationer och leder till nya jobb. Man skulle kunna lägga till
              ett sjätte perspektiv. Det är att det också stöder en samverkan
              mellan företag, akademi och stat.
            </seg>
            <seg n="74e9897d">
              Vi har kritiserat den borgerliga regeringen för att de lade ned
              branschprogrammen, för branschprogrammens idé var just samverkan
              mellan akademi, stat och företag. Därför är vi glada för att den
              borgerliga regeringen nu bejakar och kommer med förslag som handlar
              om en samverkan mellan företag, akademi och stat. Yvonne Andersson
              efterlyste fler initiativ, och jag hoppas att den borgerliga regeringen
              kommer med fler initiativ.
            </seg>
            <seg n="bde80359">
              Vi har sagt att om vi kommer tillbaka till makten, som vi hoppas
              att vi gör 2014, är en prioriterad fråga att stärka samverkan
              mellan företag, akademi och stat. Därför säger vi socialdemokrater
              ja till propositionen och yrkar bifall till betänkandets förslag
              till beslut.
            </seg>
          </u>
          <note n="254b0827">
            Överläggningen var härmed avslutad.
          </note>
          <note n="ef17b052">
            4 § En reformerad budgetlag
          </note>
          <note n="7f3d3b07">
            Föredrogs
          </note>
          <note type="speaker" n="09ae04e5">
            Anf. 8 ULLA ANDERSSON (V):
          </note>
          <u who="Q4935938" xml:id="i-9b8da3f43d449e2a-0" n="0bead4fa">
            <seg n="37d31e49">
              Fru talman! Jag vill börja med att yrka bifall till vår reservation.
            </seg>
            <seg n="b9931a8e">
              Alla regeringar har goda skäl att etablera finanspolitiska ramverk
              som styrmedel i budgetprocessen, men alla delar i ett finanspolitiskt
              ramverk behöver och bör dock inte lagregleras.
            </seg>
            <seg n="63abb653">
              Budgetlagen kan ge intrycket av att mest handla om budgettekniska
              frågor utan väsentligt politiskt håll. Sanningen är snarare den
              motsatta. Budgetlagen måste ses i ett politiskt sammanhang för
              att bli begriplig.
            </seg>
            <seg n="a1a38274">
              Det finans- och penningpolitiska ramverket avser att begränsa
              regeringens och riksdagens handlingsfrihet i ekonomiska frågor.
              Normpolitikens inträde i de västerländska ekonomierna tog fart
              under 1980-talet. Denna politik kan i mångt och mycket ses som
              en reaktion på den keynesianska ekonomiska politik som alltsedan
              30-talet djupa ekonomiska kris har präglat politiken i de flesta
              utvecklade ekonomier.
            </seg>
            <seg n="22dcf0b7">
              Det finns framför allt två officiella och ett outtalat motiv
              till normpolitiken. Det mer outtalade motivet är att genom olika
              budgetrestriktioner minska storleken på den offentliga sektorn
              och i förlängningen öka den privata konsumtionen. Denna ambition
              förefaller ha haft avsedd effekt.
            </seg>
            <seg n="37d8ecbc">
              I Sverige, vars politik sedan början av 90-talet hör till de
              mest normstyrda, har den offentliga konsumtionen, det vill säga
              din och min välfärd, i fasta priser ökat med 21 procent mellan
              1990 och 2010, medan den privata konsumtionen har ökat med 42
              procent under samma tidsperiod. Offentliga välfärdsambitioner
              har hållits tillbaka. Det är därför vi ser större förskolegrupper,
              större klasstorlekar, mindre personal i äldreomsorgen och färre
              anställda i sjukvården. Samtidigt har stora skattesänkningar genomförts.
              Den offentliga sektorn som andel av bnp har trendmässigt minskat
              och inkomstskillnaderna kraftigt ökat. Klassamhället biter sig
              allt djupare fast i det svenska samhället. Eller som Tapio Salonen
              sade häromdagen: Sverige är tyvärr inte annorlunda än de andra
              västerländska länderna längre. Vi kan också se att inkomstskillnaderna
              och klassklyftorna är lika djupa i Sverige i dag som de var efter
              andra världskriget.
            </seg>
            <seg n="11ff4cce">
              Ett av de klart uttalade argumenten för övergången till en mer
              normbaserad ekonomisk politik baseras på uppfattningen att finans-
              och penningpolitiken på lång sikt inte kan påverka vare sig den
              långsiktiga sysselsättningen eller arbetslöshetsnivån. Den förfäktas
              numera främst av svenska borgerliga ekonomer och debattörer. Det
              är lätt att konstatera att teorin är felaktig. Ekonomier drabbas
              regelbundet av mindre eller större störningar och konjunkturvariationer.
              En expansiv finans- och penningpolitik som stimulerar ekonomin
              kan i ett sådant skede leda till att färre personer slås ut från
              arbetsmarknaden. Därmed kommer fler personer att ha arbete på
              längre sikt och kan alltså bidra till en varaktigt högre sysselsättning
              och bnp och följaktligen också till starkare offentliga finanser
              på sikt.
            </seg>
            <seg n="3317225a">
              Det vanligaste argumentet för strikta finanspolitiska ramverk
              är att politiker i dagens moderna politiska system i allmänhet
              tenderar att värdera kortsiktiga intressen tyngre än långsiktiga
              hänsynstaganden, vilket antas leda till en sämre budgetdisciplin
              och därmed för stora offentliga underskott. Själklart kan det
              ligga en hel del i det. Men den senaste tidens ekonomiska kriser
              har inte haft svaga offentliga finanser som huvudsaklig orsak
              till de uppkomna kriserna. Samtliga kriser har resulterat i problem
              med de offentliga finanserna, men dessa problem är en följd av
              de ekonomiska kriserna och inte deras orsak.
            </seg>
            <seg n="1888046f">
              Samtidigt är det så att länder med starka offentliga finanser,
              i synnerhet små exportberoende länder som Sverige, står sig starkare
              när en ekonomisk kris inträffar. Det finns således goda skäl för
              finanspolitiska ramverk som främjar budgetdisciplin och starka
              offentliga finanser. De relevanta frågorna är snarare hur dessa
              ska utformas och huruvida de, och i så fall vilka, ska lagstiftas
              i en särskild budgetlag samt om de står i proportion till de inskränkningar
              av de folkvaldas handlingsfrihet som dessa de facto utgör.
            </seg>
            <seg n="fa5168ce">
              Alla regeringar har, som jag sade, goda skäl att etablera finanspolitiska
              ramverk som styrmedel i budgetprocessen, men de bör inte lagregleras.
              Budgetlagen bör utgöra en avvägning mellan å ena sidan tydlighet
              och fastighet och å andra sidan flexibilitet och handlingsfrihet.
              Den sistnämnda aspekten är viktig, inte minst utifrån demokratiska
              överväganden, eftersom det inte är rimligt att varje ny regering
              med skiftande politisk färg ska tvingas att revidera budgetlagen
              för att kunna få riksdagens godkännande för sin politik och sina
              riktlinjer för den ekonomiska politiken.
            </seg>
            <seg n="cd37a616">
              Vänsterpartiets principiella syn är därför att man bör visa stor
              försiktighet med vad som ska regleras i budgetlagen. Huvudprincipen
              bör vara att regeringen i samband med budgetpropositionen och
              den ekonomiska vårpropositionen lägger fram sitt förslag till
              finanspolitiska ramverk och riktlinjerna för den ekonomiska politiken
              och begär stöd för dessa genom riksdagsbeslut snarare än att de
              ska regleras i en budgetlag.
            </seg>
            <seg n="8bc75c6c">
              Fru talman! Utgiftstaken sätter en övre gräns för de statliga
              utgifterna tre år framåt. Jag tror att det är få i hela världen
              som kan bestämma vilka utgifter vi ska ha om tre år, vare sig
              vi som individer, hushåll, företag eller samhällen i stort. Det
              är extra problematiskt med utgiftstaken eftersom det inte finns
              något golv för statens inkomster. Systemet har därmed en tydlig
              ideologisk slagsida. För att det ska bli begripligt för andra
              än nördar som jag kan man säga att hur mycket mer inkomster vi
              än får i Sverige som inte är planerade får vi inte använda dem
              till en bättre välfärd fler anställda i förskolan, fler lärare
              i skolan eller fler anställda i äldreomsorgen utan de får enbart
              användas till skattesänkningar eller avbetalningar på statsskulden.
            </seg>
            <seg n="5ec5f400">
              En annan svaghet med de treåriga utgiftstaken är just, som jag
              tidigare tog upp, svårigheterna att prognostisera statens utgifter,
              för en stor del av utgifterna är ju konjunkturkänsliga. När ekonomin
              går in i en kraftig lågkonjunktur ökar utgifterna för bland annat
              arbetslöshetsersättningen. Det kan då hända att utgiftstaken blir
              hotade och att man saknar förmågan att motverka lågkonjunkturen
              med en aktiv arbetsmarknadspolitik. Därför menar vi att det är
              oklokt att sätta ett tak för statsbudgetens utgifter tre år i
              förväg och synnerligen olämpligt att det ska bli ett tvång i budgetlagen.
            </seg>
            <seg n="8f2607a6">
              Vi i Vänsterpartiet stödde initialt överskottsmålet, eftersom
              vi menade att det var angeläget att få ned de offentliga skuldkvoterna
              till rimliga nivåer efter den skulduppbyggnad som skedde i samband
              med 90-talskrisen. Detta mål är sedan länge uppnått. SEB har nyligen
              konstaterat att regeringen inte har stöd i vare sig empiri eller
              forskning för att minska statsskulden ytterligare utan snarare
              bör göra tvärtom.
            </seg>
            <seg n="3a9effb8">
              Finansdepartementets långsiktskalkyler visar att den offentliga
              sektorns finansiella sparande går med löpande överskott fram till
              år 2099 och då uppgår till hela 5 procent av bnp. Därmed faller
              också hela motivet för att vi måste ha överskott nu för att kunna
              ha underskott sedan. Med andra ord har vi råd att ta hand om den
              åldrande befolkningen framöver redan med de intäkter som vi prognostiserar
              i dag.
            </seg>
            <seg n="3e4fc2fa">
              Vi anser att ett mål för den offentliga sektorns finansiella
              sparande bör ingå i ett finanspolitiskt ramverk. Ett saldomål
              för de offentliga finanserna beaktar, till skillnad från systemet
              med utgiftstaken, dels hela den offentliga sektorn, dels både
              inkomster och utgifter. Ett mål för det finansiella sparandet
              fungerar därmed som ett centralt styrinstrument i budgetpolitiken
              och utgör ett ankare för finanspolitiken i ett medelfristigt perspektiv
              och bidrar därmed till att stärka förtroendet för de offentliga
              finansernas långsiktiga hållbarhet.
            </seg>
            <seg n="1ef6dc1f">
              Att göra som i dag och låta en stor andel människor gå ut i arbetslöshet
              trots att vi har stora överskott i de offentliga finanserna är
              ekonomiskt oförsvarbart. Varför ska vi spara på de unga i dag
              som inte ens går igenom skolan med fullständiga betyg? Varför
              ska vi låta äldre ligga i korridorerna? Varför ska vi hoppa över
              operationer som behöver utföras? Vi har ju råd att ta itu med
              dessa problem.
            </seg>
            <seg n="aa4e5b34">
              I framtiden räknar man med att var och en av oss ska vara mycket
              rikare. Man räknar med en stor privat konsumtionsökning men en
              väldigt låg offentlig konsumtion. Det är detta överskottsmålet
              handlar om.
            </seg>
            <seg n="8a8dc9f5">
              Fru talman! Ett annat problem är att i nuvarande budgetlag ska
              finansiering av investeringar i väg och järnväg ske genom att
              staten tar upp kostnaden för investeringen som en direktavskrivning,
              vilket är ett ovanligt förfaringssätt jämfört med vad som är brukligt
              i kommuner, landsting, organisationer och företag. Det är få som
              kan köpa ett hus och betala kontant. Det är få företag som investerar
              i en stor maskin och betalar den kontant. Nej, vi gör avbetalningar
              efter hur lång livslängd den investering vi gjort har. Så gör
              dock inte staten.
            </seg>
            <seg n="5348d5f6">
              Det är beklagligt att regeringen inte tar tillfället i akt och
              ändrar på detta omoderna och lite förvrängda sätt att se på en
              investering.
            </seg>
            <seg n="c8508562">
              Det finns en rad problem i synsättet att investeringar ska anslagsfinansieras.
              Det finns en risk för att projekt dras ut tidsmässigt och ökar
              totalkostnaden. Hus, vägar, spår och fabriker är tydliga investeringar.
              Investeringar skiljer sig från konsumtionsvaror eftersom de sistnämnda
              inte kan konsumeras under en längre tid. Vi är få som tar ett
              banklån för att köpa mat, men vi är ganska många som tar ett banklån
              för att köpa hus.
            </seg>
            <seg n="c9d29747">
              Anslagsfinansiering av vägar och järnvägar innebär att man påför
              alla kostnader på dagens generation fast det är uppenbart att
              ett hus eller en järnvägssträcka kan användas av många generationer
              framöver.
            </seg>
            <seg n="c9803800">
              Vill man ha en rättvis fördelning av kostnader, och det brukar
              många säga att de står bakom, ska dagens generation betala för
              allt som konsumeras i dag, medan det som konsumeras under en längre
              tid, det vill säga en investering, ska delas upp under en längre
              amorteringstid. Vi betalar den sträcka av järnvägen vi använder
              i dag och låter kommande generation betala den sträcka de använder
              av järnvägen. Då får vi kanske en järnväg som både kan gå i tid
              och vara ett effektivt medel i klimatarbetet. De senaste vintrarnas
              alla problem borde visa att det behövs en förändring i synen på
              investeringar i järnväg och underhåll.
            </seg>
            <seg n="c552ae8e">
              Dagens budgetlag blir en hämsko i miljö- och klimatarbetet. I
              en tid när vi har behov av att genomföra stora satsningar på nya
              spår och hållbara transporter hindras staten från att agera miljöinriktat
              på grund av budgetlagens skrivningar. Det krävs ett ändrat tankesätt
              när det gäller vad som är en investering för framtiden.
            </seg>
            <seg n="aa5f1a53">
              Vi anser att man som regel lånar till en investering. Det är
              ett system som används av företag, kommuner, landsting, bostadsrättsföreningar
              med flera. Så gott som alla utom staten delar upp sin budget i
              en driftsdel och en investeringsdel. Även hushåll och företag
              agerar så i praktiken.
            </seg>
            <seg n="b262c8cf">
              Vi ser i det statliga ägandet en möjlighet till en strategisk
              näringspolitik som i dag lyser totalt med sin frånvaro. Vi ser
              det statliga ägandet som viktiga och långsiktiga samhällsinvesteringar.
              Vänsterpartiet menar därför att det statliga ägandet i likhet
              med investeringar i infrastruktur ska ingå i en särskild investeringsbudget.
              Vid förvärv av aktier eller andelar i ett företag och annat tillskott
              av kapital ska därför finansiering genom lån utgöra huvudprincip.
            </seg>
          </u>
          <note type="speaker" n="c2f27ee3">
            Anf. 9 LARS ELINDERSON (M):
          </note>
          <u who="Q5708979" xml:id="i-9fc619f8fd3d7f55-0" n="7f56b112">
            <seg n="39f828d1">
              Fru talman! Det finns omfattande internationell forskning som
              visar att sättet att fatta beslut också påverkar beslutens innehåll
              och förutsättningarna för att genomföra besluten. Om det inte
              finns regler med tydliga och långsiktiga mål tenderar till exempel
              kortsiktiga hänsynstaganden och lösningar på problem systematiskt
              prioriteras framför mer långsiktiga beslut.
            </seg>
            <seg n="2d003714">
              Osäkerhet som inte minst gäller inom politiken medför enligt
              den samfällda forskningen en stor risk för onda cirklar av kortsiktiga
              och motverkande åtgärder som i det långa perspektivet skapar nya
              och större bekymmer i framtiden.
            </seg>
            <seg n="250e2e59">
              Det räcker med att titta på vår efterkrigshistoria för att konstatera
              att de kortsiktiga målen i alltför hög utsträckning inte bara
              i Sverige har präglat en politik som har fått långsiktiga konsekvenser
              som påverkar oss i dag.
            </seg>
            <seg n="737b1d51">
              Det tydligaste och mest kända exemplet för den ekonomiska politiken
              är det så kallade tidsinkonsistensproblemet. Det yttrar sig bland
              annat i att man i dåliga tider hellre lånar för att lösa ekonomiska
              underskott i stället för att spara i goda tider för att ha större
              handlingsfrihet när tiderna blir sämre eller för att genomföra
              strukturella reformer om det är problemet i botten.
            </seg>
            <seg n="5fa6fba7">
              Ett annat exempel är att det ofta är mer lockande att öka inkomsterna
              genom att till exempel höja skatter eller andra intäkter, eller
              när det gäller företag höja sina priser, i stället för att ha
              en kontinuerlig kontroll av hur kostnaderna utvecklas i verksamheten.
            </seg>
            <seg n="d31fd830">
              Den politik som vi ska hantera präglas också av andra osäkerheter
              än svårigheten att bedöma framtiden och prioritera mellan det
              korta och långa perspektivet. Exempel på sådana är oklara majoritetsförhållanden,
              konflikter mellan särintressen och allmänintressen och liknande
              problem som i forskningslitteraturen brukar beskrivas i termer
              som intressekonflikter, aggregering av preferenser, principal
              agent-problem med mera.
            </seg>
            <seg n="25f354a4">
              Politikens metod att hantera den här typen av komplikationer
              är normer och institutioner. Vi har här hört reservanterna i utskottet
              tala mer för den långsiktiga trovärdigheten i normer än i de institutioner
              som vi har byggt upp för att klara av att möta den här typen av
              konflikter.
            </seg>
            <seg n="b0989cf9">
              Innebörden av en norm är att man avstår från en del av sin handlingsfrihet
              i det korta perspektivet till förmån för vad som är rationellt
              i en vidare mening eller i ett längre tidsperspektiv. Institutioner
              kan ses som mer formaliserade normer. Det finns en omfattande
              internationell forskning, inte minst inom ekonomiforskningen,
              som visar normernas och institutionernas betydelse för samhällsutvecklingen
              i stort.
            </seg>
            <seg n="1526b0cb">
              Det här betänkandet gäller den viktigaste av de institutioner
              vi har för finanspolitiken, nämligen budgetlagen och det finanspolitiska
              ramverket.
            </seg>
            <seg n="a2177fd3">
              De reformer av det finanspolitiska ramverket som genomfördes
              i mitten och slutet av 1990-talet, och som sedan har vidareutvecklats,
              har i olika avseenden byggt på en systematisk genomgång av svenska
              och internationella erfarenheter. Det svenska ramverket är i flera
              hänseenden mer långtgående än vad som gäller i de flesta andra
              länder. Bland annat är det till viss del reglerat i regeringsformen,
              som är en av våra grundlagar.
            </seg>
            <seg n="3122f55a">
              Under den senaste finanskrisen fick vi en tydlig bekräftelse
              på att vårt ramverk har fungerat. Det har både medfört starka
              statsfinanser och skapat trovärdighet för den ekonomiska politiken.
            </seg>
            <seg n="6697c2e7">
              I en globaliserad ekonomi är inte minst det senare viktigt för
              den ekonomiska utvecklingen. Därför är det en bra signal att enigheten
              är så stor i utskottet och, förmodar jag, i kammarens beslut i
              frågan.
            </seg>
            <seg n="815abc76">
              Även om budgetprocessen och det finanspolitiska regelverket har
              genomgått stora förändringar under de senaste 1015 åren har de
              befunnit sig i mer eller mindre kontinuerlig omvandling under
              mer än två decennier. I 1988 års kompletteringsproposition annonserades
              en större myndighetsreform som innebar en modernisering av det
              ekonomiadministrativa regelverket för statliga myndigheter. Reformen,
              som var genomförd 1993, innebar att myndigheterna fick en finansiell
              ram för sin verksamhet och stor frihet att utforma verksamheten
              vad gäller bemanning, lokaler, teknisk utrustning och så vidare.
              Samtidigt försågs varje myndighet med tydliga resultatmål i stället
              för den detaljreglering av verksamheten som gällde tidigare. Reformen
              innebar också en övergång till redovisning enligt bokföringsmässiga
              principer. Även betalningssystemet moderniserades i och med att
              varje myndighet fick ett räntebärande konto i Riksgälden som fick
              ansvaret för statens koncernkontosystem och upplåningen.
            </seg>
            <seg n="6206ec5c">
              Några år senare följdes myndighetsreformen upp, och de större
              myndigheterna ålades att löpande genomföra en internrevision av
              sin verksamhet. Denna samordnas numera av Ekonomistyrningsverket.
            </seg>
            <seg n="c9364bc7">
              År 1994 beslutades om en förändring av riksdagens budgetprocess
              som bland annat innebar en beslutsordning där riksdagen först
              röstar om budgetens omslutning nedbruten på utgiftsområden och
              därefter om detaljerna på anslagsnivå, en indelning av budgeten
              i 27 utgiftsområden, övergång till kalenderår, en konsekvent tillämpning
              av top down-ansatsen i budgeten det vill säga att riksdag och
              regering fastställer ramar för verksamheten och detaljerar den
              allt finare ju längre ned i organisationen man kommer ett treårigt
              nominellt utgiftstak, bruttobudgetering som princip, en årlig
              redovisning av skatteutgifter, avskaffande av förslagsanslag,
              en budgeteringsmarginal för oförutsedda utgifter, månatlig budgetuppföljning
              och förstärkt prognosverksamhet. Samtliga dessa åtgärder syftar
              till att skapa tydlighet och klarhet om målen och inriktningen
              på finanspolitiken, transparens och överblickbarhet när det gäller
              vilka regler som gäller samt trovärdighet för att de också kan
              genomföras.
            </seg>
            <seg n="84b4213c">
              Det är inte som påstås i reservationen, att regelverket reglerar
              innehållet i budgeten, utan det är formerna.
            </seg>
            <seg n="258e1f8c">
              Den nuvarande budgetlagen antogs 1996 och byggde på myndighetsreformen
              och de förändringar av budgetprocessen som genomförts. Huvudsyftena
              med lagen var att ge en sammanhållen och tydlig reglering på finansmaktens
              område samt att stärka budgetdisciplinen. Budgetlagen är ett komplement
              till bestämmelserna om riksdagens och regeringens skyldigheter
              och befogenheter på finansmaktens område i regeringsformen och
              riksdagsordningen. Förslaget till ny lag har anpassats till de
              förändringar i regeringsformen som trädde i kraft vid årsskiftet.
              Förslaget innebär i hög utsträckning en kodifiering av de erfarenheter
              som tillämpningen av 1996 års lag gett. Sedan lagen infördes har
              riksdagen fastställt två övergripande och fleråriga budgetpolitiska
              mål som införlivats i lagen. Det är dels ett saldorelaterat mål
              överskottsmålet dels utgiftstaket. Det saldorelaterade målet innebär
              att den offentliga sektorns finansiella sparande ska uppgå till
              en viss nivå av bruttonationalprodukten i genomsnitt över en konjunkturcykel.
            </seg>
            <seg n="74903f42">
              Budgetlagen reglerar i första hand regeringens skyldigheter och
              befogenheter på finansmaktens område. Lagen innehåller bestämmelser
              om statsbudgetens avgränsning. Budgeten ska i princip omfatta
              alla statens inkomster och utgifter och andra betalningar som
              påverkar statens lånebehov. Budgetlagen föreskriver också att
              statens inkomster och utgifter ska budgeteras och redovisas brutto.
              Bestämmelserna om bruttoredovisning har förtydligats, anslagstyperna
              har anpassats till den praktiska tillämpningen och reglerna för
              anslagssparande och anslagskredit har förtydligats. Vissa förenklingar
              har gjorts när det gäller regeringens befogenheter att avyttra
              egendom, och bestämmelserna för statliga garantier har anpassats
              till de regler som gäller för statliga lån. Dessutom innehåller
              lagen bestämmelser om effektivitet och resultat samt om finansiering
              av investeringar.
            </seg>
            <seg n="49118207">
              Av lagen framgår dessutom att regeringen varje år ska lämna en
              årsredovisning för staten till riksdagen som ska innehålla en
              resultaträkning, en balansräkning och en finansieringsanalys samt
              en redovisning av det slutliga utfallet på statsbudgetens inkomsttitlar
              och anslag. Lagen om statens upplåning och skuldförvaltning har
              införlivats i budgetlagen.
            </seg>
          </u>
          <note n="7a060c60">
            Fru talman! Jag yrkar bifall till förslaget i konstitutionsutskottets
            betänkande.
          </note>
          <note type="speaker" n="5fac36ea">
            Anf. 10 ULLA ANDERSSON (V) replik:
          </note>
          <u who="Q4935938" xml:id="i-9b8da3f43d449e2a-1" n="0bead4fa">
            <seg n="c6c967fd">
              Fru talman! Det är trevligt att debattera med Lars Elinderson
              igen; det är ett tag sedan sist.
            </seg>
            <seg n="dd36cbf6">
              Jag börjar med att konstatera två saker. Det är ju inte misskötta
              offentliga finanser som har orsakat de senaste kriserna i Sverige,
              utan avregleringar av finansmarknaden på 90-talet då finansmarknaden
              inte tog det ansvar man hade fått ett ansvar som man egentligen
              inte borde ha och som Lars Elindersons parti har tyckt borde ha
              utvidgats ännu mer. Man har yrkat på ytterligare avregleringar
              varje gång frågan har varit uppe.
            </seg>
            <seg n="c5612c71">
              Vi kan också konstatera att det finns en bred samsyn om att det
              är viktigt att ha starka offentliga finanser.
            </seg>
            <seg n="5407919a">
              I sitt anförande problematiserar Lars Elinderson hur demokratin
              kan påverka den ekonomiska politiken. Jag tror att Elinderson
              använde en tredjedel av sin talartid till det. Hur väljarna ska
              kunna påverka den ekonomiska politiken är alltså ett problem i
              Lars Elindersons värld.
            </seg>
            <seg n="abb2516b">
              Väljarna tror att vi alla vill ha en stark gemensam välfärd.
              Vi vet att det är den generella välfärden som har byggt det här
              landet starkt. Nu har vi en normpolitik som är lagfäst och som
              ska lagfästas i ännu större utsträckning som faktiskt syftar till
              att hålla nere den gemensamma offentliga konsumtionen och öka
              den privata konsumtionen. Vi ser att det slår igenom på område
              efter område. Förskolegrupperna växer. Kommunals rapport i går
              visade att det är 35 000 färre anställda i välfärden. SCB:s siffror
              som kom i dag visar att de 10 procenten rikaste har fått en inkomstökning
              på 20 procent, medan de 10 procenten fattigaste har fått en negativ
              inkomstutveckling. Det är effekten av den hårda normstyrningen
              av politiken och den alltmer lagreglerade politiken.
            </seg>
          </u>
          <note type="speaker" n="cb7b6422">
            Anf. 11 LARS ELINDERSON (M) replik:
          </note>
          <u who="Q5708979" xml:id="i-9fc619f8fd3d7f55-1" n="7f56b112">
            <seg n="49db8252">
              Fru talman! Jag tycker också att det är trevligt att träffas
              igen. Det får mig att känna mig hemma. Under den förra mandatperioden
              diskuterade vi ofta gemensamma frågor och frågor där vi hade olika
              uppfattning.
            </seg>
            <seg n="cad61bd8">
              Jag kan delvis hålla med om att det inte var de misskötta offentliga
              finanserna, i synnerhet inte Sveriges, som orsakade finanskrisen.
              Vi behöver inte gå så långt tillbaka i historien för att finna
              att misskötta offentliga finanser skapade en bubbla på finansmarknaden
              vilket skapade en finanskris hos oss.
            </seg>
            <seg n="844edf9a">
              Vi kan konstatera att misskötta statliga offentliga finanser
              förvärrade krisen i de länder som inte hade tydliga och klara
              regelverk som hade förmågan att minska risken för finansiella
              bubblor och minska osäkerheten i marknadens bedömning av förutsättningarna
              för de offentliga finansiella åtgärderna att genomföras och lyckas.
            </seg>
            <seg n="0418233a">
              Jag vill också motsäga påståendet att det är innehållet i budgeten
              som påverkas av regelverket. Det är sättet att fatta beslut och
              skyldigheterna för regeringen att återkomma till riksdagen när
              man inte kan leva upp till det som man har angett i sin budget
              som tvingar fram överväganden och prioriteringar och som därmed
              också ökar säkerheten omvärldens bedömning av möjligheten att
              genomföra de politiska besluten. Om man inte har sådana tydliga
              regelverk ökar det risken bland annat för en framtida finansiell
              kris.
            </seg>
            <seg n="a0cb18cc">
              Informella normer är viktiga. Men om man bara bygger upp regelverket
              på en normgivning skapar man osäkerhet, och det är det minsta
              vi vill ha i fråga om statsfinanserna.
            </seg>
          </u>
          <note type="speaker" n="cde0fcf3">
            Anf. 12 ULLA ANDERSSON (V) replik:
          </note>
          <u who="Q4935938" xml:id="i-9b8da3f43d449e2a-2" n="0bead4fa">
            <seg n="071faafc">
              Fru talman! Jag kan konstatera att det inte var misskötta offentliga
              finanser som föranledde den förra krisen heller, utan det var
              en mycket dåligt skött avreglering av finans- och valutamarknaderna
              som ledde till att den svenska finanssektorn fick tillgång till
              mycket kapital att placera i olika fastigheter och så vidare.
            </seg>
            <seg n="9cdd12e1">
              Vi kan också se att Irland hade en mycket bra ekonomi före denna
              kris, men de valde att gå in och garantera bankernas förluster,
              vilket man kan tycka ganska mycket om.
            </seg>
            <seg n="329059c1">
              När det gäller resultatet av den politik som vi har fört i 20
              år kan vi se att vi har en genomsnittlig arbetslöshet på 8 procent
              sedan 90-talets början. Jag skulle vilja säga att det är en katastrof
              och borde föranleda en och annan eftertanke. Det måste vara något
              fel i systemet. Det är många människoliv och många människors
              resurser och förmåga som inte har tagits till vara. Dessutom straffar
              ni dessa människor ekonomiskt med en kraftigt försämrad a-kassa.
            </seg>
            <seg n="ed326583">
              Vi ser att den offentliga sektorns andel av bnp under denna period
              trendmässigt har minskat och att den privata konsumtionen i stället
              har ökat. När den privata konsumtionen ökar ökar också inkomstskillnaderna,
              vilket är mycket tydligt i Statistiska centralbyråns siffror genom
              dessa årtionden. Jag tycker att det är ett mycket dåligt och skräckinjagande
              resultat att vi har lika stora inkomstskillnader i dag som vi
              hade när vi började bygga välfärdssamhället efter andra världskriget.
              Jag tycker att det är oroväckande och inte värdigt ett välfärdssamhälle.
              Vi lämnar många människor efter, och så borde det faktiskt inte
              få vara.
            </seg>
            <seg n="c8014a70">
              Jag menar att det finns ett stort problem med denna normpolitik.
              Jag menar att väljarnas vilja till politisk förändring måste få
              genomslag i den ekonomiska politiken i större utsträckning än
              vad den faktiskt har fått under dessa 20 år.
            </seg>
          </u>
          <note type="speaker" n="f978a926">
            Anf. 13 LARS ELINDERSON (M) replik:
          </note>
          <u who="Q5708979" xml:id="i-9fc619f8fd3d7f55-2" n="7f56b112">
            <seg n="dbb70068">
              Fru talman! Jag tycker att det finns en dualism i Ulla Anderssons
              resonemang. Först och främst prisade hon de regler som främjar
              budgetdisciplin och starka offentliga finanser. Det var, som jag
              uppfattade det, ett av huvudbudskapen i hennes anförande. Samtidigt
              säger hon att detta regelverk minskar möjligheterna att vara mer
              utåtriktad och satsa mer pengar på viktiga sociala reformer. Där
              har vi den grundläggande konflikten. Om vi ska ha en öppenhet
              kring budgetreglerna som innebär att vi får en osäkerhet kring
              hur resurserna används skapar det också större risk för att vi
              föröder våra offentliga finanser och inte främjar budgetdisciplin.
            </seg>
            <seg n="96269de1">
              Under de år som jag har suttit i riksdagen, sedan 1998, har Socialdemokraterna
              i vissa sammanhang när de har varit i opposition och Vänsterpartiet
              nästan alltid föreslagit mer expansiva budgetar än vad övriga
              partier har föreslagit, inte minst allianspartierna. Regelverket
              har inte förhindrat möjligheten att ge budgeten ett mer expansivt
              innehåll. Det är inte det som vi diskuterar, utan det är formerna
              för budgeten och att skapa regler för budgeten som innebär en
              stabilitet och en tilltro till förmågan att genomföra den. Om
              man sedan vill vara mer expansiv och använda pengarna på ett annat
              sätt finns det alltid en möjlighet till det för det parti som
              inte vill ta ett statsfinansiellt ansvar.
            </seg>
          </u>
          <note n="254b0827">
            Överläggningen var härmed avslutad.
          </note>
          <note n="c03b15df">
            5 § Offentlig förvaltning
          </note>
          <note n="7f3d3b07">
            Föredrogs
          </note>
          <note type="speaker" n="afbc9a7e">
            Anf. 14 PETER HULTQVIST (S):
          </note>
          <u who="Q3370162" xml:id="i-a353211107d725c6-0" n="967c5ed4">
            <seg n="75861888">
              Fru talman! KU:s betänkande 23 Offentlig förvaltning berör sådant
              som telefonkösystem hos myndigheter, medborgarnas relation till
              myndigheter, länsstyrelsernas ärendebehandling, samverkan mellan
              myndigheter, opinionsbildande myndigheter, myndighetsutövning,
              e-förvaltning, e-legitimation, hbt-kompetens hos offentligt anställda,
              hinder för tillgänglighet, webbsidor, myndighetshandlingar, skydd
              för så kallade whistle-blowers, generaldirektörers villkor och
              alkoholfri representation. Det är alltså ett betänkande som sträcker
              sig över ett brett fält av olika ärenden inom den offentliga förvaltningen.
            </seg>
            <seg n="47f134f0">
              Jag vill först notera att det finns en bred enighet om detta
              betänkande. En fråga som det inte finns enighet om men som är
              mycket viktig berör samverkan mellan myndigheter. Innan jag går
              in på detta vill jag markera vikten av att utskottet över blockgränsen
              uttalat sig för att till regeringen tillkännage vikten av en översyn
              av lagstiftningen för att stärka och skydda den enskildes möjligheter
              att påtala och slå larm vid korruption och andra oegentligheter.
            </seg>
            <seg n="85997d1f">
              Skyddet för enskilda som vänder sig till medierna med hänvisning
              till tryck- och yttrandefriheten är starkare än för den som anmäler
              korruption eller andra liknande händelser till myndigheter. Utredningen
              om mutbrott har ansett det önskvärt att göra förstärkningar när
              det gäller skyddet för så kallade whistle-blowers. Även justitiekanslern
              har redovisat en liknande uppfattning. Vi anser att det är en
              styrka att konstitutionsutskottet nu med bred uppställning har
              ställt sig bakom kravet på en översyn av lagen. Inte minst mot
              bakgrund av att flera andra länder nyligen gjort lagförändringar
              i syfte att stärka den enskildes skydd är det angeläget också
              för Sverige att modernisera sin lagstiftning. Jag förutsätter
              att regeringen nu tar nödvändiga initiativ till en översyn.
            </seg>
            <seg n="d16dd521">
              När det gäller betänkandets avsnitt om samverkan mellan myndigheter
              börjar jag med att yrka bifall till reservation 1 som Socialdemokraterna
              och Vänsterpartiet står bakom. Bakgrunden till reservationen är
              en insikt om att statens förvaltning måste reformeras med inriktning
              på att förbättra tillgängligheten till offentlig service i hela
              landet. Genom att samverka mellan olika statliga myndigheter men
              också med kommuner kan man åstadkomma detta.
            </seg>
            <seg n="6957ac78">
              Under de senaste 30 åren har denna fråga utretts flera gånger.
              Flera försöksverksamheter har pågått. En av de senaste utredningarna
              är Lars Högdahls utredning Se medborgarna för bättre offentlig
              service som presenterades i november 2009. Men resultaten av allt
              detta utredande och alla dessa initiativ har inte blivit särskilt
              genomgripande. Det som har skett har skett på myndigheternas egna
              villkor. Men vi kan ändå tydligt konstatera att det finns en tendens
              och en trend att de mindre orterna och landsbygden har fått en
              sämre tillgång till offentlig service. Som utvecklingen är nu
              finns risk för ytterligare försämringar.
            </seg>
            <seg n="ff0c2426">
              Trots många utredningar och uttalanden i vällovligt syfte om
              samverkan mellan statliga myndigheter som Arbetsförmedlingen,
              Försäkringskassan, Skatteverket och även med kommuner sker det
              förvånansvärt lite.
            </seg>
            <seg n="37262f9f">
              Senast i en interpellationsdebatt den 15 februari hänvisade civil-
              och bostadsminister Stefan Attefall till pågående verksamhet men
              erkänner att det visserligen kan bli ännu bättre. Han utlovar
              att regeringen inom en snar framtid ska ta ställning till vilka
              ytterligare åtgärder som behövs. Jag tycker att utskottsmajoriteten
              redovisar en liknande inställning.
            </seg>
            <seg n="50916138">
              Men det som nu händer i verkligheten är att Försäkringskassan
              presenterar att man tänker lägga ned sina lokalkontor. Man ska
              spara 600 miljoner kronor och minska personalen med ca 1 000 personer.
              Detta får avgörande effekter på Försäkringskassans service till
              medborgarna. Som alla känner till är den redan nu starkt kritiserad
              för både sitt innehåll och sin kvalitet. Detta riskerar att i
              ytterligare grad underminera förutsättningarna för Försäkringskassans
              verksamhet.
            </seg>
            <seg n="a081d786">
              Det som civil- och bostadsministern men även utskottsmajoriteten
              försökt ge bilden av att vara en möjlig utvecklingsväg klingar
              rejält falskt. Utvecklingen mot gemensamma lokala servicekontor
              och utvecklingen mot att man ska ha en bra service över hela landet
              har gått mycket trögt och har inte lett till de resultat som man
              borde ha kunnat förvänta sig.
            </seg>
            <seg n="972b80bc">
              I det perspektivet ser jag det som nu händer inom Försäkringskassan
              som mycket allvarligt. Möjligheten att skapa en god och fungerande
              service i hela landet riskerar att bli någonting som möjligen
              blir bra ambitioner på ett papper eller ännu en statlig utredning.
              I verkligheten kommer nämnda service över huvud taget inte att
              existera. Det kommer att vara ett gap mellan det uttalade och
              det som i realiteten sker.
            </seg>
            <seg n="1536fafc">
              I högsta grad borde det vara en angelägenhet för staten att ta
              ansvar för och upprätthålla en god och fungerande service i hela
              landet. Det borde ingå i en självklar och naturlig strävan när
              det gäller att skapa regional balans. Medborgare runt om i Sverige
              borde ha rätt till att inom rimligt avstånd få kontakt med personal
              från arbetsförmedling, försäkringskassa, skattekontor och polis.
              Det personliga mötet är ändå avgörande för den enskilda individens
              känsla för att kunna nå fram med sitt ärende, känna sig respekterad
              samt känna att det är allvar och att det finns ett ansvarstagande
              från handläggarens sida. Det här är mycket viktigt.
            </seg>
            <seg n="6126266c">
              I Lars Högdahls utredning skisseras en grundservice som bygger
              på att lokala servicekontor skapas i varje kommun. Det ska i grunden
              vara lika över hela landet, men serviceinnehållet skulle kunna
              anpassas till varierande förutsättningar och behov på olika orter.
              I varje kommun ska det, enligt utredningen, finnas ett servicecenter
              där besökaren kan få personlig kontakt för service såväl statligt
              som kommunalt.
            </seg>
            <seg n="3c2ba7fa">
              Vi anser att detta är en bra, riktig och rimlig inriktning. Vi
              måste peka ut en handlingslinje som innebär att en god och fungerande
              service upprättas i hela landet. Det här måste vara en tydlig
              nationell målsättning som också omsätts i praktiken, som alltså
              inte bara blir ord på ett papper eller vällovliga politiska uttalanden
              utan reellt och praktiskt innehåll för de människor som lever
              i olika delar av landet.
            </seg>
            <seg n="e6c7634b">
              Det här sagda är bakgrunden till vår reservation 1, som jag härmed
              yrkar bifall till.
            </seg>
            <seg n="493464df">
              Slutligen vill jag notera Socialdemokraternas särskilda yttrande
              i betänkandet när det gäller det svenska språkets ställning i
              Regeringskansliet.
            </seg>
          </u>
          <note type="speaker" n="c070227b">
            Anf. 15 MIA SYDOW MÖLLEBY (V):
          </note>
          <u who="unknown" xml:id="i-b31cdb1e5ca8ea4d-0" n="9b5348c7">
            <seg n="6db4e6ca">
              Fru talman! Som Peter Hultqvist sagt behandlas i detta betänkande
              motioner av vitt skilda slag. Det finns många bra motioner här.
              Ändå avstyrker vi dem rakt av som brukligt är, ofta med hänvisning
              till att ett arbete pågår eller till att någon annan är ansvarig
              i frågan. Några av motionerna vill jag dock belysa lite extra.
            </seg>
            <seg n="19301ca8">
              Utbildning och kompetenshöjning för att myndigheter ska bemöta
              hbt-personer på ett bra sätt är nödvändigt och viktigt. Trots
              det har utskottet valt att avstyrka två motioner som behandlar
              dessa frågor.
            </seg>
            <seg n="bdee179f">
              Diskrimineringslagen ska motverka diskriminering och främja lika
              rättigheter och möjligheter oavsett kön, könsöverskridande identitet
              eller uttryck, etnisk tillhörighet, religion eller annan trosuppfattning,
              funktionshinder, sexuell läggning eller ålder.
            </seg>
            <seg n="f2ff9775">
              Diskrimineringsförbudet gäller alla med offentlig anställning.
              Samtliga arbetsgivare, även myndigheter, har förstås ett ansvar
              för att se till att de anställda har den utbildning och kompetens
              som krävs för att kunna följa gällande lagstiftning. Det inbegriper
              givetvis kunskap och kompetens så att ingen diskrimineras. Samtidigt
              kan det i vissa lägen finnas ett behov av riktade utbildningsinsatser,
              till exempel när en ny lagstiftning införs.
            </seg>
            <seg n="ef6204a0">
              Senast frågan om utbildningsinsatser för ett bättre bemötande
              av hbt-personer behandlades här i kammaren reserverade vi oss
              till förmån för krav på utbildningsinsatser. Det har nu gått fyra
              år sedan dess. Läget har förbättrats, men vi är inte nöjda. Inom
              många myndigheter görs nu utbildningsinsatser. Självklart kommer
              vi att fortsätta att följa frågan om bemötandet av hbt-personer.
            </seg>
            <seg n="be616a25">
              Jag vill också kommentera det som Peter Hultqvist sade om servicen
              i landet. Vi ser hur Sverige alltmer dras isär och att klyftorna
              ökar dels mellan individer, dels mellan regioner. Storstadsregionerna
              växer, och stora delar av landet blir allt ödsligare.
            </seg>
            <seg n="ced6d3dc">
              Staten kan inte fatta beslut om företags och affärers lokalisering.
              Många tycker att vi borde bestämma att det ska vara en affär i
              varje samhälle, men det går ju inte. Däremot kan och bör staten
              ta ansvar för och styra hur myndigheterna agerar när de möter
              medborgarna.
            </seg>
            <seg n="f7948b51">
              Det är viktigt att det går att leva ett bra liv och att försörja
              sig i hela landet. Men då krävs det att staten tar sitt ansvar
              för myndighetsstrukturen och servicen.
            </seg>
            <seg n="d190b405">
              Försäkringskassan har nu aviserat en omfattande avveckling av
              sina lokalkontor. Den utveckling som vi vänt oss mot har ytterligare
              accelererat.
            </seg>
            <seg n="80cb7961">
              I debatten lyfts ofta frågan om företagande fram, inte minst
              om att små företag bör etablera sig på landsbygden. Landsbygdens
              framtid är små kreativa företagare. Men samtidigt avvecklas den
              service som invånarna behöver för att kunna leva på landsbygden.
            </seg>
            <seg n="41951b7a">
              Vilka ska starta de här företagen, och vilka ska arbeta i dem
              när grundstrukturerna försvinner?
            </seg>
            <seg n="7d2ebad5">
              Samhällelig service är viktig och avgörande för att människor
              ska kunna bo och verka på landsbygden. Samordning av servicen
              behövs också. Det behöver inte vara fråga om enbart statliga myndigheter,
              utan även kommuner och ideella organisationer ska kunna vara med
              i uppbyggandet av servicekontor.
            </seg>
          </u>
          <note n="22767a70">
            Jag yrkar bifall till reservation 2. Jag yrkar också bifall till
            reservation 1 som vi tillsammans med Socialdemokraterna står bakom.
          </note>
          <u who="unknown" xml:id="i-0bde17913b346822-0" n="9b5348c7">
            <seg n="bd2aba73">
              En motion i betänkandet som faktiskt tillstyrks handlar om whistle-blowers.
              Den utredning som Peter Hultqvist refererat till konstaterade
              att det nog kommer att behövas ytterligare skydd för personer
              som vill slå larm om oegentligheter. Men det ingick inte i utredningens
              uppdrag att närmare utreda det. Man vill därför återkomma.
            </seg>
            <seg n="bbeb296c">
              Det är bra att utskottet delar den uppfattningen och anser att
              riksdagen ska ge regeringen detta till känna. Dock har man klämt
              in en liten brasklapp om att det ska ske i lämpligt sammanhang.
              Det kan väl betyda vad som helst, speciellt som det finns ett
              särskilt yttrande där man i princip talar om att det kommer att
              vara omöjligt för regeringen att klara av detta.
            </seg>
            <seg n="8516b41a">
              Eftersom man ändå landar i att detta ska göras och i att motionen
              ska bifallas lyfter jag inte fram den reservation som finns i
              sammanhanget. Vår uppfattning är att det borde stå snarast i stället
              för i lämpligt sammanhang.
            </seg>
            <seg n="68383cd4">
              Fru talman! I dag debatterar vi offentlig förvaltning, alltså
              de myndigheter som har att genomföra de beslut som regering och
              riksdag fattar och därmed också den del av staten som de enskilda
              medborgarna oftast och närmast möter.
            </seg>
            <seg n="5b80e39e">
              Det är viktigt att den offentliga förvaltningen fungerar på ett
              bra sätt, både för att staten som sådan ska fungera väl och för
              att medborgarna ska få den service som de har rätt att förvänta
              sig. Samtidigt är det viktigt att den statliga förvaltningen byråkratin,
              om man vill uttrycka det så inte växer sig för stor och inte lägger
              sig i för mycket.
            </seg>
            <seg n="69bb16af">
              I betänkandet behandlas ett antal motioner. Jag skulle vilja
              uppehålla mig något vid tre frågor som handlar om antalet myndigheter,
              opinionsbildande myndigheter och regelförenkling. Jag ska också
              något kommentera detta med service i hela Sverige.
            </seg>
            <seg n="eb5ae2e2">
              När det gäller antalet myndigheter finns det ett par motioner
              där man föreslår en minskning av antalet myndigheter. Det är viktigt
              att den statliga förvaltningen inte växer sig för stor. Det är
              viktigt av flera skäl, till exempel därför att vi riksdagsledamöter
              har ett ansvar för att hushålla med medborgarnas skattepengar
              och därför att det säger någonting om ett samhälle med en allt
              större statlig förvaltning med allt större ambitioner att lägga
              medborgarnas liv till rätta.
            </seg>
            <seg n="e89dd33d">
              Vi i utskottet tillstyrker dock inte motionen, utan vi konstaterar
              att det hela tiden från regeringens sida pågår ett arbete med
              att se över myndighetsstrukturen.
            </seg>
            <seg n="80955f7f">
              Av en rapport från Statskontoret framgår att antalet myndigheter
              som lades ned under åren 20072010 uppgick till 105 samtidigt som
              det bildades 28 nya. Alltså minskade antalet myndigheter under
              perioden med 77 stycken eller 16 procent. Det är en utveckling
              som i grunden är positiv. Nu minskade antalet årsarbetskrafter
              inom den statliga förvaltningen inte i samma omfattning utan med
              3 procent under perioden. Minskningen av antalet myndigheter beror
              i första hand på att man har lagt samman flera myndigheter och
              skapat större myndigheter. Man kan dock förvänta sig att det leder
              till ökad effektivitet och till att man använder resurserna på
              ett bättre sätt. Det är därmed i sig en god utveckling.
            </seg>
            <seg n="ba64dad3">
              När det gäller opinionsbildande myndigheter väcks från tid till
              annan frågan om på vilket sätt statliga myndigheter ska försöka
              påverka medborgarnas åsikter och beteenden. Var går gränsen mellan
              saklig information om till exempel gällande regler och, om man
              uttrycker det lite drastiskt, beskäftiga försök från överheten
              att pådyvla undersåtarna sina åsikter? Det kan vara en ganska
              svår gränsdragning och balansgång.
            </seg>
            <seg n="a4a19e9f">
              Vi i utskottet tillstyrker inte heller motionerna om att se över
              myndigheternas opinionsbildande verksamhet eftersom vi konstaterar
              att regeringen redan arbetar också med den frågan. I den förvaltningspolitiska
              propositionen framhåller regeringen att det i princip inte bör
              vara en uppgift för en myndighet att bedriva opinionsbildning
              eller företräda särintressen inom sitt verksamhetsområde. När
              myndigheten har informationsuppgifter som syftar till att påverka
              människors attityder eller beteenden måste de här informationsinsatserna
              prövas mycket noga.
            </seg>
            <seg n="b3be5194">
              Regeringen överväger också att se över berörda myndigheters instruktioner
              så att man klart vet var gränserna går. Inte desto mindre är det
              alltid en fråga där det ytterst kommer an på omdömet hos generaldirektör
              och medarbetare vid de enskilda myndigheterna när det gäller hur
              man formulerar sig och vilken ton man använder i kontakten med
              medborgarna i den här informationsspridningen, som naturligtvis
              måste vara en del av vissa myndigheters verksamhet.
            </seg>
            <seg n="9ae845a1">
              Det är viktigt att framhålla att utgångspunkten är att myndigheterna
              ska sprida saklig och opartisk information och vara återhållsamma
              när det gäller att försöka påverka medborgarnas värderingar. Det
              är i första hand inte en fråga för statliga myndigheter att ägna
              sig åt. Regeringen framhåller att myndigheterna måste följa god
              förvaltningssed, och i det ingår en försiktighetsprincip när det
              gäller den opinionsbildande verksamheten, till exempel när det
              gäller valet av form för denna. Detta är något som utskottet instämmer
              i.
            </seg>
            <seg n="5208442e">
              Jag vill också nämna något om regelförenkling. Det är inte enbart
              antalet myndigheter som avgör i vilken utsträckning som medborgarnas
              liv i för hög utsträckning läggs till rätta av staten, utan det
              handlar också om den regelbörda som styr medborgarnas och företagens
              tillvaro. Det finns som sagt motioner om regelförenkling som har
              ambitionen och inriktningen att man ska minska antalet bestämmelser
              för att göra medborgarnas och företagens tillvaro enklare. Konstitutionsutskottet
              instämmer i att det här är ett mycket viktigt arbete. Det är viktigt
              att minska regelbördan för människor och företag, men utskottet
              konstaterar att ett mycket omfattande regelförenklingsarbete sedan
              flera år tillbaka bedrivs av regeringen.
            </seg>
            <seg n="6c911377">
              Redan i november 2006 tog alliansregeringen initiativ till en
              handlingsplan för regelförenkling. Den har flera gånger följts
              upp genom rapporter till riksdagen. I en skrivelse som behandlas
              av näringsutskottet nu under våren 2011 konstaterar man att 1
              150 förenklingsåtgärder antingen har genomförts, planeras eller
              utreds. Av dem har 590 genomförts under åren 20072009. Det är
              alltså ett brett och omfattande reformarbete som pågår för att
              göra den statliga regelbördan mindre betungande för människor
              och företag. Med hänvisning till det här mycket omfattande arbetet
              menar utskottet att det inte finns något behov av att bifalla
              motionen. Det skulle vara att slå in en öppen dörr. Det här arbetet
              pågår redan på bred front.
            </seg>
            <seg n="7ddf808d">
              Flera talare har redan tagit upp statens närvaro i hela Sverige.
              Där förhåller det sig på samma sätt. Det pågår ett arbete i Regeringskansliet
              med de här frågorna. Därför behöver motionen inte bifallas. Utredningen
              om utveckling av lokal service i samverkan har lagt fram ett antal
              förslag som nu bereds i Regeringskansliet, det vill säga att regeringen
              överväger hur man ska gå vidare med utredningens förslag.
            </seg>
            <seg n="1e915d4d">
              Det är viktigt att statliga myndigheter erbjuder medborgarna
              en god service och att alla medborgare som har behov av det på
              ett enkelt sätt kan komma i kontakt med statens företrädare i
              form av olika myndighetsföreträdare. Därför är det här ett arbete
              som måste pågå och som självfallet är av central betydelse för
              en väl fungerande statsförvaltning. Utskottsmajoriteten menar
              att man inte bör föregripa det arbete som regeringen redan bedriver
              genom att bifalla motionen utan föreslår att den ska avslås.
            </seg>
            <seg n="0714f811">
              Fru talman! Med det yrkar jag bifall till förslaget i betänkandet.
            </seg>
          </u>
          <note n="76a48af7" type="speaker">
            Anf. 16 ANDREAS NORLÉN (M):
          </note>
          <note type="speaker" n="c2af88e2">
            Anf. 17 PETER HULTQVIST (S) replik:
          </note>
          <u who="Q3370162" xml:id="i-ed8b55c4411b33c8-0" n="967c5ed4">
            <seg n="b6fffcfa">
              Fru talman! Det pågår ett arbete inom Regeringskansliet, säger
              Andreas Norlén. Det pågår ett arbete med att lägga ned statlig
              verksamhet och service över hela landet. Just nu tillspetsas den
              situationen extra mycket. I ST Press senaste nummer står det att
              sänkt service är enda alternativet, att Försäkringskassan måste
              minska personalstyrkan med 1 000 personer och att alla lokala
              kontor ska läggas ned. Sedan säger en medarbetare: Det har varit
              stora ord, men i dag känner jag faktiskt oro för den lilla människan.
            </seg>
            <seg n="941ebbe5">
              Så ser verkligheten ut i detta pågående arbete. Det är försämrad
              service på landsbygden och på orter runt om i hela landet. Stuprörstänkandet
              i de statliga myndigheterna sätter många gånger stopp för utvecklingen
              mot fungerande lokala serviceenheter. Det har talats om utredning,
              det har talats om beredning och det har kommit sådana här besked
              gång på gång under många år, men det har blivit väldigt lite resultat.
            </seg>
            <seg n="793a618b">
              Nu senast har Högdahls utredning skickats ut på remiss. Den har
              fått ett mycket stort stöd runt om i hela landet, men de som säger
              nej, de som inte vill, är Försäkringskassan, Arbetsförmedlingen,
              Skatteverket och Saco. Vad finns det för trovärdighet i att regeringen
              ska nå fram i detta, när dagens besked är att Försäkringskassan
              lägger ned de lokala kontoren och slår bort grunden för hela det
              här arbetet? Vad finns det för anledning att tro att regeringen
              kan eller egentligen vill ta initiativ till ett arbete i den riktning
              som Lars Högdahls utredning föreslår?
            </seg>
          </u>
          <note n="10aff996" type="speaker">
            Anf. 18 ANDREAS NORLÉN (M) replik:
          </note>
          <u who="Q4755577" xml:id="i-8878de68016d058e-0" n="967c5ed4">
            <seg n="c2d84e11">
              Fru talman! Först är det viktigt att konstatera att frågan om
              Försäkringskassans organisation i grunden är en fråga för socialförsäkringsutskottet
              som har den myndigheten inom sitt ansvarsområde.
            </seg>
            <seg n="84d2038e">
              Men jag ska ändå kommentera något av det Peter Hultqvist tar
              upp. I mitt anförande konstaterade jag att det finns ett utredningsbetänkande,
              som Peter Hultqvist också refererar till, med ett antal olika
              förslag till hur den statliga servicen ska utvecklas i hela landet.
              Jag konstaterade också att det här är en viktig fråga. Det är
              viktigt för medborgarna att staten erbjuder god service för alla
              som har behov av den. Det här förslaget bereds i Regeringskansliet.
              Varken Peter Hultqvist eller jag vet exakt vad det kommer att
              resultera i. Om det blir ett gott mottagande av förslaget i remissomgången
              är det väl ett argument i sig för att man ska gå vidare med förslagen
              i någon form. Det är en fråga som regeringen arbetar med och som
              vi vill låta regeringen arbeta vidare med i lugn och ro.
            </seg>
            <seg n="d3faf8af">
              När det gäller Försäkringskassan vill jag dock påpeka att god
              service inte enbart kan handla om fysiska kontor. Det personliga
              mötet kan vara avgörande, men det är också viktigt att se vad
              den tekniska utvecklingen och nya möjligheter att kommunicera
              kan göra. Jag tänker inte enbart på Internet eftersom det helt
              klart är så att en del människor inte har datorvana.
            </seg>
            <seg n="573e7cbd">
              Jag tänker även på de avancerade telefonitjänster som många myndigheter
              nu erbjuder. Försäkringskassans telefonkundtjänst är öppen till
              kl. 20 varje kväll, och genom den tjänsten kan de erbjuda kontakt
              på ett tjugotal olika språk. Det finns alltså möjligheter att
              hitta en hög servicenivå även om man inte träffas fysiskt.
            </seg>
            <seg n="a51274a8">
              Det är också viktigt att påpeka att Försäkringskassan i sin skrivelse
              till regeringen säger att kontakten med de personliga handläggarna,
              som man som försäkrad kan få, inte ska påverkas av förslaget.
            </seg>
          </u>
          <note type="speaker" n="cf0eec95">
            Anf. 19 PETER HULTQVIST (S) replik:
          </note>
          <u who="Q3370162" xml:id="i-ed8b55c4411b33c8-1" n="967c5ed4">
            <seg n="9fd45c90">
              Fru talman! Vi har under ett antal år framfört stark kritik mot
              Försäkringskassan när det, ur medborgarperspektiv, gällt servicen
              och hanteringen av den enskildes problem i sjukdomssituationen.
              Det måste Andreas Norlén känna till. Inte kommer det som nu sker
              inom Försäkringskassan att lägga grunden för någon bättre personlig
              service eller närmare kontakt. Det är naivt att föra ett sådant
              resonemang. Det är att tro på någon sorts blå dunster. Den typen
              av luftbubblor spricker så fort verkligheten gör sig påmind.
            </seg>
            <seg n="2a3e07ce">
              Betänkandet och vår reservation handlar om de lokala servicekontoren
              där Försäkringskassan är en fundamental del eftersom den är så
              medborgarorienterad. Sedan kan vi i tidningen läsa att lokalkontoren
              ska läggas ned och att tusen personer ska bort. Om man tar bort
              lokalkontoren tar man bort grunden för hela reformarbetet. Vad
              har jag för anledning att tro att det som Andreas Norlén redovisar
              som någon sorts regeringsuppfattning ska bli verklighet, att det
              ska finnas lokala servicekontor, när man tar bort grunden som
              är en viktig pusselbit i hela tänkesättet? Det är ju inte realistiskt.
              Det blir som att man försöker lura folk genom att ge en bild som
              sedan över huvud taget inte stämmer med verkligheten.
            </seg>
            <seg n="8aa4a002">
              Sanningen är den att det över landet går en rationaliseringsvåg
              av centralisering av de statliga myndigheterna, och då drabbas
              landsbygden på ett negativt sätt. Jag skulle rekommendera en kontakt
              med organisationen Hela Sverige ska leva eller med inlandskommunerna
              för att få en grundläggande orientering om upplevelsen av den
              statliga servicen runt om i landet, av den nära medborgarorienterade
              servicen i vardagen.
            </seg>
            <seg n="2aac90f8">
              Vad finns det för trovärdighet i det som Andreas Norlén nu redovisar?
            </seg>
          </u>
          <note n="47ab4983" type="speaker">
            Anf. 20 ANDREAS NORLÉN (M) replik:
          </note>
          <u who="Q4755577" xml:id="i-8878de68016d058e-1" n="967c5ed4">
            <seg n="ce1096b0">
              Fru talman! Det är viktigt att skilja på olika saker. Om vi ska
              debattera just Försäkringskassans organisation, trots att det
              är en fråga för ett annat utskott, har det, som Peter Hultqvist
              konstaterar, förekommit stark kritik mot Försäkringskassan under
              de senaste åren. Men Försäkringskassan har kommit igen och har
              nu handläggningstider som uppfyller de uppställda målen.
            </seg>
            <seg n="dc81b8b8">
              Det är viktigt att notera att den kritik som fanns mot Försäkringskassan
              handlade dels om kontaktmöjligheterna, vilket man nu åtgärdat,
              dels om beslutsfattandet, handläggningen. Därför är det centralt
              att påpeka att i den skrivelse som Försäkringskassan lagt fram
              poängterar man att man prioriterar handläggningen, kvaliteten
              på beslutsfattandet, så att man kan fatta beslut i rätt tid och
              ge rätt förmåner till rätt personer. Detta prioriteras.
            </seg>
            <seg n="968639b2">
              De servicekontor som man i skrivelsen säger att man vill dra
              sig ur handlar om tillhandahållande av enklare service till medborgarna.
              Det handlar alltså inte om att försämra den kvalificerade handläggningen
              av svåra fall. Tvärtom är det den man slår vakt om.
            </seg>
            <seg n="3113e9b3">
              Om man ska vara korrekt beträffande historieskrivningen vill
              jag säga att det sedan flera år varit känt för Försäkringskassan
              att de medel som de fick extra för 2011 och 2012 var just extramedel.
              Det har hela tiden sagts att de från och med 2013 skulle anpassa
              sig till den långsiktigt angivna anslagsnivån, för då skulle omställningsarbetet
              efter enmyndighetsreformen med mera vara genomgånget. Den anslagsnivå
              som kommer att gälla från och med 2013 är alltså ingen nyhet.
              I rättvisans namn måste vi också se dessa omständigheter.
            </seg>
            <seg n="5ce68e1d">
              Sammanfattningsvis är det viktigt med en god service. Den kan
              handla om fysiska kontor. Den kan också handla om kontaktmöjligheter
              på andra sätt.
            </seg>
          </u>
          <note type="speaker" n="06dbcb01">
            Anf. 21 KARIN GRANBOM ELLISON (FP):
          </note>
          <u who="Q4950718" xml:id="i-763e521e2a8c2a1c-0" n="6956643e">
            <seg n="26b36792">
              Fru talman! Sverige är ett land som gjort sig känt för att i
              internationell jämförelse ha låg korruption. I det index som Transparency
              International gör ligger Sverige i toppskiktet. Det kan vi vara
              stolta över, men självklart finns problem också i vårt land. På
              senare tid har vi exempelvis i medierna uppmärksammats på korruptionsfall
              i kommuner.
            </seg>
            <seg n="e1a70f89">
              Öppenhet och insyn främjar låg korruptionsnivå. Detta behöver
              kompletteras med skydd för whistle-blowers, det vill säga de människor
              som anmäler korruption och andra oegentligheter. Om ingen vågar
              slå larm finns risken att missförhållanden aldrig upptäcks, än
              mindre åtgärdas. Det finns skydd i dag, men det har inte alltid
              visat sig vara tillräckligt starkt.
            </seg>
            <seg n="8e0e4fd0">
              Vi i Folkpartiet har på olika sätt engagerat oss för ett starkare
              skydd för whistle-blowers, och vi är glada över den breda uppslutning
              som nu finns i frågorna. I det arbetsmarknadspolitiska program
              som vi antog vid vårt senaste landsmöte är skyddet för whistle-blowers
              en särskild punkt. Vi menar att företag och andra arbetsgivare
              bör ha en egen policy som gör att anställda som larmar inte ska
              behöva oroa sig för repressalier från arbetsgivaren. Ledningen
              har ett ansvar för att stävja oegentligheter genom att vidta egna
              åtgärder. Det gäller både i det privata näringslivet och i det
              offentliga.
            </seg>
            <seg n="d024490e">
              Vi försöker också själva som offentliga arbetsgivare dra vårt
              strå till stacken. Folkpartiets landstingsråd i Helsingforss län
              skriver på DN Debatt vid årsskiftet att de arbetar aktivt med
              att i landstingets verksamhet se till att whistle-blowers får
              det skydd de ska ha och att medarbetarna vet om det.
            </seg>
            <seg n="8cd368f3">
              Särskilda system kan inrättas för anmälningar. Jag har sett en
              siffra på att minst ett hundratal företag i dag har särskilda
              whistle-blower-system för att garantera anmälarens integritet
              och att anmälningen hamnar rätt och tas omhand. Datainspektionen
              har i november förra året utfärdat föreskrifter som ska göra det
              enklare att införa whistle-blower-system. Likaså har jag sett
              att Göteborgs kommun, efter problem med misstänkt korruption,
              velat införa en whistle-blower-funktion men fått nej eftersom
              de vill ha möjlighet att ta emot mer information än Datainspektionens
              villkor medger.
            </seg>
            <seg n="ac3fe054">
              Som lagstiftare har vi ansvar för att det finns bestämmelser
              som ger skydd för den som informerar, varnar eller på annat sätt
              bidrar till att beivra oegentligheter i myndigheter, företag och
              andra organisationer. Skyddet för whistle-blowers behövs i både
              offentlig och privat verksamhet. Detta kan vara värt att understryka
              eftersom betänkandet i dag handlar om offentlig förvaltning.
            </seg>
            <seg n="765a8108">
              När det gäller regelverket för offentligt finansierad verksamhet
              menar vi i Folkpartiet att det behövs ett starkare lagskydd för
              den som avslöjar allvarliga missförhållanden. Särskilt viktigt
              är detta i vårdsektorn och i annan sådan verksamhet där enskildas
              liv och hälsa berörs. En starkare lagstiftning om efterforskningsförbud
              i offentligt finansierad verksamhet som bedrivs enligt hälso-
              och sjukvårdslagen behöver enligt vår åsikt utredas.
            </seg>
            <seg n="0c6d59f9">
              I Sverige har vi vid senaste årsskiftet ändrat grundlagen så
              att alla anställda i offentlig verksamhet nu omfattas av ett lagfäst
              skydd mot alla slags repressalier om de utnyttjar sin tryck- och
              yttrandefrihet. Det finns nu också straffregler om myndigheterna
              bryter mot detta repressalieförbud.
            </seg>
            <seg n="51bebf53">
              Om vi tittar på andra länder ser vi att det finns stater som
              på sistone har skärpt det särskilda skyddet för whistle-blowers.
              I exempelvis Norge är det sedan 2007 straffbart med repressalier
              mot en person som slagit larm om oegentligheter. Den som utsatts
              kan få skadestånd. Minst 15 fall har prövats, och visslaren har
              fått rätt i cirka hälften av fallen. Det är angeläget att titta
              på andra länders lagstiftning för att eventuellt inspireras.
            </seg>
            <seg n="f56dceaa">
              I utskottet är vi överens om att det behövs en översyn för att
              se hur skyddet för whistle-blowers kan stärkas. Frågan spänner
              över flera områden yttrandefrihet, anställningsskydd, lojalitet
              mot arbetsgivare och integritet. Var gränserna ska gå är inte
              enkelt att avgöra. Därför behövs en översyn.
            </seg>
            <seg n="a2da646d">
              I juni 2010 överlämnades den offentliga utredningen om mutor
              och bestickning till regeringen där behovet att vidare se över
              skyddet för uppgiftslämnare påtalades. Ärendet ligger därmed på
              regeringens bord, och beredningen av denna viktiga fråga fortsätter.
              Vi är alla överens om att en översyn behövs, men för oppositionen
              var det viktigt att detta markerades med ett tillkännagivande.
              För mig är den formfrågan inte så stor, utan det viktigaste är
              att vi kommer framåt i sak.
            </seg>
            <seg n="045a97c4">
              Nästa vecka ska konstitutionsutskottet fortsätta fördjupa sig
              i vad som kan göras för att Sverige även framöver ska vara ett
              land med låg grad av korruption, bland annat genom att lyssna
              på forskarvärlden. Jag ser fram emot det.
            </seg>
            <seg n="d4d4553f">
              Med detta sagt yrkar jag bifall till utskottets förslag.
            </seg>
          </u>
          <note n="254b0827">
            Överläggningen var härmed avslutad.
          </note>
          <note n="73986032">
            6 § Allmänna helgdagar m.m.
          </note>
          <note n="7f3d3b07">
            Föredrogs
          </note>
          <note n="7e4ebc80">
            Tredje vice talmannen konstaterade att ingen talare var anmäld.
          </note>
          <note n="8331b15f">
            7 § Årlig rapport om signalspaning för 2010
          </note>
          <note n="7f3d3b07">
            Föredrogs
          </note>
          <note type="speaker" n="3d107fd7">
            Anf. 22 PETER RÅDBERG (MP):
          </note>
          <note n="faab907f">
            Fru talman! Den 18 juni 2008 röstade den borgerliga majoriteten
            i riksdagen igenom lagen om signalspaning i försvarsunderrättelsetjänst.
            Lagen gav Försvarets radioanstalt, FRA, mycket långtgående befogenheter
            vad gäller signalspaning i kabel utan att uppnå tillräckliga krav
            för rättssäkerhet och skydd för den enskildes integritet.
          </note>
          <u who="Q6086370" xml:id="i-e8bdce3e97596fce-0" n="6c7d597d">
            <seg n="fca9b22f">
              Regeringen har sedan det första lagförslaget presenterades julen
              2006 och fram till och med den politiska överenskommelsen inom
              Alliansen i september 2008 lyckats peta in nästan 40 förändringar
              i signalspaningslagen detta utan att en enda ordentlig utredning
              har gjorts. Det måste vara rekord i svensk lagstiftnings historia.
            </seg>
            <seg n="9d2d11a4">
              Sverige behöver som militärt alliansfritt land en effektiv underrättelsetjänst.
              Signalspaning är då ett viktigt verktyg som behövs. Nya hot som
              senare års terroristdåd, spridning av massförstörelsevapen och
              IT-utvecklingen har gjort samhället mer sårbart, och tidig information
              är viktig för att kunna förebygga och förhindra sådana hot mot
              vårt land. Den avgörande frågan är dock på vilket sätt och i vilken
              omfattning som signalspaningen ska få bedrivas.
            </seg>
            <seg n="a57040f0">
              Behovet av effektiv underrättelseinhämtning kan inte rättfärdiga
              att man nonchalerar grundlagens principer om rätten till fri och
              skyddad kommunikation. Om underrättelsetjänsten ska kunna bibehålla
              folkets förtroende måste människors berättigade oro och obehag
              avseende intrång i deras privatsfär tas på allvar. Därför kräver
              vi att lagstiftningen rivs upp och att man tillsätter en parlamentarisk
              utredning.
            </seg>
            <seg n="90ec0f2d">
              Miljöpartiet säger ja till skyddet för den personliga integriteten.
              Vi säger ja till Europarådets konvention om mänskliga rättigheter.
              Vi säger ja till regeringsformen. Vi säger ja till meddelarfriheten
              och till efterforskningsskydd. Vi säger ja till rätten till den
              privata kommunikationen.
            </seg>
            <seg n="d0e22a9a">
              När man säger ja till dessa rättigheter kan man inte göra någonting
              annat än att säga nej till det förslag som har vaskats fram av
              regeringen. Det är anledningen till att vi vill riva upp de lagar
              om signalspaning som antogs hösten 2008 och inrätta en utredning
              för hur signalspaningen ska ske med hänsyn till den personliga
              integriteten.
            </seg>
            <seg n="56f1ed9f">
              Fru talman! Det som Signalspaningskommittén har tittat på är
              den kompromiss som regeringen fick fram genom olika nattmanglingar
              mellan de borgerliga partierna. När lagen gick igenom i riksdagen
              gjorde regeringen en stor sak av att personer som felaktigt hamnade
              i FRA:s register skulle få information om det.
            </seg>
            <seg n="a2867725">
              Nu visar det sig på grund av olika sekretessbestämmelser att
              det inte går. Därmed har regeringen fullständigt misslyckats med
              ett av de bärande argumenten för att få igenom FRA-lagen, nämligen
              att människor skulle få information från FRA om deras namn felaktigt
              hamnar i FRA:s register.
            </seg>
            <seg n="ce47a5cb">
              Riksdagen har heller aldrig fått någon information om FRA:s trafikdatahantering
              i vårt beslutsunderlag. Det var faktiskt en läcka från en FRA-anställd
              till SVT:s Rapport för något år sedan som avslöjade regeringens
              bild av att FRA:s inhämtning av data var mer omfattande än vad
              som hade sagts tidigare.
            </seg>
            <seg n="b69b0c28">
              Signalspaningskommittén skriver på s. 6667 att inhämtning av
              elektronisk kommunikation enligt signalspaningslagen innefattar
              både meddelandeinnehåll och trafikdata. Sökbegreppen för inhämtning
              av trafikdata är nämligen mindre specifika än de som används vid
              inhämtning av trafik med meddelandeinnehåll. Detta innebär att
              även för underrättelsesyftet icke relevant kommunikation kan komma
              att inhämtas av FRA och sparas i form av trafikdata. De personer
              som kommunicerar i de signalbärare som FRA bedriver inhämtning
              mot kan därigenom få uppgifter om sin kommunikation sparad hos
              FRA i form av trafikdata.
            </seg>
            <seg n="b4783162">
              På vanlig svenska betyder detta att vilken laglydig medborgare
              som helst som ringer eller skickar ett mejl som korsar Sveriges
              gränser ska räkna med att FRA registrerar vem som har ringt eller
              mejlat.
            </seg>
            <seg n="f0cdb7d5">
              Den information som Signalspaningskommitténs rapport innehåller
              om trafikdata borde naturligtvis ha funnits med i beslutsunderlaget
              inför riksdagsbeslutet och inte presenteras tre år efteråt nu
              när frågan är avgjord.
            </seg>
            <seg n="190b01a1">
              Operatören överför all trafik i de berörda kablarna, vilket kan
              omfatta avsändare och mottagare av meddelanden som befinner sig
              i Sverige. Samtidigt finns inget krav på att inhämtning enligt
              1 § andra stycket signalspaningslagen ska vara kopplad till yttre
              hot eller utländska förhållanden. Det innebär att FRA har rätt
              att inhämta, bearbeta och lagra trafikdata utan att detta nödvändigtvis
              är kopplat till något hot mot Sverige.
            </seg>
            <seg n="5bb949c5">
              Signalspaningskommittén skriver att trafikdatalagring är mindre
              allvarlig än inhämtning av innehåll i meddelanden. Trafikdata
              ger upplysning om kommunikationen utan att ge information om innehållet
              i meddelandet. Därigenom kan inhämtningen av signaler med trafikdata
              sägas vara mindre integritetskänslig än den inhämtning som sker
              för att ta del av meddelandeinnehåll.
            </seg>
            <seg n="259581c5">
              Jag instämmer inte i Signalspaningskommitténs analys. Uppgifter
              om vem som kommunicerar med vem, alltså trafikdata, kan användas
              för att analysera kommunikationstrafiken, varigenom en persons
              specifika nätverk och ställning i en viss grupp kan kartläggas
              och fastställas. Vidare är det betydligt lättare att med datorstöd
              automatiskt hantera och lagra trafikdata jämfört med att granska
              innehållet i meddelanden.
            </seg>
            <seg n="68ff9bf3">
              Ökade möjligheter till trafikbearbetning av kommunikation kan
              därför ur den enskildes perspektiv vara lika känsligt som om stater
              tar del av innehållet i enskildas meddelanden.
            </seg>
          </u>
          <note n="e9df05ac">
            Datainspektionen skrev ungefär likadant i sin granskning i december
            förra året, 2010.
          </note>
          <note n="86dc8c20">
            Fru talman! Jag yrkar bifall till min motion om integritetsskydd
            vid signalspaning i försvarsunderrättelseverksamhet.
          </note>
          <note type="speaker" n="6ba489d4">
            Anf. 23 TORBJÖRN BJÖRLUND (V):
          </note>
          <u who="Q5578151" xml:id="i-39306eab02f1194b-0" n="c13846ec">
            <seg n="c5a185ad">
              Fru talman! Det betänkande som vi nu behandlar om regeringens
              rapport om signalspaningen är ingen speciellt upphetsande läsning.
              Jag kommer att gå in lite grann på vad Vänsterpartiet tycker om
              det som har presenterats. Peter Rådberg har på ett förnämligt
              sätt lyft upp många av de saker som vi tycker är viktiga.
            </seg>
            <seg n="8be94c55">
              Jag ska börja med att yrka bifall till reservationerna, både
              1 och 2, som vi har gemensamt med Miljöpartiet.
            </seg>
            <seg n="57a330ce">
              Fru talman! Signalspaningsfrågan är inte så lätt. Det har varit
              mycket diskussioner inom alla partier i riksdagen om hur integritetskränkande
              denna spaning är och kan vara. Den skrivelse som ligger till grund
              för betänkandet är en rätt märklig sådan.
            </seg>
            <seg n="96b32bf6">
              I princip räknar regeringen upp alla beslut som har fattats och
              också hur lagstiftningen har förändrats. Det är något som vi alla
              vet. Många av oss har varit med i processen, och de flesta av
              oss vet hur det ser ut. Däremot finns det inte så mycket redovisning
              om resultaten. Tanken med redovisningen var att det skulle komma
              resultat om hur signalspaningen ser ur.
            </seg>
            <seg n="dd738177">
              I betänkandet och skrivelsen görs gällande att det har gått för
              kort tid och att det därför är ett torftigt innehåll i rapporten.
              Det tycker vi inte är acceptabelt. Det har gått så pass lång tid
              att man skulle kunna ha haft en redogörelse som är fylligare och
              mer innehållsrik än vad denna är.
            </seg>
            <seg n="1be2bf0f">
              Statens inspektion har genomfört ett antal inspektioner. Redovisningen
              innehåller ändå mest påminnelser om ett antal riksdagsbeslut och
              vilka myndigheter som arbetar på detta område. Om riksdagen ska
              kunna ta ställning till dessa saker krävs en mycket mer utförlig
              redovisning.
            </seg>
            <seg n="b3e18f9e">
              I skrivelsen säger man att man ska ha en utförligt redovisad
              kontrollstation 2011, det vill säga under detta år. Jag ser fram
              emot att få ta del av det. Om man inte får fram mer än vad man
              har här kan det bli väldigt besvärligt att få ut någonting av
              det.
            </seg>
            <seg n="d2ac4b82">
              Fru talman! Det finns också all anledning att lyfta fram frågan
              om lagstiftning på detta område vid upprepade tillfällen. Vi kommer
              att återkomma till dessa saker vid ett antal tillfällen utifrån
              att det är kontroversiellt med signalspaning framför allt i kabel.
            </seg>
            <seg n="2e038ddd">
              Redan när det första lagförslaget presenterades uttrycktes det
              starka tvivel på hur starkt det personliga integritetsskyddet
              skulle kunna vara. Inte minst var det många inom den borgerliga
              regeringen, och i varje fall inom alliansblocket i riksdagen,
              som drabbades lite grann av frossa inför beslutet. Det var många
              som hade stora betänkligheter och som också gick ut i medierna
              och uttryckte dem.
            </seg>
            <seg n="aa510bfc">
              Efter det har regeringen genomfört ett antal förändringar. Som
              vanligt, vill jag påstå, skedde det utan att man gett sig själva
              tid och utrymme att utreda och få till bra förändringar och bra
              resultat. Det har blivit mer av ett lapptäcke av förändringar
              som troligtvis inte får något egentligt genomslag. Det gör att
              det är svåröverskådligt.
            </seg>
            <seg n="2f2608a2">
              Man har gett FRA möjligheten att avgöra graden av sekretess på
              vissa områden. Det var något som vi kunde konstatera när vi var
              på besök på FRA för inte så länge sedan. Det gör att man blir
              ännu mer tveksam till vad det egentligen innebär.
            </seg>
            <seg n="cccfaacb">
              Vi tycker att det definitivt är dags att starta en parlamentariskt
              sammansatt utredning som går igenom hur lagstiftningen ska se
              ut. Jag vet att vi inte är ensamma om det. Till dess är det bästa
              att riva upp den lagstiftning som finns och se till att vi på
              riktigt kan säga att vi värnar den personliga integriteten.
            </seg>
          </u>
          <note type="speaker" n="bf42c6ad">
            Anf. 24 ANNICKA ENGBLOM (M):
          </note>
          <u who="Q4769201" xml:id="i-e9de7b76ae98d235-0" n="eebb87a0" next="i-33f349fc604c37c1-0">
            <seg n="2ac44dd0">
              Fru talman! En mycket viktig del av Sveriges utrikes-, försvars-
              och säkerhetspolitik utgörs av underrättelseinhämtning. Genom
              en snabb, effektiv och självständig jag vill med emfas understryka
              självständig underrättelseinhämtning får Sveriges regering, oberoende
              av vem som sitter i regeringsställning, och försvarsmakt information
              om ifall hotbilden mot Sverige skulle förändras. De kan på så
              sätt fatta rätt beslut för att skydda Sveriges befolkning både
              inom och utom landets gränser.
            </seg>
            <seg n="a7437598">
              Vad är det för hot vi talar om? Det har ofta kommit upp i diskussionen.
              Det är inte helt enkelt att definiera. Förutom det klassiska militära
              angreppet hotar också gränsöverskridande terrorism, IT-angrepp,
              spridning av massförstörelsevapen, organiserad brottslighet och
              miljöförstöring. Allt detta hotar vårt land.
            </seg>
            <seg n="32b0a3be">
              Underrättelseinhämtning bedrivs i Sverige av tre myndigheter.
              Vi har Must, Militära underrättelsetjänsten, för underrättelseinhämtning
              för Försvarsmaktens del. Vi har Säpo, Säkerhetspolisen, som gör
              det för polisens del. Sedan har vi Försvarets radioanstalt, FRA,
              som sitt namn till trots är en civil myndighet. Den bedriver underrättelseinhämtning
              på uppdrag, det vill säga inte för sin egen skull, av regeringen,
              Regeringskansliet och Försvarsmakten.
            </seg>
            <seg n="9f19bdd5">
              Vi kan lite grann rekapitulera upprinnelsen till signalspaningslagen.
              Signalspaning har bedrivits av Försvarets radioanstalt i över
              60 år. Det har uteslutande innan signalspaningslagens tillkomst
              handlat om inhämtning av det som vi har i etern i form av radiovågor.
            </seg>
            <seg n="5d759d24">
              Eftersom det som finns i luften allmänt har setts som tillgängligt
              för alla har man inte heller ansett det behövligt att det regleras
              i lag. Dock har man haft rigorösa myndighetsinterna säkerhetsspärrar
              som i möjligaste mån tagit hänsyn till integritetsaspekterna under
              underrättelseinhämtningen.
            </seg>
            <seg n="741d9771">
              Med den tekniska utvecklingen har det följt att alltmer av trafiken
              går via kabel i tråd. För att FRA ska kunna upprätthålla nivån
              på underrättelseinhämtningen och kunna förse Sveriges regering
              och försvarsmakt med tillräcklig och bra information behövde man
              ha tillgång också till signalspaning i tråd.
            </seg>
            <seg n="93036d90">
              Man vände sig då till den förra socialdemokratiska regeringen
              och tillsatte ett eget integritetsråd. Eftersom man insåg att
              signalspaning i tråd innebär integritetskränkande aspekter bad
              man den förra socialdemokratiska regeringen om att det nu skulle
              regleras i lag.
            </seg>
            <seg n="f42efa7b">
              Ett sådant arbete påbörjades. Det kan också vara intressant att
              rekapitulera att man i det hade långt mycket mer långtgående befogenheter
              än vad man har i dagens signalspaning som internationellt sett
              är mycket begränsad.
            </seg>
            <seg n="a72d075e">
              Efter valsegern 2006 övertog alliansregeringen frågan. Efter
              en lång behandling, som jag inte behöver dra här, beslutades om
              signalspaningslagen den 18 juni 2008. Den ger FRA möjlighet att
              signalspana i luften såväl som i kabel. Den innehåller en rad
              kontrollfunktioner för att skydda den enskildes integritet vid
              signalspaning.
            </seg>
            <seg n="1f6a9791">
              Fru talman! Det ingår i sakens natur inom underrättelsetjänsten
              att personalen hanterar känslig information om olika dignitet
              och omfattning. Det rör sig om olika företeelser men också olika
              personer. Märk väl att det hela tiden för FRA:s del handlar om
              utrikes företeelser och inte om sådant som handlar om svenska
              medborgare i utländska förhållanden. Detta var en stor missuppfattning
              i den förevarande diskussionen om signalspaningslagen.
            </seg>
            <seg n="d01ba381">
              De anställda på FRA besitter mycket hög kompetens bland annat
              inom kryptoforcering. Något som kan vara svårt att föra i bevis
              men som ändå är väldigt påtagligt bland FRA-anställda är andan
              av yrkesstolthet. Man håller stenhårt på detta med tystnadsplikt
              även när man har lämnat firman.
            </seg>
            <seg n="e621cba5">
              Det kan också vara viktigt att veta att inom myndigheten är systemen
              också tillslutna. Varje dokumentation och operation man gör i
              systemet innebär att man loggas och lämnar ett litet spår efter
              sig. Det är just därför att allting ska skötas enligt som det
              är sagt. Det har också Signalspaningskommittén och Datainspektionen
              när man varit och inspekterat detta gett grönt ljus för.
            </seg>
            <seg n="7edd33ec">
              Hur vet jag nu detta? Efter att i nästan tio år ha jobbat som
              signalspanare på Försvarets radioanstalt kan jag ändå med fog
              säga att jag vet vad jag talar om.
            </seg>
            <seg n="a6ed3c42">
              Jag har dessutom jobbat, på den tid det begav sig, både för Säpo
              och med Must som uppdragsgivare. Gränsdragningen däremellan har
              aldrig varit föremål för några frågetecken.
            </seg>
            <seg n="deb8e295">
              Men det är inte lätt att diskutera en verksamhet som inte till
              fullo kan beskrivas. Kärnan i underrättelseverksamhet är att komma
              åt information som man inte kan komma åt på öppet sätt. Om man
              röjer metoderna för att komma åt den hemliga informationen även
              i generella drag, till exempel hur många godkända spaningar som
              genomförts, är denna information av noll och intet värde. Försvarets
              radioanstalt och andra underrättelseorganisationer har en svår
              balansgång att gå i strävandet att så öppet som möjligt kunna
              beskriva sin verksamhet utan att samtidigt röja sina metoder.
            </seg>
            <seg n="54c18235">
              Fru talman! Det är nämligen så att fienden, hotbilden och hoten
              mot oss, finns mitt ibland oss. Vi ser dem inte alltid. De undanröjs
              innan vi har märkt dem. Men ibland slipper de igenom. Det senaste
              påtagliga beviset på att hoten finns mitt ibland oss är det som
              skedde i julas, mitt i julruschen och mitt i Helsingfors. Det
              var väl egentligen försynens förtjänst att inte fler blev skadade
              och att det inte fick större följdverkningar än det fick.
            </seg>
            <seg n="ce2b6c84">
              Till syvende och sist är det inte FRA vi ska oroa oss för. Tvärtom
              FRA är inrättat för att vi ska kunna känna oss tryggare i en otrygg
              värld. Vi vet att terrornätverk, till exempel, har verksamhet
              i Sverige. Med den internationellt erkända underrättelseverksamhet
              vi har i vårt land kan vi i samarbete med andra länder förhindra
              ett nytt nine eleven, Madrid eller London. Det grundläggande övervägande
              vi har att göra är hur trygga vi vill känna oss i vår vardag.
              Det är en balansgång mellan att inhämta information och att värna
              integriteten.
            </seg>
            <seg n="b2f7a8f3">
              Fru talman! I behandlingen av signalspaningslagen uppdrog riksdagen
              åt regeringen att återkomma med ett antal integritetsstärkande
              aspekter, bland annat att årligen återkomma med en skrivelse där
              man beskriver hur signalspaningen fungerar och en kontrollstation
              2011. Detta kommer vi att få se i slutet av året.
            </seg>
            <seg n="ff199e2a">
              Det här är den första skrivelsen. Den behandlar signalspaningen
              2010. Med tanke på att det är en helt ny lagstiftning och en helt
              ny verksamhet och att den dessutom för FRA:s del ska ske tillsammans
              med teleoperatörerna när det gäller att få ihop det hela till
              samverkansplaner är det klart att det tar längre tid än vad man
              kan tro. Det är orsaken till att det inte är fullödigt än så länge.
            </seg>
            <seg n="8a7d33fb">
              Jag tar på stort allvar till mig det som Signalspaningskommittén
              har kommit fram till. Jag förväntar mig att försvarsministern
              och regeringen tar detta i beaktande när man för oss sedermera
              i slutet av året redovisar i kontrollstationer hur detta har gått
              till.
            </seg>
            <seg n="ee63777b">
              Fru talman! Till dagens betänkande har justitieutskottet lämnat
              ett yttrande där man med emfas understryker vikten av att Säpo
              återigen får tillgång till underrättelseinhämtning på FRA. Det
              var det som bland annat försvann i överenskommelsen om signalspaningslagen.
              Med det som hände i julas i åtanke är det detta vi understryker
              med svart linje. Alliansregeringen och Socialdemokraterna har
              kommit överens om det här gemensamt. Jag kan inte säga annat än
              att jag välkomnar denna tillnyktring i säkerhetsfrågan från Socialdemokraterna
              jämfört med hur det har varit tidigare, under förra mandatperioden.
              Det är viktigt att vi har breda överenskommelser i så viktiga
              frågor som Sveriges säkerhets- och utrikespolitik.
            </seg>
            <seg n="7021935c">
              Fru talman! Vad jag till sist undrar är vad Miljöpartiet och
              Vänsterpartiet egentligen önskar åstadkomma med att avskaffa signalspaningslagen.
              Det är det som reservation 2 innebär. Begriper man vilka konsekvenser
              det skulle få? Jag hoppas att man bryr sig, åtminstone. Vad jag
              inte behöver fundera över är konsekvenserna för landets styre,
              säkerhet och medborgare. Om vi inte har någon egen signalspaning
              innebär det att vi blir beroende av någon annans. Detta är ingen
              välgörenhetsverksamhet. Vi kan aldrig till fullo lita på att den
              information vi i så fall får till oss stämmer till hundra procent.
            </seg>
          </u>
          <note n="71f17c2a">
            Fru talman! Jag yrkar bifall till utskottets förslag i betänkandet
            och med allvarlig min avslag på reservationerna.
          </note>
          <note n="7e0dd18d">
            Ajournering
          </note>
          <note n="72418b1f">
            Kammaren beslutade kl. 13.55 på förslag av tredje vice talmannen
            att ajournera förhandlingarna till kl. 14.00 då frågestunden skulle
            börja.
          </note>
          <u who="Q4769201" xml:id="i-33f349fc604c37c1-0" n="eebb87a0" prev="i-e9de7b76ae98d235-0">
            <seg n="618fdb53">
              Återupptagna förhandlingar
            </seg>
            <seg n="9674ce66">
              Närings- och energiminister Maud Olofsson besvarar såväl allmänpolitiska
              frågor som frågor inom sitt ansvarsområde.
            </seg>
            <seg n="24c528c8">
              Personlig service på Försäkringskassan
            </seg>
          </u>
          <note n="b09c7e56">
            Förhandlingarna återupptogs kl. 14.00.
          </note>
          <note n="7cbfe83c">
            8 § Frågestund
          </note>
          <note n="6e5af1c9" type="speaker">
            Anf. 25 ANDRE VICE TALMANNEN:
          </note>
          <note n="52ac772d">
            Jag vill hälsa närings- och energiminister Maud Olofsson, statsrådet
            Maria Larsson, miljöminister Andreas Carlgren, kultur- och idrottsminister
            Lena Adelsohn Liljeroth och försvarsminister Sten Tolgfors välkomna.
          </note>
          <note type="speaker" n="17e3b1e6">
            Anf. 26 KURT KVARNSTRÖM (S):
          </note>
          <u who="Q3372970" xml:id="i-9db63b8462c37d8a-0" n="83052e4e">
            <seg n="696ca144">
              Herr talman! Jag tänker ställa en fråga till näringsminister
              Maud Olofsson om Försäkringskassan.
            </seg>
            <seg n="76490444">
              Regeringen har i sin budget lagt fram ett förslag om besparingar
              på Försäkringskassan. Under de senaste dagarna har vi konstaterat
              att Försäkringskassan nu har redovisat sin plan för att klara
              besparingskraven. Det här har skapat stor oro, inte minst i glesbygden.
            </seg>
            <seg n="94876018">
              Försäkringskassans förslag innebär att man tänker dra in servicekontor,
              lokalkontor och serviceplatser runt om i landet. De tre och en
              halv miljoner personliga möten man bedömer behöver ske under 2011
              kommer inte att genomföras. Här är människor i fortsättningen
              hänvisade till telefon eller Internet.
            </seg>
            <seg n="69e3aa95">
              Vad avser ministern och regeringen att vidta för åtgärder för
              att människor även i fortsättningen kan träffa Försäkringskassans
              personal för personliga möten?
            </seg>
          </u>
          <note type="speaker" n="12c19d20">
            Anf. 27 Närings- och energiminister MAUD OLOFSSON (C):
          </note>
          <u who="Q253640" xml:id="i-8e6e28ba462606cb-0" n="f1fd34e8">
            <seg n="a0ea000d">
              Herr talman! Tack för den viktiga frågan! Människor funderar
              naturligtvis över hur servicen från våra myndigheter ska fungera.
            </seg>
            <seg n="6d3d7857">
              Regeringen och riksdagen har fattat beslut om resurser till Försäkringskassan.
              Vi fattade beslut hösten 2009 om ökade anslag till Försäkringskassan
              med 400 miljoner kronor för 2011 och 2012. Visserligen hade Försäkringskassan
              önskat sig mer, men det var ändå ett tillskott. Vi har tillfört
              anslag så att Försäkringskassan ska kunna ge bättre service.
            </seg>
            <seg n="0836c783">
              Men som Kurt Kvarnström vet måste Försäkringskassan själv organisera
              sin verksamhet. Då är en fråga till Försäkringskassan hur man
              tänker ge den personliga servicen visavi medborgarna. Det är den
              fråga som Försäkringskassan måste ta ställning till själv. Jag
              tror att Försäkringskassan gör rätt bedömning att en del av servicen
              kommer att ske via nätet, men det personliga mötet är viktigt.
            </seg>
            <seg n="998a2c0e">
              Det är inte ministrarna som styr i dessa frågor. Vi styr de budgetdelar
              som vi tillskjuter Försäkringskassan. Anslagen har ökat till Försäkringskassan.
              Det är sedan Försäkringskassans bedömning hur man vill klara sin
              budget. Det får man själv svara på.
            </seg>
          </u>
          <note type="speaker" n="219c6d14">
            Anf. 28 KURT KVARNSTRÖM (S):
          </note>
          <u who="Q3372970" xml:id="i-9db63b8462c37d8a-1" n="83052e4e">
            <seg n="e8c00ff9">
              Herr talman! Tack för svaret, även om det inte var till fyllest!
            </seg>
            <seg n="f1a5f2bf">
              Jag tänker framför allt på de äldre. Den här frågan berör inte
              bara Försäkringskassans situation. Jag tänker på de äldre och
              den nya Pensionsmyndigheten, som också har ett uppdrag att finnas
              i alla kommuner. När det gäller bostadsbidrag och pensionsfrågor
              är det viktigt att de äldre kan få en personlig kontakt. Ytterst
              handlar det om att Försäkringskassan i sin handlingsplan omgående
              avbryter sitt arbete i fråga om servicepunkter.
            </seg>
            <seg n="dab6510b">
              Det här är en fråga som jag utgår från att regeringen omgående
              måste hantera för att inte samtliga platser i landet ska läggas
              ned.
            </seg>
            <seg n="bef1e76a">
              Vad har regeringen för planer på åtgärder för att främst de äldre
              ska få möjlighet till personliga möten?
            </seg>
          </u>
          <note type="speaker" n="657852da">
            Anf. 29 Närings- och energiminister MAUD OLOFSSON (C):
          </note>
          <u who="Q253640" xml:id="i-8e6e28ba462606cb-1" n="f1fd34e8">
            <seg n="65726ac0">
              Herr talman! Jag tycker att det personliga mötet är viktigt.
              Det tycker hela regeringen. Både Försäkringskassan och andra myndigheter
              behöver ha direktkontakt med sina medborgare, det vill säga kunder.
              Men Försäkringskassan och det gäller alla myndigheter måste själv
              organisera sig efter den ram man har fått. Den signal regeringen
              har gett är att Försäkringskassan har fått ökade anslag med 400
              miljoner kronor. Försäkringskassan säger själv att man har fått
              minskade kostnader därför att färre behöver jobba med handläggningsfrågor.
              Digitaliseringen innebär också en effektivisering. Det är ett
              rejält tillskott som Försäkringskassan har fått.
            </seg>
            <seg n="fdd18d68">
              Därför förutsätter jag att Försäkringskassan framöver kommer
              att fundera över hur man ska upprätthålla den personliga kontakten
              med sina medborgare, gamla människor eller andra som behöver besöka
              kontoren. Det kommer att visa sig i diskussionen framöver vad
              svaret är från Försäkringskassan. Vårt svar är att Försäkringskassan
              har fått ökade resurser och det som har gjorts i försäkringssystemen
              har minskat kostnaderna. Vidare vill vi veta hur man tänker sig
              att en bra service till medborgarna ska se ut.
            </seg>
            <seg n="dd7609ae">
              Svenska insatsen i Adenviken
            </seg>
          </u>
          <note type="speaker" n="2d4a246f">
            Anf. 30 JOHAN FORSSELL (M):
          </note>
          <u who="unknown" xml:id="i-e6a5307f3a0d513c-0" n="c48b8888">
            <seg n="50b23c30">
              Herr talman! Jag har en fråga till försvarsministern.
            </seg>
            <seg n="bfb3e771">
              EU bedriver sedan 2008 en insats i Adenviken, operation Atalanta.
              Syftet med insatsen är att skydda handelsvägarna i området och
              de hjälpsändningar som FN skickar dit. Sverige har deltagit vid
              två tillfällen. Förra gången ledde vi också operationen.
            </seg>
            <seg n="6ef976b4">
              Tyvärr har frågan aktualiserats igen på grund av flera händelser.
              Nyligen blev en dansk familjs segelbåt attackerad. Ombord finns
              tre danska tonåringar, deras föräldrar och två vänner. Vi vet
              ännu inte hur detta kommer att sluta, men flera andra sådana dåd
              har inträffat.
            </seg>
            <seg n="e8dcd51d">
              Vilka erfarenheter och slutsatser tycker försvarsministern att
              vi kan dra av den svenska insatsen i Adenviken?
            </seg>
          </u>
          <note type="speaker" n="60098a24">
            Anf. 31 Försvarsminister STEN TOLGFORS (M):
          </note>
          <u who="Q984112" xml:id="i-27ad3a393c871286-0" n="a4a1bf0e">
            <seg n="c5322950">
              Herr talman! Det är en oerhört viktig fråga som Johan Forssell
              tar upp. Min bild är att piratverksamheten utanför Afrikas kust
              det är inte längre bara fråga om Somalia fortsätter att förvärras
              och blir allvarligare. Det förefaller som om piraterna har sänkt
              ribban för våldsanvändning.
            </seg>
            <seg n="7f5e72f4">
              Det sitter nu 700800 personer som gisslan utanför Somalias kust.
              Vi vet att gisslan behandlas allt sämre. Det förekommer tortyr.
              Precis som sades i frågan har också ett antal personer avrättats.
            </seg>
            <seg n="207ca610">
              Den militära insatsen Atalanta, där Sverige har deltagit två
              gånger, är nödvändig för att skydda den civila sjöfarten, inte
              minst FN:s matleveranser. Men insatsen är inte tillräcklig. Vi
              behöver göra mer till lands. Problemet vi ser symtom på till havs
              har börjat någon annanstans i fattigdom och elände i ett sönderfallande
              land, nämligen Somalia. Vi försöker bidra till att hjälpa den
              somaliska övergångsregeringen att bygga egen säkerhetskapacitet,
              till exempel med träningsprogram i Uganda. Vi måste långsiktigt
              hjälpa till att upprätta en kustbevakning till lands och till
              sjöss i regionen.
            </seg>
          </u>
          <note type="speaker" n="42634148">
            Anf. 32 JOHAN FORSSELL (M):
          </note>
          <u who="unknown" xml:id="i-e6a5307f3a0d513c-1" n="c48b8888">
            <seg n="69f3a8a5">
              Herr talman! Tack för svaret! Jag delar uppfattningen att den
              svenska insatsen har varit viktig och har uppskattats mycket av
              övriga deltagande länder.
            </seg>
            <seg n="b6957b0c">
              Häromdagen kom Försvarsmaktens budgetunderlag. I det föreslår
              Försvarsmakten en ny svensk insats med marina stridskrafter eller
              flygstridskrafter. Hur ser försvarsministern på detta förslag?
            </seg>
          </u>
          <note type="speaker" n="6f0eea00">
            Anf. 33 Försvarsminister STEN TOLGFORS (M):
          </note>
          <u who="Q984112" xml:id="i-27ad3a393c871286-1" n="a4a1bf0e">
            <seg n="3b44dfd8">
              Herr talman! Jag tycker absolut att vi ska överväga frågan. Det
              är en insats med mycket tydlig humanitär verkan.
            </seg>
            <seg n="a05ef603">
              Det vi gjorde förra gången under våren 2010 var unikt, inte bara
              för Sverige utan generellt. Det var inte nog med att Sverige ledde
              hela EU-insatsen, vilket är en förmåga som långt ifrån alla länder
              av vår storlek har, det var också det första civilmilitära svenska
              bidraget till en insats. Vi hade också ett mycket uppskattat och
              framgångsrikt sjöövervakningsflygplan från Kustbevakningen på
              plats som utgick från Seychellerna.
            </seg>
            <seg n="b20bd63b">
              Det säger sig självt att när problemet har gått från att beröra
              den somaliska kusten till att nu täcka hela sträckan nästan ända
              bort till Indien, är inte bara Somalia utan ett mycket stort antal
              länder i regionen direkt och indirekt påverkade. För ett område
              kanske dubbelt så stort som Europa krävs flygövervakning för att
              ha någon som helst möjlighet att följa vad som händer till havs
              och agera på rätt ställe.
            </seg>
            <seg n="781cb7f5">
              Under det första halvåret i år är vi lead nation för NBG och
              står i beredskap. Det styr mycket av våra möjligheter att göra
              andra saker just nu. Men i framtiden tycker jag absolut att Sverige
              ska överväga att igen delta i insatsen Atalanta.
            </seg>
          </u>
          <note n="86017026">
            Stöd till energieffektivisering
          </note>
          <note type="speaker" n="43bb26df">
            Anf. 34 LISE NORDIN (MP):
          </note>
          <u who="unknown" xml:id="i-a2d240d9e9e554e2-0" n="5f105926">
            <seg n="9bd269b5">
              Herr talman! Jag har en fråga till energiministern.
            </seg>
            <seg n="4d4eeae2">
              Just nu rasar debatten om elpriserna. Det bästa sättet att minska
              konsekvenserna av pristoppar är att minska energianvändningen.
              Det är den billigaste och snabbaste åtgärden för både hushåll
              och företag. Miljöpartiet ser därför med stor oro på de nedskärningar
              som regeringen har gjort under ett flertal år vad gäller stöd
              till just energieffektivisering.
            </seg>
            <seg n="190c6458">
              Sedan 2007 har regeringen dragit ned på stöd till konvertering
              av direktverkande elvärme, stöd till energieffektivisering i offentliga
              lokaler, stöd till installation av energieffektiva fönster med
              mera. För varje år har summan för energieffektivisering minskat.
            </seg>
            <seg n="c06e6f1d">
              Min fråga till energiminister Maud Olofsson är därför om detta
              är en utveckling som kommer att fortsätta.
            </seg>
          </u>
          <note type="speaker" n="93a93ff9">
            Anf. 35 Närings- och energiminister MAUD OLOFSSON (C):
          </note>
          <u who="Q253640" xml:id="i-8e6e28ba462606cb-2" n="f1fd34e8">
            <seg n="5e41a981">
              Herr talman! Tack för en mycket bra fråga! Jag vill börja med
              att korrigera frågeställaren: Vi har inte minskat anslagen. Vi
              har ökat anslagen med 300 miljoner kronor utöver tidigare.
            </seg>
            <seg n="56111875">
              Däremot har vi förändrat insatserna det är viktigt att säga.
              Insatser som lönar sig ändå ska vi inte skattefinansiera. En del
              av de insatser som man har gjort tidigare har varit att introducera
              ny teknik och göra människor uppmärksamma på att energieffektivisering
              på det här sättet och så vidare är viktig. Nu ändrar vi och förnyar.
            </seg>
            <seg n="9360d3a8">
              Vi har det långsiktiga programmet som är basindustrin som har
              gjort fantastiska framsteg, men vi har också introducerat för
              små företag att göra energianalyser i sina företag för att bli
              mer varse hur mycket energi man förbrukar. Vi har ökat insatserna
              för klimat- och energirådgivning till enskilda människor. Vi har
              infört ROT-avdrag som gör att människor nu kan investera själva
              för att få tätare fönster och så vidare.
            </seg>
            <seg n="4357db80">
              Vi har ändrat inriktning, men vi har ökat anslagen till energieffektivisering.
            </seg>
          </u>
          <note type="speaker" n="b1dd7d62">
            Anf. 36 LISE NORDIN (MP):
          </note>
          <u who="unknown" xml:id="i-a2d240d9e9e554e2-1" n="5f105926">
            <seg n="8aacde69">
              Herr talman! Jag tackar så mycket för svaret. Jag tycker att
              det är väldigt tydligt när jag läser regeringens budget att de
              totala anslagen för energieffektivisering minskar.
            </seg>
            <seg n="5359bd50">
              En svensk konsumerar i snitt dubbelt så mycket el som en dansk,
              en engelsman eller en tysk. Att Sverige har så hög elkonsumtion
              gör förstås att svenskarna också blir särskilt sårbara när elpriserna
              blir höga. En ansvarsfull politik bör alltså vara att minska sårbarheten
              genom att minska det energislukande samhället.
            </seg>
            <seg n="0bc3e134">
              Enligt de handlingsplaner som varje land har skickat till EU
              framgår att inget annat land planerar att öka sin energianvändning
              på samma sätt som Sverige. Sverige är allra sämst i EU på energieffektivisering.
            </seg>
            <seg n="7dd83c63">
              Min fråga till energiministern är om hon är nöjd med denna utveckling.
            </seg>
          </u>
          <note type="speaker" n="84f1d38b">
            Anf. 37 Närings- och energiminister MAUD OLOFSSON (C):
          </note>
          <u who="Q253640" xml:id="i-8e6e28ba462606cb-3" n="f1fd34e8">
            <seg n="7b052539">
              Herr talman! Återigen: Vi har inte minskat anslagen till energieffektivisering.
              Vi har ökat dem med 300 miljoner kronor. Det ligger i den energiuppgörelse
              som vi har gjort inom allianspartierna. Däremot har vi ändrat
              inriktningen.
            </seg>
            <seg n="3bee2a4f">
              Energieffektivisering där håller jag med frågeställaren är ett
              av de viktigaste sätten att hålla nere elpriserna och att minska
              koldioxidutsläppen. Därför har det varit en prioriterad fråga
              när vi har pratat och kommit överens på EU-nivå. Jag kommer precis
              från energiministermötet, och vi tittar nu på hur vi ska kunna
              förstärka insatserna också på europeisk nivå med nya direktiv
              och nya riktlinjer för att få ned energiförbrukningen.
            </seg>
            <seg n="556b4333">
              En viktig del i det här är naturligtvis olika direktiv, prestanda,
              när vi handlar våra hushållsråvaror, när vi bygger hus, när vi
              gör transportlösningar och så. Ju mer vi kan få av tydliga riktlinjer
              för att man inte får ha för hög energiförbrukning, ju mer vi kan
              underlätta för konsumenterna att göra riktiga val, desto lägre
              elkostnader kommer var och en att få. Det är vi i full färd med
              att göra. Vi har satt upp ett mål att öka energieffektiviseringen
              med 20 procent till 2020, och det kommer vi att nå.
            </seg>
            <seg n="a7549b04">
              Public service
            </seg>
          </u>
          <note type="speaker" n="420d86d9">
            Anf. 38 ANDERS FLANKING (C):
          </note>
          <u who="unknown" xml:id="i-27ad3a393c871286-2" n="0210edb8">
            <seg n="21fda126">
              Herr talman! Min fråga är till kultur- och idrottsministern.
            </seg>
            <seg n="101759b1">
              Jag vill börja med att säga att det för Centerpartiet är väldigt
              viktigt att vi har en public service för radio och tv som har
              både bredd och spets. Jag hoppas att vi kan vara överens om det.
              Samtidigt har det gjorts en del tolkningar, inte minst i medierna,
              av statsrådsuttalanden i den frågan.
            </seg>
            <seg n="45afaea9">
              Jag vill då fråga om ministern är beredd att fortsätta att stärka
              möjligheterna att ha en stark public service med bredd och spets
              och i så fall hur.
            </seg>
          </u>
          <note type="speaker" n="52ab4b4e">
            Anf. 39 Kultur- och idrottsminister LENA ADELSOHN LILJEROTH (M):
          </note>
          <u who="Q297821" xml:id="i-27ad3a393c871286-3" n="5dbb1cdc">
            <seg n="6f42c356">
              Herr talman! Det är riktigt att vi har en intensiv debatt om
              public service det tycker jag är bra. Jag har också varit väldigt
              tydlig med att vi från Alliansens sida är starka anhängare av
              public service, som spelar en väldigt viktig roll i det nya medieklimat
              som vi i dag har.
            </seg>
            <seg n="5b747278">
              Vad diskussionerna har gällt är vad som ska ske när det nuvarande
              tillståndet går ut 2013. Vi förbereder nu direktiv till en ny
              utredning som ska arbeta och kunna lägga fram ett förslag i god
              tid. Då är det naturligt att vi ser över ett antal frågor. Det
              handlar om tekniken, med de förändringar som har gjorts där. Det
              handlar naturligtvis om hur public service ska finansieras. Det
              handlar om produktplacering. Det handlar om sponsring och flera
              andra frågor.
            </seg>
          </u>
          <note type="speaker" n="51c1a9be">
            Anf. 40 ANDERS FLANKING (C):
          </note>
          <u who="unknown" xml:id="i-27ad3a393c871286-4" n="0210edb8">
            <seg n="044b029e">
              Herr talman! Jag tror också att det är viktigt, och jag tycker
              att det bör finnas rätt goda förutsättningar för att vi ska hitta
              en gemensam lösning och kunna behålla den starka public service
              som vi vill ha. Det är just för att vi behöver bredden, som vi
              ser det i vårt parti, och möjligheterna att få tittare och lyssnare
              att ta del av program som kanske inte är lika breda.
            </seg>
            <seg n="5354f3e5">
              Då är min fråga hur ministern ser just på den saken.
            </seg>
          </u>
          <note type="speaker" n="56e76735">
            Anf. 41 Kultur- och idrottsminister LENA ADELSOHN LILJEROTH (M):
          </note>
          <u who="Q297821" xml:id="i-27ad3a393c871286-5" n="5dbb1cdc">
            <seg n="72a8fa54">
              Herr talman! Jo, det är riktigt att public service har ett helt
              annat uppdrag, och ett uppdrag som är givet av riksdagen. Då handlar
              det väldigt mycket om att fånga in hela landet, att göra program
              som andra kanaler och programbolag inte gör. I detta ligger bland
              annat att värna våra nationella minoritetsspråk. Det handlar om
              ett kvalitativt utbud för barn. Det handlar om kultur, drama och
              mycket annat. Hur vi definierar vad som möjligen kan vara smalt
              eller brett är ofta upp till var och en.
            </seg>
            <seg n="7667649d">
              Public service har ett väldigt tydligt uppdrag. Jag är glad över
              den debatt som nu har kommit i gång.
            </seg>
            <seg n="1bf882b6">
              Elnätsavgifterna
            </seg>
          </u>
          <note type="speaker" n="25beff3c">
            Anf. 42 LARS ISOVAARA (SD):
          </note>
          <u who="unknown" xml:id="i-27ad3a393c871286-6" n="62e4aecd">
            <seg n="c763f135">
              Herr talman! Jag skulle vilja ställa en fråga till närings- och
              energiminister Maud Olofsson.
            </seg>
            <seg n="329614cf">
              Det har i dagarna framkommit att elnätsavgifterna har stigit
              kraftigt under de senaste åren. En del av detta kan förmodligen
              tillskrivas bristfällig konkurrens och beslut om nedgrävningar
              av elledningar för att uppnå de stipulerade kraven på säkerhet
              gentemot strömavbrott etcetera.
            </seg>
            <seg n="dd6b4c06">
              Men i en artikel i DN daterad den 7 april 2010, det vill säga
              för snart ett år sedan, kan man läsa: I år läs 2010 höjer Svenska
              Kraftnät avgifterna till nätbolagen med hela 32 procent vilket
              naturligtvis i slutänden får betalas av konsumenterna.
            </seg>
            <seg n="366bb319">
              Min fråga blir sålunda: Hur har denna höjning från Svenska Kraftnäts
              sida slagit igenom vad elnätsavgifterna ut mot slutkonsumenten
              anbelangar?
            </seg>
          </u>
          <note type="speaker" n="adea9af3">
            Anf. 43 Närings- och energiminister MAUD OLOFSSON (C):
          </note>
          <u who="Q253640" xml:id="i-8e6e28ba462606cb-4" n="f1fd34e8">
            <seg n="097415c2">
              Herr talman! Jag ska vara alldeles ärlig: Om man ska ställa om
              ett energisystem och göra det mer klimatsmart, mer hållbart och
              mer tryggt måste man också bygga ut elnät. Då kan jag berätta
              att det inte är gratis det kostar pengar. Sverige är ett avlångt
              land och ett stort land, och vi vill att eltillgången ska finnas
              där också när det är 40 grader kallt ute.
            </seg>
            <seg n="4b123eb6">
              Det är därför som Svenska Kraftnät har ett förtydligat och ökat
              uppdrag att bygga ut våra nät. De har också ett uppdrag att bygga
              nät på nordisk basis tillsammans med finska TSO, norska, danska
              och så vidare för att få ihop den nordiska elmarknaden.
            </seg>
            <seg n="8fe43cb9">
              I grunden handlar det om att om vi ska ha en trygg energiförsörjning
              där vi vilar på tre ben i form av kärnkraft, vattenkraft och förnybara
              energikällor måste vi också vara beredda att investera i nät,
              både för att distribuera elen och för att garantera, precis som
              frågeställaren var inne på, en större säkerhet när det blåser
              eller är snöstorm ute.
            </seg>
          </u>
          <note type="speaker" n="7c973e10">
            Anf. 44 LARS ISOVAARA (SD):
          </note>
          <u who="unknown" xml:id="i-27ad3a393c871286-7" n="62e4aecd">
            <seg n="14f16e4d">
              Herr talman! Jag tackar för svaret.
            </seg>
            <seg n="91e4fdde">
              Jag ska citera ytterligare en källa, denna gång Svenska Kraftnäts
              investerings- och finansieringsplan 20112014, där man kan läsa
              angående den svenska delen av likströmsförbindelsen till Baltikum:
              Den svenska delen av investeringen är brutto ca 3 200 Mkr.
            </seg>
            <seg n="214b738a">
              Vidare kan man läsa angående vindkraften: Slutligen beror utformningen
              av nätförstärkningarna i Sverige även på hur och var ny vindkraft
              byggs i norra Norge och Finland. Sammantaget konstituerar den
              omfattande vindkraftsutbyggnaden betydande nätplaneringsproblem
              för Svenska Kraftnät.
            </seg>
            <seg n="503c0906">
              Det handlar således om att klara regler- och balanskraften i
              näten när andelen vindel ökar.
            </seg>
            <seg n="e411c87d">
              Följdfrågan blir sålunda: Kan svenska elkonsumenter förvänta
              sig än högre nätavgifter i framtiden på grund av den planerade
              utbyggnaden av vindkraft i Sverige, Finland och Norge samt på
              grund av den planerade likströmsförbindelsen till Baltikum?
            </seg>
          </u>
          <note type="speaker" n="4ae70ecc">
            Anf. 45 Närings- och energiminister MAUD OLOFSSON (C):
          </note>
          <u who="Q253640" xml:id="i-8e6e28ba462606cb-5" n="f1fd34e8">
            <seg n="a5a4dd33">
              Herr talman! Låt mig först och främst säga att vi har en modell
              för att bygga nät i Sverige som skiljer sig från en del andra
              länder. Vi betalar via avgifter och inte via skattsedeln. Det
              här har visat sig, om vi jämför med många andra länder, vara det
              mest effektiva sättet att bygga nät. Men det är också ett faktum
              att vi bor i ett land med väldigt långa avstånd, och ska det distribueras
              el från ställen där vi bygger till andra ställen måste det finnas
              elnät. Det kostar.
            </seg>
            <seg n="57c8ae53">
              Det andra som är viktigt, apropå den tidigare frågan om energieffektivisering:
              Om kunderna framöver ska kunna ha bra koll på vilken elförbrukning
              man har måste vi börja bygga smarta elnät så att jag som kund
              varje stund kan se vilken elförbrukning jag har. Det får ned förbrukningen,
              och då behöver vi inte betala de höga marginalkostnader som det
              innebär att ha kol, gas och olja i vårt el- och energisystem.
            </seg>
            <seg n="af0a5341">
              Det är den gröna omställningen som vi håller på med och som är
              viktig för Sverige ur klimatsynpunkt men också för att säkra tillgången
              på säker el, både för enskilda konsumenter och för företag.
            </seg>
            <seg n="b0827dfd">
              Vindkraften och det kommunala självbestämmandet
            </seg>
          </u>
          <note type="speaker" n="7612f4c7">
            Anf. 46 LARS GUSTAFSSON (KD):
          </note>
          <u who="Q5777864" xml:id="i-cdb59107a98c6219-0" n="c7de24bd">
            <seg n="85672886">
              Herr talman! Min fråga tror jag går till miljöministern. Den
              handlar om det kommunala självbestämmandet.
            </seg>
            <seg n="8892ca7e">
              I riksdagens beslut om en klimat- och energipolitik ingår en
              satsning på vindkraft. Det är 20 terawattimmar landbaserat, om
              jag förstår det rätt.
            </seg>
            <seg n="7054f9f5">
              Beslutet inkluderar en lokal garanti för kommunalt självbestämmande
              som handlar om det kommunala vetot. Vi vet att det kommunala självstyret
              sedan lång tid tillbaka är en grundsten i den svenska politiken.
            </seg>
            <seg n="8c87bbee">
              Kommuner har nu i enlighet med beslutet upprättat vindkraftsplaner
              med visst bidrag.
            </seg>
            <seg n="d2a4a4cc">
              Energimyndigheten, som svarar för att främja utbyggnaden, har
              i en skrivelse för någon tid sedan sagt att man önskar att det
              kommunala vetot tas bort. Avsikten var att genomdriva utbyggnaden
              mot kommunernas och ibland även lokalbefolkningens vilja. Många
              organisationer, kommuner och kommunpolitiker har reagerat starkt,
              däribland Sveriges Kommuner och Landsting, SKL, som avvisar förslaget.
            </seg>
            <seg n="ad47d7f1">
              Dess värre har miljöministern vid några tillfällen gett uttryck
              för stöd för dessa tankegångar, vilket oroar mig mycket. Därför
              är min fråga: Vidhåller ministern den uppfattningen?
            </seg>
          </u>
          <note type="speaker" n="7aa34524">
            Anf. 47 Miljöminister ANDREAS CARLGREN (C):
          </note>
          <u who="Q496604" xml:id="i-27ad3a393c871286-8" n="25dca84d">
            <seg n="462c5c70">
              Herr talman! Tack för frågan!
            </seg>
            <seg n="d4230352">
              Jag ska vara tydlig i att jag delar Lars Gustafssons och många
              andras utgångspunkt att det kommunala självstyret är mycket viktigt.
            </seg>
            <seg n="9bda15d6">
              Det dilemma jag har sett är att flera kommuner nu ofta går på
              tvärs också mot de egna planerna. Man har i ett tidigt skede i
              en översiktsplan sagt att ett visst område passar för vindkraft.
              Men när väl ansökan kommer och det blir dags att på riktigt bygga
              den vindkraft som kommunen har pekat ut i det aktuella området,
              då slår man plötsligt bakut. I flera fall har man också sagt att
              man ger möjlighet bara om man får pengar.
            </seg>
            <seg n="d98fc194">
              Med det riskerar man att undergräva det kommunala självstyret
              och själva trovärdigheten för hur viktigt det kommunala inflytandet
              är. Då sätter man käppar i hjulet för något som är mycket viktigt
              för Sveriges energiförsörjning, nämligen att få fram mer säker,
              trygg och miljövänlig energi.
            </seg>
            <seg n="1056f282">
              Då har jag sagt att det är viktigt att kommunsektorn själv tar
              initiativ för att förändra det beteendet. Gör man inte det, då
              måste vi se om det går att göra ändringar i regelverket, till
              exempel genom att säga att man får betrakta det som ett ja om
              kommunen inte ger besked inom en viss tid, särskilt om man i ett
              tidigt skede har pekat ut området som lämpligt för vindkraft.
            </seg>
          </u>
          <note type="speaker" n="8633e92f">
            Anf. 48 LARS GUSTAFSSON (KD):
          </note>
          <u who="Q5777864" xml:id="i-cdb59107a98c6219-1" n="c7de24bd">
            <seg n="27745b36">
              Herr talman! Det stora problemet tror jag är att om vi inte får
              folklig acceptans för det här energislaget står vi inför en långvarig
              konflikt i det svenska samhället, inte minst med glesbygden. Det
              oroar mig väldigt mycket som glesbygdsföreträdare.
            </seg>
            <seg n="249f5fae">
              Vi vet att energiproduktion och vindkraftsbygge sakligt sett
              är industriproduktion. Normalt sett skulle man omfattas av en
              ganska omfattande miljökonsekvensbeskrivning. Det hade gett kommunalt
              inflytande i en större del.
            </seg>
            <seg n="4e11ece4">
              Men genom att bygglovsförfarande har förenklats kan man säga
              att riksdagen på det viset indirekt har kringgått den prövningen.
              Om man dessutom skulle slopa det kommunala vetot har man i praktiken
              eliminerat den kommunala möjligheten till självstyre. Det oroar
              mig väldigt mycket.
            </seg>
            <seg n="9133080f">
              Det riskerar också att öppna dörrar för andra frågor där vi kanske
              tycker att det är bra med kommunalt veto, till exempel i fråga
              om uranbrytning.
            </seg>
            <seg n="1f290e5b">
              Jag undrar om ministern tror att borttagandet av det kommunala
              vetot kommer att öka acceptansen hos de medborgare som får ett
              vindkraftverk placerat 500 meter framför köksfönstret.
            </seg>
          </u>
          <note type="speaker" n="59b57458">
            Anf. 49 Miljöminister ANDREAS CARLGREN (C):
          </note>
          <u who="Q496604" xml:id="i-b2c9d2576bcbbe1d-0" n="25dca84d" next="i-764b4b384f2fd5ba-0">
            <seg n="8234de6b">
              Herr talman! Jag hör nu att Lars Gustafsson säger väldigt många
              gånger att han är orolig. Jag tror att det vore bra med mindre
              oro och i stället lite mer säker hantering av att få fram vindkraft
              som är bra för miljön och bra för klimatet och som dessutom är
              trygg, säker och bra för den svenska energiförsörjningen.
            </seg>
            <seg n="433ef6fb">
              Då ska vi inte börja med att ta bort det kommunala vetot, utan
              vi ska börja med att självklart uppmana den kommunala sektorn
              att ta ansvar för det viktiga kommunala självstyret, skynda på
              planer och se till att stå för givna besked.
            </seg>
            <seg n="08974dbe">
              Har man i en områdesplan pekat ut ett område som lämpligt för
              vindkraft ska man också stå för det. Det är hederligt, bra och
              konsekvent den dag då ansökan kommer. Man ska inte i utpressningssyfte
              hota med ett nej för att försöka få pengar. Gör man det skadar
              man det kommunala självstyret.
            </seg>
            <seg n="a6b7792e">
              Jag vill inte skada det, och jag uppmanar den kommunala sektorn
              att inte göra det. Jag är övertygad om att majoriteten av kloka
              kommunalpolitiker vill hjälpas åt för att åstadkomma detta.
            </seg>
          </u>
          <note n="999c8615">
            I detta anförande instämde Matilda Ernkrans (S).
          </note>
          <u who="Q496604" xml:id="i-764b4b384f2fd5ba-0" n="25dca84d" prev="i-b2c9d2576bcbbe1d-0">
            <seg n="cb834aa0">
              Det operativa ansvaret för informationssäkerheten
            </seg>
          </u>
          <note type="speaker" n="0f1cb8fd">
            Anf. 50 ANNA STEELEKARLSTRÖM (FP):
          </note>
          <u who="unknown" xml:id="i-27ad3a393c871286-9" n="80ce641d">
            <seg n="4b3c26de">
              Herr talman! Min fråga till försvarsministern gäller ansvaret
              för operativ ledning i samband med det som med olika benämningar
              kallas infokrig, telekrig eller e-krig. Enligt Försvarsdepartementet
              är ansvaret för området informationssäkerhet uppdelat mellan inte
              mindre än sex myndigheter. Dessutom anger Försvarsdepartementet
              ytterligare fem aktörer i samhället med tydlig inriktning på informationssäkerhetsfrågor.
            </seg>
            <seg n="f6185101">
              Informationssäkerhet är ett omfattande begrepp och innehåller
              givetvis skydd för information som är såväl hemlig som icke-hemlig,
              skydd mot virus och så vidare.
            </seg>
            <seg n="53a0b365">
              Men i fråga om operativt ansvar vid en aktiv attack från en annan
              nation eller en IT-mässigt väl rustad angripare undrar jag om
              försvarsministern tydligt kan ange var det operativa ansvaret
              ligger i försvaret av den nationella IT-infrastrukturen. Är det
              ansvaret civilt eller militärt?
            </seg>
          </u>
          <note type="speaker" n="8849dcea">
            Anf. 51 Försvarsminister STEN TOLGFORS (M):
          </note>
          <u who="Q984112" xml:id="i-27ad3a393c871286-10" n="a4a1bf0e">
            <seg n="0fffb176">
              Herr talman! Först vill jag uppmärksamma på att Sverige sedan
              regeringsskiftet har en ny IT-minister som bär det övergripande
              ansvaret i de här frågorna. Det innebär att en god del av ansvaret
              har lämnat mig och gått över till den nya IT-ministern.
            </seg>
            <seg n="13d7ac0d">
              Likväl kan jag säga att svaret på en del av de frågor som ställdes
              här kom in så sent som i går, då några av mina myndigheter redovisade
              svar på ett antal uppdrag som vi hade gett dem. Jag kan säga att
              beredningen ännu inte är avslutad, eftersom svaren kom in i går.
            </seg>
            <seg n="b9cfd719">
              Vi har bland annat bett MSB, Myndigheten för samhällsskydd och
              beredskap, att ge förslag på hur en säker digital informations-
              och kommunikationsinfrastruktur för myndigheter, kommuner och
              landsting kan skapas, ta fram en nationell plan som klargör hur
              allvarliga IT-incidenter ska hanteras och ta fram ett system för
              en obligatorisk IT-incidentsrapportering för statliga myndigheter,
              att bättre bedöma omvärldsutvecklingen, att föreslå för enskilda
              myndigheter att man kan anlita FRA för IT-säkerhetsanalyser och
              att lämna förslag på hur ett tekniskt detekterings- och varningssystem
              för samhällsviktig verksamhet och kritisk infrastruktur kan införas
              och hur det ska se ut.
            </seg>
            <seg n="f486c31f">
              Det är alltså väldigt mycket arbete som just nu har gjorts och
              som pågår i detta ärende.
            </seg>
          </u>
          <note type="speaker" n="65c26546">
            Anf. 52 ANNA STEELEKARLSTRÖM (FP):
          </note>
          <u who="unknown" xml:id="i-27ad3a393c871286-11" n="80ce641d">
            <seg n="e71e8e43">
              Herr talman! Tusen tack för svaret!
            </seg>
            <seg n="7f2265fa">
              En relevant följdfråga är om Försvarsmakten har resurser för
              att aktivt bistå och inte bara ge råd till exempelvis datanätsoperatörer
              eller elleverantörer, om de skulle ställa frågan till Försvarsmakten
              under en pågående IT-attack.
            </seg>
          </u>
          <note type="speaker" n="7e33cfc1">
            Anf. 53 Försvarsminister STEN TOLGFORS (M):
          </note>
          <u who="Q984112" xml:id="i-27ad3a393c871286-12" n="a4a1bf0e">
            <seg n="1736d61a">
              Herr talman! Först vill jag säga att vi i Sverige har en ansvarsprincip
              som innebär att den som bär ansvar för en verksamhet i vanliga
              tider också bär ansvar för samma verksamhet i kristider. Det är
              alltså inte så att vi flyttar ansvaret generellt.
            </seg>
            <seg n="6b4aa280">
              Det viktiga är att se att ingen kedja är starkare än sin svagaste
              länk, det vill säga såväl statens myndigheter, vi själva, Regeringskansliet,
              kommuner, landsting och offentliga aktörer som privata aktörer
              och företag måste själva se till att ha en tillräcklig nivå på
              skydd i den egna verksamheten. Annars kan jag säga att en angripare
              som i det här fallet utför en IT-attack kommer att gå på den svagaste
              länken och därigenom skada hela systemet.
            </seg>
            <seg n="a2d6c33f">
              Jag nämnde tidigare att det inte i första hand är Försvarsmakten
              utan FRA som har teknisk kunskap och kan hjälpa inte minst offentliga
              aktörer. Men jag tror att vi måste jobba mer långsiktigt för att
              skapa lägstanivåer för IT-säkerhet, inte minst i offentlig verksamhet.
            </seg>
            <seg n="a6ebcf49">
              Jag kan uppmana frågeställaren: Ställ just denna fråga till den
              minister som numera har det breda ansvaret för IT-frågor inklusive
              säkerhetsfrågor, nämligen Anna-Karin Hatt!
            </seg>
            <seg n="1ea631fd">
              Amerikanska ambassadens övervakning av svenskar
            </seg>
          </u>
          <note type="speaker" n="6adb2e9e">
            Anf. 54 LENA OLSSON (V):
          </note>
          <u who="Q4971169" xml:id="i-d241ec29828cca8c-0" n="e26f11b2">
            <seg n="9ce0ab4c">
              Herr talman! Jag har en fråga till Maud Olofsson som ansvarar
              för allmänpolitiska frågor.
            </seg>
            <seg n="f491ae22">
              Efter uppgifter om att svenskar ska ha övervakats av USA:s ambassad
              pågår nu en utredning. Nya uppgifter för oss i Vänsterpartiet
              är att de personer som lämnat uppgifter och övervakat svenska
              medborgare för USA:s räkning varit kallade till förhör hos åklagaren.
              Det rör sig om ett tiotal personer. Dessa personer påstår att
              de inte kan säga någonting på grund av tystnadsplikt. Det innebär,
              konkret, att brott mot svenskar i Sverige inte kan utredas.
            </seg>
            <seg n="1944a635">
              Frågan jag vill ställa till ministern är: Tänker regeringen agera?
            </seg>
          </u>
          <note type="speaker" n="0bac2f99">
            Anf. 55 Närings- och energiminister MAUD OLOFSSON (C):
          </note>
          <u who="Q253640" xml:id="i-8e6e28ba462606cb-6" n="f1fd34e8">
            <seg n="939bd7e7">
              Herr talman! Det är en viktig fråga. Men det är också en viktig
              principiell hållning att så länge utredningen pågår måste Åklagarmyndigheten
              få ta ansvar för just detta.
            </seg>
            <seg n="22d96069">
              Det här var också en nyhet för mig i morse, i nyheterna.
            </seg>
            <seg n="c2d38360">
              Det som är viktigt att säga är att vi måste få fram all den information
              som krävs för att vi ska kunna göra rätt bedömning. Den amerikanska
              ambassaden har ändå meddelat att man är beredd att bistå med rätt
              kunskap, för man vill också reda ut hur det här har fungerat.
              Det är väl den bästa signalen, tycker jag, från den sidan, att
              man vill skapa klarhet. Och man vill ge tydlighet i vad som faktiskt
              har skett.
            </seg>
          </u>
          <note type="speaker" n="4b56fffb">
            Anf. 56 LENA OLSSON (V):
          </note>
          <u who="Q4971169" xml:id="i-d241ec29828cca8c-1" n="e26f11b2">
            <seg n="f1430b14">
              Herr talman! Ja, visst har USA:s ambassad sagt att man vill hjälpa
              till. Men samtidigt har åklagaren problem i fallet, med att de
              hävdar sin sekretess eller tystnadsplikt. Han säger också i intervjun
              att det försvårar utredningen. Man får inte fram det man vill.
            </seg>
            <seg n="e804c88c">
              Det vi vill veta från Vänsterpartiets sida är hur regeringen
              har tänkt agera i den här frågan. Kommer regeringen exempelvis
              att skynda på, så att man får möjlighet att upphäva denna sekretess,
              så att vi får klarhet i det här?
            </seg>
          </u>
          <note type="speaker" n="e872d1e1">
            Anf. 57 Närings- och energiminister MAUD OLOFSSON (C):
          </note>
          <u who="Q253640" xml:id="i-8e6e28ba462606cb-7" n="f1fd34e8">
            <seg n="08a88e93">
              Herr talman! Om jag har följt nyhetsrapporteringen rätt har det
              inte kommit någon sådan förfrågan. Kommer det en sådan förfrågan
              är vi naturligtvis beredda att behandla den. Men jag har inte
              uppfattat det som att det har kommit en förfrågan från Åklagarmyndigheten
              om att man vill göra just det.
            </seg>
            <seg n="af96fb60">
              Jag konstaterar också i rapporteringen att den amerikanska ambassaden
              vill redovisa och vill bringa klarhet i detta, och jag tror att
              vi alla vill få reda på vad som faktiskt har hänt.
            </seg>
            <seg n="c642d9df">
              Vi har en lagstiftning som ska följas. Vi har tydliga regler
              för hur man ska bete sig på svenskt territorium. Då har vi också
              rätten att se till att de upprätthålls.
            </seg>
            <seg n="3e159a56">
              Jag har inte uppfattat det som att det har kommit någon förfrågan,
              men den dag den kommer är vi naturligtvis beredda att titta på
              den. Då får man behandla det.
            </seg>
            <seg n="fd1929ae">
              Barnfattigdom
            </seg>
          </u>
          <note type="speaker" n="78745a47">
            Anf. 58 LENA HALLENGREN (S):
          </note>
          <u who="Q3431836" xml:id="i-35eb593064f2be62-0" n="a33cf984">
            <seg n="2822a664">
              Herr talman! Nu har det gått några veckor sedan Rädda Barnen
              kom med sin rapport om barnfattigdom. Den fick stor uppmärksamhet.
              Den uppmärksammades för att den visade att antalet barn som lever
              i fattiga miljöer nu ökar. Det ger oss alla en påminnelse om att
              livet och uppväxtvillkoren ser olika ut, trots ambitioner om att
              vårt välfärdssystem ska sträva efter att ge goda förutsättningar
              oavsett social och ekonomisk bakgrund. Det handlar om både förskola
              och skola som delvis har en kompensatorisk uppgift.
            </seg>
            <seg n="07f86216">
              Att barn lever i fattiga miljöer handlar förstås inte om att
              de själva har en låg inkomst utan om att föräldrarna har låg inkomst
              eller ingen alls. Det beror i sin tur på att våra trygghetssystem
              inte garanterar någon trygghet för den som är arbetslös eller
              sjuk, att utbildningsplatserna är för få, att den som behöver
              skola om sig inte får någon plats och så vidare. Det beror på
              regeringens politik, där man genom gigantiska skattesänkningar
              till dem som redan har jobb har ökat skillnaderna snarare än minskat
              dem.
            </seg>
            <seg n="73bfcbe8">
              Var är förslagen som minskar skillnaderna i samhället och i förlängningen
              minskar barnfattigdomen? Det vill jag fråga Maria Larsson.
            </seg>
          </u>
          <note type="speaker" n="f89f2a95">
            Anf. 59 Statsrådet MARIA LARSSON (KD):
          </note>
          <u who="Q447542" xml:id="i-9a43484b3fb9c0e0-0" n="80ce641d">
            <seg n="3d91b98f">
              Herr talman! Detta är en angelägen fråga som vi har haft en särskild
              debatt om i riksdagen. Den förtjänar att uppmärksammas igen.
            </seg>
            <seg n="c4b69915">
              Vi är en regering som bekämpar fattigdom, och vi vet att det
              bästa sättet att få en ökad inkomst är att få ett arbete. Därför
              gör vi allt vi kan för att öka möjligheten till arbete i vårt
              land. Vi har också lyckats väl. Det är många som har en sysselsättning,
              många fler än vad det var när vi övertog regeringsmakten.
            </seg>
            <seg n="dca26497">
              Vi har alldeles färsk statistik från SCB, i dag, som exempelvis
              visar att andelen barn till ensamstående förälder med låg disponibel
              inkomst har minskat från 2008 till 2009, från 29,5 procent till
              27 procent. Det är glädjande siffror.
            </seg>
            <seg n="99250587">
              Också de som inte förvärvsarbetar har fått en högre inkomst 2009
              jämfört med 2008. Och för gruppen arbetslösa, sjuka och pensionärer
              är det en 2,7-procentig höjning mellan de här två åren.
            </seg>
            <seg n="c64a50fb">
              Vi är inte nöjda. Jag är allra mest intresserad av att titta
              på den grupp som befinner sig i långvarigt ekonomiskt utanförskap,
              för där drabbas verkligen barnen.
            </seg>
          </u>
          <note type="speaker" n="062a88fc">
            Anf. 60 LENA HALLENGREN (S):
          </note>
          <u who="Q3431836" xml:id="i-35eb593064f2be62-1" n="a33cf984">
            <seg n="fe281c10">
              Herr talman! 7 ½ procent av befolkningen är arbetslösa. Det är
              1 ½ procent mer än 2006.
            </seg>
            <seg n="41872968">
              Det går bättre rent ekonomiskt, och det utrymmet kan man använda
              på olika sätt. Man kan ägna sig åt tillväxtskapande insatser,
              såsom fler utbildningsplatser, infrastruktursatsningar, bostadsbyggande
              och mycket annat.
            </seg>
            <seg n="6b4a3204">
              Jag beklagar att regeringen ska använda utrymmet till ännu fler
              skattesänkningar. Och de skattesänkningarna ska gå till människor
              som redan har jobb, till människor som redan har goda inkomster.
            </seg>
            <seg n="937bc95e">
              Ambitionen om full sysselsättning ska naturligtvis finnas. Som
              socialdemokrat har jag den som mitt allra högst ställda mål. Men
              det går inte att tro att 0 procent är arbetslösa och att vi därmed
              kan ha trygghetssystem som inte svarar upp mot det faktum att
              det alltid finns människor som är i behov av starka trygghetssystem.
            </seg>
            <seg n="28c097a3">
              Jag beklagar den prioritering som regeringen gör, skattesänkningar
              till dem som redan har.
            </seg>
          </u>
          <note type="speaker" n="75905124">
            Anf. 61 Statsrådet MARIA LARSSON (KD):
          </note>
          <u who="Q447542" xml:id="i-9a43484b3fb9c0e0-1" n="80ce641d">
            <seg n="20328524">
              Herr talman! Antalet sysselsatta har ökat. Andelen som befinner
              sig i arbetskraften har blivit större, därav den procentuella
              förändringen.
            </seg>
            <seg n="525f6ff4">
              Skattesänkningar är ett sätt att få fler människor i arbete.
              Det säger i stort sett alla bedömare. De skattesänkningar som
              regeringen har gjort har varit framgångsrika när det gäller att
              fler människor ska få arbete.
            </seg>
            <seg n="9605378b">
              Sverige befinner sig i en enormt lycklig situation jämfört med
              många andra europeiska länder just nu. Vi har fler sysselsatta.
              Sysselsättningen ökar mest i vårt land, jämfört med alla andra
              europeiska länder. Arbetslösheten faller. Det är en fantastisk
              lycklig situation, som jag också hoppas att Lena Hallengren uppskattar.
            </seg>
            <seg n="a5a96cee">
              Sedan behöver vi jobba långsiktigt med strukturella frågor, också
              i form av att fler ska ha en fullföljd utbildning. Jag är personligen
              djupt bedrövad över att så många lämnar skolan utan fullständiga
              betyg. Detta är ett resultat av en långvarig socialdemokratisk
              skolpolitik. Vi håller nu på att vända skutan. Det är en viktig
              förutsättning för att få en bra framtid för dagens barn.
            </seg>
            <seg n="8b27281e">
              Dessutom gör vi saker ekonomiskt för att stödja dem som befinner
              sig i ekonomiskt utanförskap, inte minst de ensamstående, där
              vi nu höjer bostadsbidraget från 2011.
            </seg>
            <seg n="f561942e">
              Insatser mot diktaturen i Libyen
            </seg>
          </u>
          <note type="speaker" n="63e4bc30">
            Anf. 62 EDWARD RIEDL (M):
          </note>
          <u who="unknown" xml:id="i-17f4f04774dac004-0" n="bdafc1d9">
            <seg n="bb8da7bc">
              Herr talman! Min fråga är till försvarsminister Sten Tolgfors.
            </seg>
            <seg n="66852e9a">
              Det är många som tar del av den kamp för frihet och förändring
              som pågår i norra Afrika. Och vi ser att det i både Egypten och
              Tunisien åtminstone finns möjligheter och förutsättningar för
              att det ska kunna bli något bättre.
            </seg>
            <seg n="c332f083">
              I Libyen däremot har vi en diktator som snarare verkar ta ett
              än hårdare grepp om sin befolkning. Han drar sig inte ens för
              att flygbomba sina egna medborgare, och det är givetvis något
              som vi demokratiska länder på olika delar av jordklotet måste
              ta på allra största allvar.
            </seg>
            <seg n="9a87640e">
              Det här övervåldet fortsätter, och i dag har jag sett att ICC,
              den internationella brottmålsdomstolen, har beslutat att inleda
              en undersökning mot Libyens diktator.
            </seg>
            <seg n="070c9b74">
              Jag har således en fråga. Om det här övervåldet nu fortsätter
              och internationella samfundet bestämmer sig för att man ska ingripa
              i Libyen undrar jag: Hur ser Sveriges möjligheter att ställa upp
              med både internationella fredssoldater och civilt bistånd ut i
              det här läget?
            </seg>
          </u>
          <note type="speaker" n="4f961208">
            Anf. 63 Försvarsminister STEN TOLGFORS (M):
          </note>
          <u who="Q984112" xml:id="i-27ad3a393c871286-13" n="a4a1bf0e">
            <seg n="d24e46ad">
              Herr talman! Just i detta nu, när vi möts i riksdagen, har vi
              ett svenskt Herculesplan på Malta, på väg till Libyen för att
              hjälpa till i den samlade evakueringen av EU-medborgare. Vi har
              också bidragit med svensk sjukvårdsutrustning. Det sker ju ett
              tryck som skapar flyktingströmmar ut ur landet. Och människorna
              behöver tas om hand när och om de kommer ut ur landet.
            </seg>
            <seg n="4161d745">
              Sedan tror jag att det är viktigt att konstatera situationens
              allvar, precis som frågeställaren lyfte fram. Det är sannolikt
              tusentals döda i detta land. Det är en mycket allvarlig situation.
              Det har redan inletts internationella utredningar.
            </seg>
            <seg n="ecf6db6b">
              Jag tror dock att man ska vara något försiktig med att tro att
              det finns militära lösningar i detta. Det finns i det här läget
              inget mandat från FN:s säkerhetsråd eller någon enighet i det
              internationella samfundet om att det är vägen.
            </seg>
            <seg n="521b9497">
              Vi vet också att såväl Arabförbundet som möjligen Afrikanska
              unionen har intresse av att bidra till en lösning i det här avseendet.
            </seg>
            <seg n="e0be109e">
              Detta är alltså mitt svar.
            </seg>
            <seg n="d3f75606">
              Sverige står alltid berett att inte minst göra humanitära insatser,
              och vi deltar löpande i andra internationella insatser när världssamfundet
              kallar, men just där är vi inte just nu.
            </seg>
            <seg n="a7549b04">
              Public service
            </seg>
          </u>
          <note type="speaker" n="3632baee">
            Anf. 64 SIV HOLMA (V):
          </note>
          <u who="Q4609260" xml:id="i-78a830a7f0c6201c-0" n="3d682409">
            <seg n="68b14500">
              Herr talman! I ett pressmeddelande med rubriken Detta vill Sveriges
              Radio, men vad vill riksdagen? från Sveriges Radios vd och vice
              vd, Mats Svegfors respektive Cilla Benkö, skriver man: I själva
              föreställningen om armlängds avstånd mellan politiken och public
              service ligger att public service inte är instrument för att förverkliga
              ett visst politiskt partis mediepolitik. Det krävs en bred parlamentarisk
              samverkan i hela processen: från utredningsdirektiven och utredning
              till den public servicepolitik som på hösten 2013 slutligen röstas
              igenom i riksdagen.
            </seg>
            <seg n="543f8fd4">
              Avser kulturministern att bjuda in oppositionen att vara med
              och påverka utredningsdirektiven och tillsätta en parlamentarisk
              utredning där samtliga partier deltar? Kommer kulturministern
              att verka för att det blir en brett förankrad parlamentarisk process
              som sträcker sig ända till det slutliga beslutet 2013?
            </seg>
          </u>
          <note type="speaker" n="99c88c81">
            Anf. 65 Kultur- och idrottsminister LENA ADELSOHN LILJEROTH (M):
          </note>
          <u who="Q297821" xml:id="i-27ad3a393c871286-14" n="5dbb1cdc">
            <seg n="f76c951b">
              Herr talman! Som jag nämnde vid en tidigare fråga arbetar vi
              nu med direktiven. Jag har tidigare i ett tal bland annat för
              Spelplanen beskrivit att jag självklart kommer att bjuda in oppositionen
              att diskutera direktiven.
            </seg>
            <seg n="5243f60c">
              Huruvida utredningen blir en parlamentarisk utredning eller en
              expertutredning är vi ännu inte klara med, men det kommer jag
              att återkomma till.
            </seg>
          </u>
          <note type="speaker" n="6f82d459">
            Anf. 66 SIV HOLMA (V):
          </note>
          <u who="Q4609260" xml:id="i-78a830a7f0c6201c-1" n="3d682409">
            <seg n="d71386a2">
              Herr talman! Framtiden för public service är en av de stora demokratifrågorna.
              Det är viktigt att regering och riksdag på alla sätt tar ansvaret
              att säkra den publicistiskt drivna journalistiken som en demokratisk
              motvikt till den alltmer genomkommersialiserade medievärlden.
            </seg>
            <seg n="94739dbc">
              Det är också viktigt att avvisa Moderaternas förslag till skattefinansiering
              av public service, eftersom skattefinansiering betyder att man
              går ifrån den demokratiska principen om armlängds avstånd mellan
              public service och politiken.
            </seg>
            <seg n="1c9c2543">
              Delar kulturministern denna uppfattning?
            </seg>
          </u>
          <note type="speaker" n="0f99f475">
            Anf. 67 Kultur- och idrottsminister LENA ADELSOHN LILJEROTH (M):
          </note>
          <u who="Q297821" xml:id="i-27ad3a393c871286-15" n="5dbb1cdc">
            <seg n="28c53c08">
              Herr talman! Jag kan dela Siv Holmas uppfattning så långt att
              public service har en väldigt viktig uppgift, inte minst i ett
              demokratiskt samhälle där vi också har stora krav på en nyhetsrapportering
              från utlandet, en rapportering från hela Sverige och det fördjupade
              arbete som public service gör när det gäller kultur, drama och
              förvisso också sport.
            </seg>
            <seg n="894bbd2e">
              Jag delar däremot inte den negativa synen på de kommersiella
              mediekanalerna, i synnerhet inte eftersom vi nu har fått ett bredare
              utbud än vad vi har haft tidigare, särskilt på den tiden när vi
              hade ett monopol och bara tillgång till Sveriges Radio och Sveriges
              Television.
            </seg>
            <seg n="a69fd0d4">
              Det är riktigt att armlängds avstånd är viktigt, men icke desto
              mindre är det riksdagen som ska avgöra vad som ska vara de tre
              programbolagens Utbildningsradion, Sveriges Radio och Sveriges
              Television uppgift.
            </seg>
            <seg n="52f06ea7">
              Sveriges agerande vid klimatmötet i Köpenhamn
            </seg>
          </u>
          <note type="speaker" n="d41acdf5">
            Anf. 68 MATILDA ERNKRANS (S):
          </note>
          <u who="Q3373058" xml:id="i-a390cfabd9caa074-0" n="1900de33">
            <seg n="9998fdf4">
              Herr talman! Jag vill rikta min fråga till miljöminister Andreas
              Carlgren. Jag vill veta vad Andreas Carlgren tänker göra för att
              återupprätta förtroendet för sig själv och regeringen när det
              gäller klimatfrågan. I nu gällande budgetproposition står det
              i skrift: Under svenskt ordförandeskap i EU drev Sverige framgångsrikt
              på för att få fram ett ökat stöd till utvecklingsländerna.
            </seg>
            <seg n="24990eba">
              Det här har visat sig, inte bara i oppositionens kritik, vara
              en mycket skev bild av historieskrivningen. Det är nästan så att
              jag skulle drista mig till att säga att den är osann. Rapporterna
              från Wikileaks och Svenska Dagbladet konstaterar att Sverige samarbetade
              i det fördolda med USA och i och med det svek utvecklingsländerna
              inför klimatmötet i Köpenhamn.
            </seg>
            <seg n="37bbd307">
              Varför försöker regeringen ändra historieskrivningen? Varför
              tar man inte ansvar för sin egen roll i misslyckandet på mötet
              i Köpenhamn? Varför tar man inte ansvar för att vi faktiskt har
              tappat två år av kamp mot den globala uppvärmningen? Det är mänskligheten
              som förlorar på det här.
            </seg>
          </u>
          <note type="speaker" n="e1a7d420">
            Anf. 69 Miljöminister ANDREAS CARLGREN (C):
          </note>
          <u who="Q496604" xml:id="i-27ad3a393c871286-16" n="25dca84d">
            <seg n="4d966422">
              Herr talman! Först ska jag be att få tacka Matilda Ernkrans för
              det kraftfulla stödet när det gällde mitt svar om vindkraften.
              Det tycker jag var mycket bra.
            </seg>
            <seg n="96a66edf">
              Sedan förstår jag att Matilda Ernkrans förtroende för mig snabbt
              har raserats. Nu verkar det vara på bottennivå, och det hotar
              till och med något av mänskligheten.
            </seg>
            <seg n="b8af2ebd">
              Men om vi mildrar tonläget något kan jag bara lugna Matilda Ernkrans
              utan att jag kommenterar Wikileaksrapporter; regeringen gör som
              bekant över huvud taget inte det med att den bild som Svenska
              Dagbladet har gett är fullständigt felaktig.
            </seg>
            <seg n="f4b79351">
              Den faller också på sin egen orimlighet. Vi var mycket tydliga
              hela vägen i att USA måste höja sitt bud och göra en mycket större
              insats. Det är svårt att hävda att jag skulle ha sänkt förväntningarna
              inför Köpenhamnsmötet, vilket var en del påståendet, och än svårare
              att säga att vi inte slogs stenhårt för pengar till utvecklingsländerna.
            </seg>
            <seg n="f6f6aab7">
              Vi lyckades också i den delen genom att vi själva är de största
              bidragsgivarna, genom att EU ställde upp med kraftigt ökade medel
              och genom att vi även fick med USA i den delen.
            </seg>
          </u>
          <note type="speaker" n="183a24f0">
            Anf. 70 MATILDA ERNKRANS (S):
          </note>
          <u who="Q3373058" xml:id="i-a390cfabd9caa074-1" n="1900de33">
            <seg n="cd4f8bef">
              Herr talman! Det känns jättebra att kunna konstatera att det
              finns ett rödgrönt engagemang, tillsammans med Centerpartiet,
              för vindkraften. Jag hoppas att vi också får se praktisk politik
              av det. Det räcker ju inte att bara säga saker. Man måste också
              göra saker.
            </seg>
            <seg n="83607e04">
              Det blir problem med trovärdigheten när vi kommer in på de internationella
              klimatförhandlingarna. Faktum är att de här rapporterna från Wikileaks
              finns, oavsett om regeringen kommenterar dem eller inte. Artikeln
              i Svenska Dagbladet finns och existerar. Där påstår man att det
              inte bara är miljöminister Andreas Carlgren utan också näringsminister
              Maud Olofsson och statsminister Fredrik Reinfeldt som uppenbart
              har bidragit till en situation som gjorde att klimattoppmötet
              i Köpenhamn slutade i fullständigt kaos.
            </seg>
            <seg n="f4eef591">
              Många är överens om att kaoset i Köpenhamn hade att göra med
              att man faktiskt inte hade respekt för att alla länder är lika
              viktiga i förhandlingarna.
            </seg>
            <seg n="b1466aa2">
              Man tog ett pyttesteg framåt i Cancún. Nu väntar Durban. Jag
              tänker inte fråga vad ministern tänker göra där, för jag vet inte
              om jag kan lita på svaret.
            </seg>
          </u>
          <note type="speaker" n="4affad91">
            Anf. 71 Miljöminister ANDREAS CARLGREN (C):
          </note>
          <u who="Q496604" xml:id="i-27ad3a393c871286-17" n="25dca84d">
            <seg n="5d3dfb8e">
              Herr talman! Först kan vi konstatera att det nu byggs mer vindkraft
              än någonsin. Vi har gjort kraftfulla regelförenklingar och gett
              större och långsiktigare besked när det gäller vindkraften, så,
              ja, de konkreta resultaten finns där. Vi är helt överens om att
              det är viktigt att fortsätta den utvecklingen. Det är vi som åstadkommer
              den.
            </seg>
            <seg n="b0dc8612">
              Matilda Ernkrans tittar allvarligt på mig och säger att Wikileaksrapporterna
              faktiskt finns och dessutom var det faktiskt en artikel i Svenska
              Dagbladet.
            </seg>
            <seg n="a2caf083">
              Det är helt sant. Vi är helt överens om det. Det skrivs mycket
              dumt. Det är helt enkelt så att jag inte kan kommentera Wikileaksrapporterna.
              Men de finns. Det kan jag bekräfta.
            </seg>
            <seg n="18179766">
              Jag kan också konstatera att det är en ny och lite häpnadsväckande
              teori att den svenska regeringen skulle ha orsakat kaoset i Köpenhamn.
              Jag tycker att teorin är spännande. Jag ska undersöka den vidare,
              men jag konstaterar också att vi fick USA med på mer pengar till
              u-länderna, och det tycker jag var en mycket viktig seger.
            </seg>
            <seg n="a6757083">
              (Applåder)
            </seg>
            <seg n="e6316da0">
              Eldforsen i Västerdalälven
            </seg>
          </u>
          <note type="speaker" n="ab145b02">
            Anf. 72 JAN LINDHOLM (MP):
          </note>
          <u who="Q5956750" xml:id="i-3d35d2ee878645cc-0" n="05df7c6f">
            <seg n="8ca91c96">
              Herr talman! Min fråga går till miljöminister Carlgren. Enligt
              de uppgifter jag har startade man en beredning i Regeringskansliet
              redan i november för att ta ett initiativ för att eventuellt rädda
              Eldforsen i Västerdalälven från den exploatering som är på väg.
            </seg>
            <seg n="ececec82">
              Miljödomstolen beslutade 25 dagar tidigare än de hade aviserat
              att godkänna det här. Då ska de egentligen tala om varför, men
              det gjorde de inte. Det här beslutet har därför kritiserats av
              Naturskyddsföreningen, Älvräddarna och Sportfiskarna och också
              av Världsnaturfonden och Greenpeace. Även Naturvårdsverket och
              Kammarkollegiet anser att det här inte har gått rätt till.
            </seg>
            <seg n="0da87cef">
              Det är inte bara naturvärden som står på spel här, utan det som
              från mitt perspektiv är mest allvarligt är att det riskerar att
              ifrågasätta vår rättssäkerhet. Därför menar många att regeringen
              måste använda den möjlighet som finns i miljöbalkens 17 kap. 3
              § att gå in och förbehålla sig rättigheten att överpröva beslutet.
            </seg>
            <seg n="6d72ef6d">
              Min fråga är helt enkelt, eftersom jag har försökt få reda på
              det från Regeringskansliet: Tänker ministern se till att regeringen
              använder den möjligheten för att de beslut som gäller skyddade
              älvsträckor ska gälla?
            </seg>
          </u>
          <note type="speaker" n="f4c4af88">
            Anf. 73 Miljöminister ANDREAS CARLGREN (C):
          </note>
          <u who="Q496604" xml:id="i-27ad3a393c871286-18" n="25dca84d">
            <seg n="4722adae">
              Herr talman! Jan Lindholm tar upp en viktig fråga när det gäller
              principen att slå vakt om skydd av viktiga älvsträckor. Däremot
              vet Jan Lindholm att jag är förhindrad att uttrycka mig här i
              kammaren om ett enskilt ärende. Hur vi ska behandla ett förvaltningsärende
              som inte ännu ligger på vårt bord kan inte jag ge något besked
              om.
            </seg>
            <seg n="2653ce32">
              Jag vill en gång till försäkra Jan Lindholm att principen att
              slå vakt om biologisk mångfald och skydd av naturvård i samband
              med vattenkraftsexploatering självklart är mycket viktig.
            </seg>
          </u>
          <note type="speaker" n="d309cfd9">
            Anf. 74 JAN LINDHOLM (MP):
          </note>
          <u who="Q5956750" xml:id="i-3d35d2ee878645cc-1" n="05df7c6f">
            <seg n="5c391e65">
              Herr talman! Jag förstår att ministern inte tänker svara på detta.
              Jag måste ändå fråga om ministern anser att det är rimligt att
              det kan gå till så som det gör alltmer i dag, att tidigare fritt
              strömmande vatten som inte har varit utsatt för exploatering i
              ökad utsträckning exploateras väldigt snabbt. De stora energibolagen
              går in och gör ingrepp utan att de har de tillstånd de ska ha.
            </seg>
            <seg n="c3cb2f5d">
              Vi håller på att få ett rättssystem som brakar samman. Man har
              inte de dispenser man ska ha. Man har inte ens uppfyllt undersökningsplikten
              inför de här ärendena. Det är alltså någonting som blir vanligare
              och vanligare. Då menar jag att regeringen måste gå in och se
              till att räta upp regelverket så att det verkligen fungerar. Den
              frågan borde ministern ändå kunna svara på. Är ministern beredd
              att agera för att vi ska få tillbaka det rättsvårdande system
              som vi har haft?
            </seg>
          </u>
          <note type="speaker" n="9b22ff58">
            Anf. 75 Miljöminister ANDREAS CARLGREN (C):
          </note>
          <u who="Q496604" xml:id="i-27ad3a393c871286-19" n="25dca84d">
            <seg n="d033b931">
              Herr talman! Svaret från min sida var ju inte att jag inte tänker
              svara. Mitt svar är att jag inte får svara. Sådant är regelverket.
              Jag skulle bryta mot ordningen i riksdagen om jag gjorde det i
              ett enskilt ärende, särskilt som det är ett förvaltningsärende.
              I sådana fall ska jag inte stå här och ge svar, utan jag ska agera.
            </seg>
            <seg n="9ea151d7">
              Sedan vidgar Jan Lindholm frågan till om jag tänkte ingripa om
              rättssystemet var på väg att haverera. Skulle det verkligen vara
              så allvarligt menar jag att det naturligtvis är fler än jag som
              ska ingripa. Det blir också en fråga för justitieministern. Jan
              Lindholm kan sitta alldeles lugn. Det är självklart att regeringen
              ingriper om rättssystemet är på väg att haverera. Vi är till och
              med beredda att agera innan dess.
            </seg>
            <seg n="ab3dc765">
              Är det så att det finns risk för att någon agerar mot reglerna
              finns det också ett helt rättssystem som kan ingripa utan att
              regeringen gör det.
            </seg>
            <seg n="54e16d54">
              Bokutredningen
            </seg>
          </u>
          <note type="speaker" n="d76ec2b2">
            Anf. 76 ULF NILSSON (FP):
          </note>
          <u who="Q6012166" xml:id="i-90c9d3f23002514a-0" n="7ad27bf8">
            <seg n="18a43243">
              Herr talman! Jag tänkte ställa en fråga till kulturministern.
              Läsning är ju mycket viktigt. Läsning är viktigt för språkutveckling,
              för allmänbildning och för personlig utveckling. Det är viktigt
              att finna nya vägar för att främja kvalitetslitteratur och läsning.
              Därför var det bra att Alliansen inför valet utlovade en ny bokutredning.
            </seg>
            <seg n="30fda935">
              Det har hänt en hel del. Läsfrämjande åtgärder har vidtagits
              under regeringen. Även reformerna i skolan har betytt mycket för
              att främja läsning och läskunnighet.
            </seg>
            <seg n="3e9b0fa0">
              Samtidigt vet vi tyvärr att internationella undersökningar visar
              att svenska ungdomar läser mindre och att det är färre barn och
              ungdomar som läser för nöjes skull. Vi vet också tyvärr att det
              finns mycket stora sociala skillnader när det gäller olika gruppers
              läsvanor.
            </seg>
            <seg n="3d72229a">
              Mot bakgrund av detta är det väldigt välkommet med en bokutredning.
              Min fråga är: Kan ministern ge besked om när en sådan utredning
              kommer och när arbetet kan förväntas vara färdigt?
            </seg>
          </u>
          <note type="speaker" n="ef81cdfa">
            Anf. 77 Kultur- och idrottsminister LENA ADELSOHN LILJEROTH (M):
          </note>
          <u who="Q297821" xml:id="i-27ad3a393c871286-20" n="5dbb1cdc">
            <seg n="e3c6ce3f">
              Herr talman! Tack så mycket för frågan! Ulf Nilsson och jag delar
              verkligen ambitionen att öka läsandet men ser också problemen
              när många unga i dag inte läser. Jag tror att det är så många
              som varannan pojke, kanske ännu fler, i 15-årsåldern som aldrig
              har läst en skönlitterär bok från pärm till pärm. Det har självklart
              stor betydelse för fantasin och möjligheten att sätta sig in i
              andra människors verklighet, men också att själv kunna sätta ord
              på det man tänker och känner. Det behöver man kunna för att vara
              en fullvärdig medborgare i ett demokratiskt samhälle.
            </seg>
            <seg n="31d74cc6">
              I valplattformen fanns mycket riktigt att vi ska tillsätta en
              utredning som handlar om hur vi kan stärka läsandet, kvalitetslitteraturen
              och flera andra frågor. Mitt svar till Ulf Nilsson blir att den
              utredningen kommer att tillsättas under mars månad.
            </seg>
          </u>
          <note type="speaker" n="ebeb607f">
            Anf. 78 ULF NILSSON (FP):
          </note>
          <u who="Q6012166" xml:id="i-90c9d3f23002514a-1" n="7ad27bf8">
            <seg n="17de2b77">
              Herr talman! Då får jag verkligen tacka för ett positivt svar,
              att utredningen tillsätts så pass snabbt.
            </seg>
            <seg n="388fe5cd">
              Jag förstår att det är helt omöjligt för ministern att i dag
              nämna några närmare detaljer om både direktiv och vad utredningen
              ska leda till, men kan ministern ändå säga något om vilka reformambitioner
              ministern prioriterar när det gäller läsning och även villkoren
              för dem som författar böcker?
            </seg>
          </u>
          <note type="speaker" n="aa68ba7a">
            Anf. 79 Kultur- och idrottsminister LENA ADELSOHN LILJEROTH (M):
          </note>
          <u who="Q297821" xml:id="i-27ad3a393c871286-21" n="5dbb1cdc">
            <seg n="37c532f5">
              Herr talman! Ambitionerna när det gäller läsning är något vi
              delar med Utbildningsdepartementet, läsning är ju en prioriterad
              fråga också i den ordinarie skolan.
            </seg>
            <seg n="304b13d3">
              Den här utredningen kommer framför allt att handla om förändringar
              i läsandet, hur biblioteken arbetar, situationen för kvalitetslitteratur,
              översatt litteratur, teknikutveckling och mycket annat. Mer än
              så kan jag inte säga, men jag tror att Ulf Nilsson och många andra
              som ser läsandet som viktigt kommer att vara mycket nöjda när
              direktiven och även utredningen inom kort presenteras.
            </seg>
            <seg n="adb311ad">
              Sedan kan jag väl tillägga när det talas om läsningens betydelse
              och vikten av att ha ett rikt språk att jag för min personliga
              del tror att det finns en koppling också mellan våld hos unga
              män och bristen på språk. Det finns många viktiga ingångar i detta.
            </seg>
            <seg n="f7c5ec29">
              Konsekvenser av besparingar på Försäkringskassan
            </seg>
          </u>
          <note type="speaker" n="65be4081">
            Anf. 80 INGELA NYLUND WATZ (S):
          </note>
          <u who="unknown" xml:id="i-b0f60a2f48cb3fb5-0" n="c34c93d4">
            <seg n="c70864c0">
              Herr talman! Vi har tidigare, i inledningen av den här frågestunden,
              pratat lite grann om situationen på Försäkringskassan. Jag vill
              fortsätta med en fråga ur ett helt annat perspektiv som jag också
              vill ställa till Maud Olofsson.
            </seg>
            <seg n="30883507">
              Med de försämringar som förväntas på Försäkringskassan har den
              här frågan många bottnar. Jag kan konstatera, enligt de uppgifter
              jag har tagit del av, att bara i Helsingforss län har vi en befolkning
              som på många sätt och på många håll i länet är väldigt beroende
              av det personliga mötet för att klara sådana saker som att tolka
              regler, förstå hur blanketter ska fyllas i och förstå hur man
              ska ta sig fram i de olika regelverk som finns för Försäkringskassans
              arbete. En stor del av befolkningen har en annan bakgrund och
              har helt enkelt problem med språket.
            </seg>
            <seg n="b8ca5080">
              Ur det perspektivet känner jag att den här frågan inte bara är
              en fråga om att lägga ned ett antal av Försäkringskassans lokalkontor.
              Min fråga till ministern är: Anser ministern att effekterna av
              regeringens besparingskrav på Försäkringskassan bidrar till att
              minska utanförskapet i Sverige?
            </seg>
          </u>
          <note type="speaker" n="977bd5a6">
            Anf. 81 Närings- och energiminister MAUD OLOFSSON (C):
          </note>
          <u who="Q253640" xml:id="i-8e6e28ba462606cb-8" n="f1fd34e8">
            <seg n="a1398db4">
              Herr talman! Möjligheten att minska utanförskapet i Sverige beror
              ju på i vad mån vi kan rehabilitera människor tillbaka till arbetsmarknaden.
              Det är därför rehabiliteringsgarantin är den absolut viktigaste
              reformen. Tidigare gick ju människor år ut och år in utan att
              över huvud taget få hjälp. Det är många som har vittnat om tiotals
              år. Nu får människor individuell hjälp för att komma tillbaka.
              Precis som Maria Larsson sade tidigare är det hundra tusen fler
              sysselsatta i dag jämfört med 2006. Det beror mycket på att vi
              har lyckats med att få tillbaka en del från sjukskrivning.
            </seg>
            <seg n="75dfb2f9">
              Sedan är det naturligtvis så att det återstår saker att göra
              i det här sammanhanget. Det är helt riktigt. Försäkringskassan
              ska ha en god service till sina medborgare, men det är också så
              att regeringen styr genom att ge anslag till olika myndigheter.
              Hur myndigheterna organiserar sin verksamhet för att på bästa
              sätt möta alla dessa medborgare och människor måste vara upp till
              myndigheten själv.
            </seg>
            <seg n="1a2152af">
              Jag förutsätter att Försäkringskassan tycker att personliga möten
              är viktiga. Det har då jag hört de senaste dagarna. Då är det
              också rimligt att man organiserar sin verksamhet utifrån detta.
              Vi har tillfört 400 miljoner ett antal år för att förstärka Försäkringskassan,
              men det är de som måste organisera sitt arbete.
            </seg>
          </u>
          <note type="speaker" n="49d96bfd">
            Anf. 82 INGELA NYLUND WATZ (S):
          </note>
          <u who="unknown" xml:id="i-b0f60a2f48cb3fb5-1" n="c34c93d4">
            <seg n="b4366966">
              Herr talman! Tack så mycket för svaret, ministern! Det är förvisso
              så att Försäkringskassans arbete även fortsättningsvis när det
              handlar om rehabiliteringsåtgärder och annat inte kommer att beröras.
              Den delen berörs ju inte i det besparingsprogram som Försäkringskassan
              nu har lagt fram. Här handlar det om de allmänna besöken på de
              servicekontor som finns runt om i vårt land.
            </seg>
            <seg n="edc9f769">
              Bara i Helsingforss län handlar det om ett hundratal personer
              på Försäkringskassan som kommer att bli av med sina jobb och inte
              kan lämna den service som stora delar av befolkningen i Helsingforss
              län är i särskilt behov av när det handlar om stöd och vägledning
              för att ta sig fram i så enkla saker som snåriga blankettformuleringar
              och annat.
            </seg>
            <seg n="a3f09999">
              Jag får tolka detta som att ministern är vällovligt inställd
              till det personliga mötet men inte ser att regeringen har något
              som helst ansvar för de kraftiga besparingar som Försäkringskassan
              nu utsätts för.
            </seg>
          </u>
          <note type="speaker" n="f76000c6">
            Anf. 83 Närings- och energiminister MAUD OLOFSSON (C):
          </note>
          <u who="Q253640" xml:id="i-3d6fbe6ecb241d88-0" n="f1fd34e8">
            <seg n="91ddc4fb">
              Herr talman! Jag sade just att vi har tillfört 400 miljoner kronor
              extra, och Försäkringskassan säger ju själv att inflödet till
              Försäkringskassan har minskat tack vare att vi har jobbat aktivt
              med rehabilitering.
            </seg>
            <seg n="32d53797">
              Hur Försäkringskassan tänker organisera sitt arbete framöver
              måste den själv berätta om. Om den gör bedömningen att den vill
              minska det personliga mötet måste frågan ställas till Försäkringskassan:
              Varför är behovet av minskade personliga möten så viktigt? Det
              måste Försäkringskassan själv svara på.
            </seg>
            <seg n="37117be4">
              Vi har tillfört extra resurser för att kunna klara detta omfattande
              arbete. Många gör ett fantastiskt jobb för att hjälpa människor
              tillbaka, och många behöver personlig service för att klara denna
              uppgift. Det regeringen gör är dock inte att sätta sig och tala
              om hur Försäkringskassan ska göra detta, utan det bär den ansvar
              för själv. Vi tillför resurser för att den ska klara det.
            </seg>
          </u>
          <note n="e08a5920" type="speaker">
            Anf. 84 ANDRE VICE TALMANNEN:
          </note>
          <u who="unknown" xml:id="i-b237a48fdb9a00f8-0" n="f1fd34e8">
            <seg n="29c0f6da">
              Det var dagens sista frågeställare. Jag tackar de närvarande
              statsråden och de ledamöter som har ställt frågor.
            </seg>
          </u>
          <note n="d7526414">
            9 § (forts. från 7 §) Årlig rapport om signalspaning för 2010
            (forts. FöU3)
          </note>
          <note type="speaker" n="9f5aacca">
            Anf. 85 PETER RÅDBERG (MP) replik:
          </note>
          <u who="Q6086370" xml:id="i-ab5c36e4e57b9749-0" n="6c7d597d">
            <seg n="05b8e306">
              Herr talman! Jag ska börja med att yrka bifall till reservationerna
              1 och 2. Jag glömde det tidigare.
            </seg>
            <seg n="daccaf5b">
              Annicka Engblom, du talar om att vi har haft signalspaning i
              60 år och att du själv har jobbat på stället och så vidare. Frågan
              är dock lite allvarligare än så, tycker jag. Jag försökte säga
              att om vi ska följa till exempel Europarådets konvention om mänskliga
              rättigheter, och om vi ska följa den meddelarfrihet och det skydd
              för den personliga integriteten som finns och så vidare tycker
              jag att det blir väldigt svårt att säga ja till detta.
            </seg>
            <seg n="6adfced3">
              Regeringen försökte förra gången få igenom att en person som
              hamnar i FRA:s register av misstag skulle få information om att
              så var fallet. Det visade sig senare, mot bakgrund av de sekretesslagar
              som finns, att detta var i princip omöjligt. Därmed kan man säga
              att regeringen lite grann lurade medborgarna inför det beslut
              som förelåg, vilket jag tycker är djupt olyckligt.
            </seg>
            <seg n="8ebe8641">
              Därför tycker jag att det är klart rimligt att man ser över den
              del som har just dessa brister. Det säger sig självt att när regeringen
              lägger in 40 olika förslag efter det första förslaget utan att
              ha en enda utredning det kokade man ihop efteråt, när trycket
              blev för stort borde man i all rimlighet kunna se över hela paketet
              en gång till. Det har dock regeringen av olika skäl vägrat, vilket
              jag tycker är djupt olyckligt.
            </seg>
          </u>
          <note type="speaker" n="f3959ea0">
            Anf. 86 ANNICKA ENGBLOM (M) replik:
          </note>
          <u who="Q4769201" xml:id="i-8a65a9998ebc9bc8-0" n="eebb87a0">
            <seg n="aab02c4a">
              Herr talman! Jag börjar bakifrån med siffran 40. Det är lite
              intressant att Peter Rådberg vill lägga emfas på dessa 40 förändringar.
              Det är en helt ny lagstiftning i en mycket komplicerad verksamhet.
              Det är självklart att saker måste justeras efter hand när man
              inför en lagstiftning som är så omfattande som signalspaningslagen.
              Det är dock ingalunda gjort på ett hastigt sätt. Det första förslaget
              till signalspaningslagen kom redan 2007 och trädde inte i kraft
              förrän den 1 december 2009. 40 remissinstanser har tittat på detta.
            </seg>
            <seg n="76a14dda">
              När det gäller Europakonventionen undrar jag varför Peter Rådberg
              drar upp den nu. Det är ju gammal skåpmat. Att signalspaningen
              inte skulle svara mot mänskliga rättigheter och att den skulle
              gå emot konventioner är redan avfärdat av lagråd, konventionen
              självt och av datainspektioner. Den följer precis de principer
              som denna kammare har satt upp.
            </seg>
            <seg n="8af03cd4">
              Jag är förvånad över att Miljöpartiet tillsammans med Vänsterpartiet
              hänger kvar i denna diskussion. Lagen är nu i full gång, verksamheten
              är under utbyggnad och vi här i riksdagen har gett regeringen
              i uppdrag att kolla detta noga och återkomma i kontrollstationen
              den stora provtryckningen i slutet av året. Det är då vi kommer
              att få svar på bland annat § 11 i signalspaningslagen, som du
              också tar upp, Peter Rådberg. Den handlar om meddelarskyddet.
              Det har faktiskt skett vid åtta tillfällen att man har svarat
              på enskilda förfrågningar om signalspaning.
            </seg>
          </u>
          <note type="speaker" n="515bfca8">
            Anf. 87 PETER RÅDBERG (MP) replik:
          </note>
          <u who="Q6086370" xml:id="i-ab5c36e4e57b9749-1" n="6c7d597d">
            <seg n="68033b21">
              Herr talman! Det är lite förvånande att Annicka Engblom tar Europakonventionen
              ganska lätt. Den är väldigt tydlig när det gäller om man får spana
              på den enskilda individen eller inte, vilket Sverige har skrivit
              under.
            </seg>
            <seg n="7c610297">
              I detta fall handlar det om att de kan titta på ditt och mitt
              sms. Det är helt uppenbart att det är så. Jag försökte säga att
              det avslöjande en person det var en tjänsteman eller tjänstekvinna
              på FRA gjort till SVT:s Rapport visar att det är betydligt mer
              omfattande än regeringen tidigare har sagt. Så är det ju.
            </seg>
            <seg n="9f0b0fe5">
              Sedan kan man gilla läget och säga att det inte spelar någon
              roll att de tittar på mitt sms, min mejl och så vidare, utan det
              är helt okej. Dock är det de facto så här, och följer man Europakonventionen
              och de konventioner som finns bryter man faktiskt mot dem. Sedan
              kan man köra över detta i Sveriges riksdag och säga att det är
              helt okej, men man får ju välja sida.
            </seg>
            <seg n="3364b2c4">
              Ni tog ett beslut, Annicka Engblom, och sedan har det ändrats
              vid 40 tillfällen. En stor anledning till att man justerar är
              naturligtvis det tryck som var utifrån, från medborgarna. Man
              tyckte inte om detta. Det största jag tog upp här det var § 11
              a, som du säger är att om jag som person felaktigt skulle hamna
              i FRA:s register lovar man att jag ska få information om detta.
              Det var detta man till viss del byggde beslutet på och som man
              sedan fick ta tillbaka. Det stämmer nämligen inte. Det bryter
              mot eventuella lagar.
            </seg>
            <seg n="a0027b27">
              Då har man de facto gått till beslut här i riksdagen på en väldigt
              viktig uppgift som sedan inte stämmer. Det tycker jag är allvarligt.
              Mot den bakgrunden tycker jag att det är rimligt att se över detta.
              Jag och Miljöpartiet har sagt att vi är för att det ska finnas,
              men man får kolla så att den här typen av påhopp inte sker.
            </seg>
          </u>
          <note type="speaker" n="57aab7bb">
            Anf. 88 ANNICKA ENGBLOM (M) replik:
          </note>
          <u who="Q4769201" xml:id="i-8a65a9998ebc9bc8-1" n="eebb87a0">
            <seg n="1df636f3">
              Herr talman! Jag tar ingalunda lätt på signalspaning över huvud
              taget. Det är en oerhört seriös och allvarlig verksamhet, tillika
              viktig.
            </seg>
            <seg n="319282b5">
              Frågan hänger fortfarande i luften därför att den bärande delen
              i reservation 2, som Miljöpartiet och Vänsterpartiet står bakom,
              är att ni vill avskaffa signalspaningslagen och tillsätta en utredning.
              Ponera att ert förslag skulle vinna här i kammaren. Vad skulle
              det innebära om vi fortfarande ska ha signalspaning under tiden
              tills utredningen är klar och ett nytt förslag är på bordet? Då
              är vi tillbaka på ruta noll. Då sker inhämtningen utan något integritetsskydd.
              Är det bra? Eller ännu värre, att vi skulle upphöra med signalspaning
              tills Rådberg har tänkt klart i sin utredning och det ska komma
              något nytt, var står vi då vad gäller medborgarskyddet? Hur ska
              vi utöva någon utrikespolitik i det som är brännande hett nu i
              Nordafrika? Hur ska till exempel läkaren från Röda Korset som
              figurerar i tidningarna i dag kunna verka i någorlunda skyddad
              miljö, som är avgörande enligt UD:s landbedömningar som i mycket
              grundar sig på FRA:s signalspaning och underrättelseinhämtning.
              Det får stora konsekvenser.
            </seg>
            <seg n="8bbd41a7">
              Det gör mig riktigt allvarligt upprörd att man tar så lättvindigt
              på frågan om signalspaning eller inte. Å ena sidan säger man att
              det är bra, å andra sidan ska man avskaffa det. Jag blir inte
              riktigt klok på det, men jag är i alla fall glad att Miljöpartiet
              och Vänsterpartiet är i klar minoritet i den här kammaren. Det
              är jag för Sveriges medborgares säkerhets skull.
            </seg>
          </u>
          <note type="speaker" n="360e258c">
            Anf. 89 STAFFAN DANIELSSON (C):
          </note>
          <u who="Q5616883" xml:id="i-ed56e61fecea1348-0" n="7618cd44">
            <seg n="f8e0aac9">
              Herr talman! I den bästa av världar skulle det inte behövas vare
              sig underrättelseinhämtning eller signalspaning mot allvarliga
              hot mot Sveriges säkerhet. Tyvärr är vi inte där än. Ett litet
              land som står militärt alliansfritt behöver ett eget försvar,
              ett utvecklat samarbete med andra länder och en egen underrättelseinhämtning.
            </seg>
            <seg n="94d9cf95">
              Avvägningen mellan att skydda landet mot militära konflikter
              och grov internationell terrorism, till exempel, och vilka intrång
              i den personliga integriteten som detta kan motivera är mycket
              svår. Centerpartiet, Alliansen och hela riksdagen måste ta ansvar
              för Sverige, både för landets säkerhet och för människors integritet.
            </seg>
            <seg n="277a033b">
              Centerpartiet har ett öppenhetsmanifest som lägger fast att vi
              ska arbeta stenhårt för ett öppet och liberalt samhälle där människors
              integritet väger tungt. Vi har lyssnat i denna svåra fråga, och
              vi har starkt medverkat till att bygga in starka förbättringar
              till skydd för integriteten.
            </seg>
            <seg n="9de3c63a">
              Det slutliga beslutet i denna fråga efter en process med flera
              riksdagsbeslut togs hösten 2009 efter det att frågan hade utretts
              i ungefär ett decennium av olika regeringar. Den rödgröna oppositionen
              accepterade då, hösten 2009, att signalspaning behövde bedrivas
              i tråd över landsgränsen men ville börja om på ruta ett med en
              helt ny utredning, ungefär där Socialdemokraterna en gång i tiden
              startade denna process år 2000. De rödgröna krävde gemensamt,
              lite överraskande, att betydligt fler myndigheter än vad Alliansen
              ville skulle få inrikta Försvarets radioanstalts signalspaning.
            </seg>
            <seg n="f25c7d92">
              De senaste åren har tyvärr behovet av signalspaning, såsom bland
              annat terrorhoten ser ut i världen och Sverige, påtagligt illustrerats.
              Det är endast Vänsterpartiet och Miljöpartiet som reserverar sig
              mot att signalspaning bedrivs för att skydda landet och dess invånare
              mot allvarliga säkerhetshot som avser utländska förhållanden.
            </seg>
            <seg n="bd5ba7da">
              Regeringens skrivelse, som vi diskuterar i dag, är alltså den
              första årliga rapporten om signalspaningen som regeringen ska
              lämna i enlighet med riksdagens beslut. Den är rätt kortfattad,
              men den kommer säkert att bli utförligare med tiden.
            </seg>
            <seg n="7ed3fbb5">
              Redan i höst kommer regeringen att till riksdagen i en samlad
              redogörelse lägga fram den andra årsrapporten i och med den kontrollstation
              som riksdagen också beslutade år 2000. Denna tillkom på förslag
              av Centerpartiet. Den är betydelsefull och viktig och ska redovisa
              och utvärdera hur den nya lagstiftningen fungerar ur ett integritetsskyddsperspektiv.
              Då behandlas även rapporten från Signalspaningskommittén, som
              under lång tid nära följt verksamheten vid Försvarets radioanstalt.
            </seg>
            <seg n="37aa2fdc">
              Utskottsmajoriteten, en bred majoritet, godkänner regeringens
              första rapport och erinrar om att vi avser att mycket noga fortsätta
              att följa denna fråga. Vi ser fram mot det mycket mer utförliga
              underlag som regeringen kommer att presentera vid kontrollstationen
              i höst, om endast ett antal månader.
            </seg>
            <seg n="887fc2f8">
              Miljöpartiet och Vänsterpartiet är dock inte nöjda och talar
              om regeringens rapport som en sorglig läsning som är under all
              kritik. Vad är det då som man efterlyser mer information om? Man
              lyfter fram endast två punkter. Den ena gäller hur många godkända
              spaningar som har genomförts och den andra vilka myndigheter av
              dem som får signalspana som har ansökt om signalspaning. Det är
              vad oppositionen, Miljöpartiet och Vänsterpartiet, vill ha mer
              information om.
            </seg>
            <seg n="9b5a81a9">
              Vad gäller den första frågan om antalet godkända spaningar har
              Annica Engblom varit inne på den. Sekretessen sätter vissa gränser
              som jag inte till fullo kan överblicka och som sätter gränser
              för vad regeringen kan gå in på i detalj. Vi får se hur regeringen
              kommer att behandla den frågan i sin rapport till riksdagen i
              höst.
            </seg>
            <seg n="2dc2b105">
              Vad gäller den andra frågan, om de myndigheter som får signalspana
              har utnyttjat den rätten, ska jag tillåta mig att försöka ge ett
              svar. På Alliansens förslag begränsade riksdagen i sitt beslut
              det antal myndigheter som får inrikta signalspaning till endast
              tre: regeringen, Regeringskansliet och Försvarsmakten.
            </seg>
            <seg n="8d4ef713">
              Jag kan försäkra Peter Rådberg och Torbjörn Björlund om att jag
              är övertygad om att alla tre har använt sig av denna möjlighet
              för att få underrättelser som kan skydda Sverige mot allvarliga
              säkerhetshot. Men, Peter Rådberg och Torbjörn Björlund, hade betydligt
              fler myndigheter som Miljöpartiet och Vänsterpartiet ville i sin
              motion och reservation hösten 2009 kunnat inrikta signalspaningen
              hade kanske er frågeställning varit mer relevant, även om svaret
              även då torde ha varit: alla, för det finns ett behov.
            </seg>
          </u>
          <note n="a0c2ba4b">
            Med detta, herr talman, yrkar jag bifall till utskottets förslag
            i betänkandet och avslag på reservationerna.
          </note>
          <note type="speaker" n="9d8202cb">
            Anf. 90 TORBJÖRN BJÖRLUND (V) replik:
          </note>
          <u who="Q5578151" xml:id="i-39306eab02f1194b-1" n="c13846ec">
            <seg n="358e18be">
              Herr talman! Jag har nu lyssnat på två företrädare för Alliansen
              i denna fråga. Jag vet att Staffan Danielsson i början av processen
              om FRA och lagstiftning om signalspaning var mycket tveksam. Vi
              pratade mycket om detta ur just det perspektiv som vi lyfter fram
              här. Det handlar mycket om integriteten och farorna med att man
              spanar på de egna medborgarna utifrån ett felaktigt perspektiv.
            </seg>
            <seg n="a6167344">
              Jag har diskuterat det här vid många tillfällen, framför allt
              med borgerliga företrädare som pratar väldigt mycket om terroristhotet.
              Det är liksom det grundläggande. Det finns ett reellt hot, men
              jag menar att det också finns ett uppblåst hot för att på något
              sätt rättfärdiga det man gör. Och det finns inte bara i Sverige
              utan över hela världen egentligen. Det är en fara i det, därför
              att då kan man ifrågasätta och också åsidosätta den lagstiftning
              som borde vara när det gäller just integriteten för de egna medborgarna.
            </seg>
            <seg n="329868b6">
              Staffan Danielsson tog inte upp det, men Annicka Engblom tog
              upp terrorattacken i Helsingfors som ett exempel. Det är självklart
              att det är otäckt. Det är väldigt konstigt att inte FRA eller
              någon annan upptäckte det. Det visar att det inte alltid är så
              att man hittar hoten. Verksamheten är alltså inte så heltäckande
              som man vill att den ska vara. Det finns luckor här.
            </seg>
            <seg n="0b4fb29e">
              Vi ifrågasätter inte behovet av spaning och underrättelseverksamhet.
              Det måste vi definitivt ha för att undvika terrorhot men också
              för att undvika andra saker som skulle kunna hända i framtiden.
              Det som vi är oroade för är detta att man inte sätter gränser
              för den personliga integriteten hos svenska medborgare. Då hamnar
              man fel. Det är det som är kärnan i det vi lyfter upp här. Det
              är också därför vi ifrågasätter den lagstiftning som i dag finns
              och hur den ska förändras. Backa tillbaks, gör om och ta inte
              med de 40 ändringarna som har genomförts! Det är de som är det
              stora problemet i dag, tycker vi.
            </seg>
          </u>
          <note type="speaker" n="e76b5120">
            Anf. 91 STAFFAN DANIELSSON (C) replik:
          </note>
          <u who="Q5616883" xml:id="i-ed56e61fecea1348-1" n="7618cd44">
            <seg n="c8f7e557">
              Herr talman! Jag ger Torbjörn Björlund rätt i att den debatt
              vi har i dag och har haft tidigare i de här frågorna är väldigt
              viktig. Det är oerhört stora och viktiga frågor vi diskuterar.
              Människors personliga integritet är en grundbult i ett demokratiskt
              och öppet samhälle, och det har vi ett gemensamt ansvar för att
              verkligen skydda och säkra. Men vi har också ett ansvar för landets
              säkerhet. Det gör den här frågan så plågsamt svår, vilket jag
              ständigt framhåller. Det gäller att hitta balanspunkten.
            </seg>
            <seg n="2ff3530b">
              Jag, Centerpartiet och Alliansen har en ödmjukhet i den här frågan.
              Och vi har lyssnat. Det här har oroat mig och många i riksdagen.
              Vi har lyssnat på kritiken. Vi har haft en dialog med kritiker
              även utanför riksdagen, bloggar, debattartiklar och debatter,
              och vi har byggt in ytterligare ett antal åtgärder för att stärka
              integriteten. Vi har en försvarsunderrättelsedomstol, det är bara
              vissa signalbärare som man får signalspana på, vi har listat de
              hot man får spana mot: massförstörelsevapen, terrorhot, militära
              hot. Det är mycket begränsat, detta. Vi har tagit det här på stort
              allvar och haft en lång process, och vi har fått en lagstiftning
              som, tycker jag, är en rimlig avvägning.
            </seg>
            <seg n="761a90b9">
              Det ni säger är: Låt oss sluta med signalspaning under ett antal
              år. Låt oss börja utreda från början, där Socialdemokraterna var
              2000, med en ny utredning. Då är frågan vad den ska leda till.
              Vi har en avvägning nu som vi får diskutera i höst vid kontrollstationen.
            </seg>
            <seg n="da8f25a8">
              Vi har byggt in integritet, men vi accepterar, tyvärr, att vi
              behöver signalspana i kabel över landsgränsen, vilket ni också
              accepterar. Men hur långt vill ni gå i att ta bort denna möjlighet?
              Det är det ni inte tar ställning till.
            </seg>
          </u>
          <note type="speaker" n="60e31947">
            Anf. 92 TORBJÖRN BJÖRLUND (V) replik:
          </note>
          <u who="Q5578151" xml:id="i-39306eab02f1194b-2" n="c13846ec">
            <seg n="747d60bf">
              Herr talman! Man hamnar lite grann i en diskussion som leder
              in i en återvändsgränd när man börjar diskutera det här. Vi har
              som sagt inte ifrågasatt behovet av signalspaning och kanske även
              spaning i kabel.
            </seg>
            <seg n="ec11187c">
              Med en lagstiftning som ger skyldigheter för dem som spanar att
              meddela till exempel den som har fått ett sms avlyssnat på felaktiga
              grunder ska man kunna meddela att man har gjort det utan att det
              skadar själva underrättelseverksamheten, men det ska finnas en
              rättighet att få reda på det.
            </seg>
            <seg n="3437a0c1">
              Peter Rådberg var inne på detta med Europakonventionen. Det är
              klart att det finns ett antal sådana saker som ger ramar för vad
              man kan göra. Det är det vi ifrågasätter om man rättar sig efter.
            </seg>
            <seg n="28790d59">
              En paragraf säger att å ena sidan ska man meddela dem som blivit
              spanade på, men å andra sidan ska FRA ha möjlighet att belägga
              det med sekretess i alla fall. Då blir det fullständigt meningslöst.
              FRA sade själva när vi var där att det inte är någon mening med
              en sådan paragraf, för det funkar inte i alla fall. Det vi ifrågasätter
              är varför lagstiftningen inte är så heltäckande när det gäller
              integriteten. Det är det som är vår kärnpunkt här, och det är
              därför vi vill ändra lagstiftningen.
            </seg>
            <seg n="768ea01e">
              Det ifrågasätts det som fanns innan. Det är klart att det fanns
              ett slags lagstiftning innan som det går att gå tillbaka till
              och som kanske går att förbättra. Det behöver göras en ordentlig
              utredning av vad som egentligen krävs för att både säkra signalspaning
              och integriteten för svenska medborgare.
            </seg>
            <seg n="0bcbbd90">
              Jag menar alltså att det som man har hållit på med sedan 2007,
              som Annicka Engblom var inne på nu har hon ingen replikrätt är
              ett hafsverk. Annars hade man inte behövt göra de 40 ändringarna.
              Det som är problemet är att man har gjort 40 ändringar, trots
              att man tyckte att man hade gjort det så bra från början. Det
              är det som är problemet. Vi menar att man inte kommer någonstans
              om man inte gör om det från början. Vårt syfte är att man ska
              ha en utredning som ordentligt tar tag i de här frågorna, både
              ur signalspaningssynpunkt och ur integritetssynpunkt. Det är det
              som krävs och som regeringen har fullständigt misslyckats med.
            </seg>
          </u>
          <note type="speaker" n="9efa1f1c">
            Anf. 93 STAFFAN DANIELSSON (C) replik:
          </note>
          <u who="Q5616883" xml:id="i-ed56e61fecea1348-2" n="7618cd44">
            <seg n="7afeec4d">
              Herr talman! Jag är väldigt glad över de om det nu är 40 förstärkningar
              till skydd för den personliga integriteten som vi har lyssnat
              in i dialog och byggt in i lagstiftningen. Att kalla det som har
              skett i en process under flera år med riksdag, remissinstanser
              och regeringen inblandad för ett hafsverk tycker jag är väldigt
              märkligt. Tidigare var det ett omfattande utredningsarbete från
              2000 som först den socialdemokratiska regeringen höll på med och
              som vi sedan tog över, så det här har utretts.
            </seg>
            <seg n="64a0e2c5">
              Frågan är: Vart vill ni komma? Vi ska diskutera vid kontrollstationen
              hur det här fungerar och om vi behöver förstärka något ytterligare
              om något blir fel. Den diskussionen kommer. Nöj er med kontrollstationen!
              Att riva bort allt och börja om från början är en gambling med
              Sveriges säkerhet bland annat. Det är förvånande att två riksdagspartier
              så hårt driver detta.
            </seg>
            <seg n="fd498136">
              Europakonventionen är mycket viktig. Den respekterar vi. Sverige
              är ett av de länder i Europa som mest öppet och transparent har
              diskuterat den här svåra frågan och fattar beslut om den i Sveriges
              riksdag. Vi gör det i en öppen lag och lägger inte in det i hemliga
              säkerhetsbeslut i regering och försvarsmakt, som man rätt ofta
              gör i andra länder. När vi har byggt in det här i lagstiftningen
              har vi självfallet tittat på de konventioner som vi är bundna
              av och vill följa, så jag är väldigt trygg i att vi med råge uppfyller
              de regelverk som finns.
            </seg>
            <seg n="43a4e1a4">
              Jag noterar bara att Vänsterpartiet och Miljöpartiet har ett
              högt tonläge. Men ni accepterar faktiskt signalspaning i kabel
              över landsgränsen. Och ni tycker att betydligt fler myndigheter
              än regering, regeringskansli och försvarsmakt ska ha rätten att
              inrikta signalspaning, så ni har lite dubbla budskap i era uttalanden.
            </seg>
          </u>
          <note type="speaker" n="14d36ce0">
            Anf. 94 PETER RÅDBERG (MP) replik:
          </note>
          <u who="Q6086370" xml:id="i-ab5c36e4e57b9749-2" n="6c7d597d">
            <seg n="af20e647">
              Herr talman! Staffan Danielsson säger att vi kommer med dubbla
              budskap. Jag tycker att vi är oerhört tydliga. Ett av de 40 tillägg
              som ni har gjort det pratade jag med Annicka Engblom om var nämligen
              att ni lovade att om en person fastnar tillfälligt i FRA:s register
              ska de förklara det. Det var ett av de 40 tilläggen. Det höll
              inte. Det var ett hastverk.
            </seg>
            <seg n="61d79912">
              Ni lade till 39 stycken till utan en utredning, Staffan Danielsson.
              Ni hade naturligtvis samtal mellan era fyra partier, det förstår
              jag. Men du vet ju själv hur det var i debatten här för något
              år sedan, att ni fick stanna upp och gå tillbaka och diskutera
              med varandra. Det är inte optimalt när vi fattar den här typen
              av beslut i Sveriges riksdag.
            </seg>
            <seg n="0da46609">
              Det andra är att ni sade att det inte var så stor omfattning.
              Det avslöjades ju att det var en väldigt stor omfattning. Som
              jag sade, angående SVT-rapporten, lyckades man med hjälp av en
              anställd på FRA avslöja att det var väldigt omfattande. Det är
              två exempel på att det som regeringen säger antingen är lögn eller
              att man inte talar om hela sanningen.
            </seg>
            <seg n="97fdb80f">
              Det viktigaste, som vi i Miljöpartiet och Vänsterpartiet är inne
              på, är den personliga integriteten. Det är den som ligger i fokus,
              och det är ju väldigt mycket en centerfråga. Du har själv, som
              sagt, varit personligt engagerad i detta, Staffan Danielsson.
              Men på något sätt köper du ändå konceptet. Vi kan lägga fram hur
              många bevis som helst på att det inte håller. Är du utanför och
              skickar ett sms eller ett mejl så fastnar du, och du får inte
              reda på detta. Grejen är att man alltså kan bygga upp system för
              olika individer utan att de över huvud taget har en aning om det.
              Där ligger felet.
            </seg>
          </u>
          <note type="speaker" n="e92e6a41">
            Anf. 95 STAFFAN DANIELSSON (C) replik:
          </note>
          <u who="Q5616883" xml:id="i-ed56e61fecea1348-3" n="7618cd44">
            <seg n="6e52c865">
              Herr talman! Det är riktigt att vi beslutade att en person som
              blir föremål för signalspaning ska kunna få information om detta.
              Samtidigt har vi i samma beslut en sekretessregel som tydligen
              slår till nästan regelmässigt. Kan detta göras bättre får vi givetvis
              titta även på detta i höst.
            </seg>
            <seg n="4da7e3ab">
              Hur stor var signalspaningens omfattning? Allt är relativt här
              i världen. Jag tänkte kommentera ett av dina uttalanden från tidigare
              inlägg, Peter Rådberg. Du har i Sveriges riksdag sagt: Räkna med
              att FRA registrerar all din e-post! Räkna med att varje sms och
              e-postmeddelande lagras!
            </seg>
            <seg n="d7ddbb8d">
              Detta är helt enkelt inte sant utan fullständigt fel. FRA får
              endast spana på trafik över landsgränsen som berör utländska förhållanden
              och som berör åtta listade allvarliga säkerhetshot. Det handlar
              om massförstörelsevapen och jakten på dem, grov terror, militära
              händelser och så vidare.
            </seg>
            <seg n="6dd77e76">
              Man får endast spana i de signalbärare, en del av kablarna över
              länsgränsen, som man får tillstånd till av Försvarsunderrättelsedomstolen
              och som myndigheten Siun upplåter. Där sparar man temporärt i
              vissa delar av kabeln under vissa delar av tiden, och av det samlar
              man in och analyserar en mycket liten del.
            </seg>
            <seg n="0b0b16e8">
              Internet är fantastiskt, men när vi använder det och telefon
              ska vi ha klart för oss att tekniken gör att det tyvärr finns
              tekniska möjligheter för privata, kommersiella och statliga krafter
              att ta del av detta. Sveriges underrättelseinhämtning är en liten
              del av detta. Man ska nog alltid ha det i beaktande när man e-postar;
              man ska se det mer som vykort.
            </seg>
          </u>
          <note type="speaker" n="54644c60">
            Anf. 96 PETER RÅDBERG (MP) replik:
          </note>
          <u who="Q6086370" xml:id="i-ab5c36e4e57b9749-3" n="6c7d597d">
            <seg n="a4524b2d">
              Herr talman! Det är bra att Staffan Danielsson säger att det
              sparas temporärt. Det är ju där integritetskränkandet ligger.
              Själva kränkandet ligger i att man de facto sparar. Oavsett om
              det är en sekund, ett år eller tio år så har man kränkt integriteten.
              Det är själva grejen. Man kan inte säga att det förstörs ganska
              snabbt, att man bara behåller det en liten stund och sedan försvinner
              det.
            </seg>
            <seg n="46171e16">
              Själva integritetskränkandet sker i samma sekund som en person
              hamnar i FRA:s databas. Då kan man ta reda på personens sociala
              nätverk, ställning och så vidare. Det är den möjlighet som finns.
              Det är precis i det ögonblicket som kränkningen av integriteten
              sker.
            </seg>
            <seg n="dd4e09f3">
              Man kan raljera om att det inte spelar någon roll för att det
              förstörs och så vidare, men då har man gått förbi själva huvudfrågan.
              Och det är den jag tycker att Staffan Danielsson ska svara på.
            </seg>
          </u>
          <note type="speaker" n="061338e5">
            Anf. 97 STAFFAN DANIELSSON (C) replik:
          </note>
          <u who="Q5616883" xml:id="i-ed56e61fecea1348-4" n="7618cd44">
            <seg n="acaf686b">
              Herr talman! Här är vi överens, Peter Rådberg. Skulle vi inte
              spana i kabel och inte spara något av det vi spanar efter så skulle
              vi ju inte kränka någon integritet. Jag håller fullständigt med
              om detta. Det är just därför frågan är så plågsamt svår.
            </seg>
            <seg n="3651a2ae">
              Att ta in denna information för landets säkerhet innebär att
              vi tvingas göra intrång i den personliga integriteten. Det är
              jobbigt, men vi har försökt att göra en avvägning och landat i
              gällande lagstiftning som noga ska diskuteras i en kontrollstation
              i höst.
            </seg>
            <seg n="591ae7e4">
              Jag noterar att även Peter Rådberg och Miljöpartiet accepterar
              att det behövs underrättelseinhämtning genom signalspaning i dessa
              kablar och att det ska spanas och sparas. Får man inte spara något
              kan man inte göra någon som helst analys av de hot som vi är utsatta
              för.
            </seg>
            <seg n="dffb259c">
              Avvägningen är svår. Vi har gjort vår och står för den. Vi har
              med stort allvar behandlat frågan och tagit intryck av kritiken
              från Miljöpartiet och andra. Vi har drivit frågan så att det har
              blivit ett starkare skydd, vilket jag är glad för. Vi ska med
              stort allvar se över detta i höst i kontrollstationen, för det
              är en mycket viktig fråga.
            </seg>
            <seg n="547748c0">
              Jag tror dock helt ärligt och jag är givetvis alltid en ärlig
              politiker att det kan få allvarliga följder för Sverige om vi
              börjar om på nytt, förbjuder all signalspaning i tråd under några
              år och drar i gång en ny stor utredningsapparat. Det räcker långt
              med att i höst mötas i en debatt i våra utskott här i riksdagen
              och noga titta på den kontrollstation som regeringen kommer att
              förelägga hur det fungerar. Vi får se vad vi drar för slutsatser
              efter det jobbet.
            </seg>
          </u>
          <note type="speaker" n="2fd70d11">
            Anf. 98 MIKAEL JANSSON (SD):
          </note>
          <note n="878baed0">
            Herr talman! Jag yrkar bifall till utskottets förslag under punkterna
            13 i FöU3.
          </note>
          <u who="unknown" xml:id="i-d5e5e88cc002203c-0" n="567a2f6b">
            <seg n="8e6fbd9c">
              Få förstår i dag hur livet skulle vara utan Internet. Vi har
              våra datorer som fantastiska kontorshjälpmedel. Med Internet kan
              vi snabbt delge andra vårt arbete i redigerbar form. Med Internet
              kan vi också snabbt söka information global wide . Vi kan söka
              bland officiella källor men även bland alternativa källor.
            </seg>
            <seg n="93792009">
              Även på fritiden används nätet. Folk matchar fram sina kommande
              partner mot databaser. Man umgås i sociala medier och finner gamla
              försvunna vänner genom nätet.
            </seg>
            <seg n="34c641bd">
              Internet skapar frihet. Men myntet har alltid två sidor. Internet
              ger en möjlighet för kriminella att effektivisera sin verksamhet.
              Internet ger också en möjlighet för regimer att vaska fram avvikande
              åsikter och styra opinioner.
            </seg>
            <seg n="de081d45">
              Den tekniska utvecklingen går framåt i rasande takt. Det ligger
              inte i vår makt att veta vart nätet en dag ska föra oss. Säkert
              är dock att vi ska ta hoten mot den personliga integriteten som
              ligger inbyggt i nätet på stort allvar. Nätet har gjort oss friare
              som individer men också gjort det lättare att kartlägga och övervaka.
            </seg>
            <seg n="41b3050b">
              En mycket avancerad form av övervakning på nätet är nationellt
              organiserad signalspaning. Här måste integritetshänsynen vägas
              in. Mycket har gjorts för att skapa politisk och medborgerlig
              kontroll över FRA:s signalspaning.
            </seg>
            <seg n="7c39c2f7">
              Andra länder signalspanar i kabel utan lagstöd. I Sverige har
              vi valt att skapa lagstöd. Beredningen av frågan har tagit lång
              tid och började redan 2007. Under valrörelser har frågan om signalspaning
              i kabel blivit gisslan i form av att vara en het och aktuell fråga.
            </seg>
            <seg n="d4c459dd">
              Tyvärr har medborgare felaktigt varit rädda för att spaningen
              vänt sin udd mot de egna medborgarna eller att målet skulle vara
              att jaga fildelare. Så är inte fallet.
            </seg>
            <seg n="d1f86f3f">
              Signalspaning från främmande makt mot svenska förhållanden förekommer
              dock och är inte nytt. Sovjets inhämtande av eterburen information
              från vår teletrafik var på sin tid massiv.
            </seg>
            <seg n="9e6f3263">
              FRA:s signalspaning riktar sig dock över huvud taget inte mot
              information mellan svenskar.
            </seg>
            <seg n="61dd0e34">
              Vi har två nya myndigheter som har till enda uppgift att ge tillstånd
              till och kontrollera signalspaning i kabel. Försvarsunderrättelsedomstolen
              har till uppgift att ge tillstånd till signalspaning, och Statens
              inspektion för försvarsunderrättelseverksamheten, Siun, ska kontrollera
              myndigheter som bedriver försvarsunderrättelseverksamhet. Siun
              har genomfört sex inspektioner hos FRA.
            </seg>
            <seg n="dffbdde2">
              Utöver de två nya myndigheterna som övervakar signalspaningen
              har Datainspektionen rätt att bevaka integritetsskyddet. Därtill
              kan medborgare kräva ut sin personliga akt från FRA, och flera
              medborgare har valt att göra detta.
            </seg>
            <seg n="634e0b86">
              Herr talman! Signalspaning är ett potentiellt hot mot medborgarnas
              integritet. Motivet för att FRA ändå signalspanar är att höja
              Sveriges och de svenska medborgarnas säkerhet.
            </seg>
            <seg n="75a35d99">
              Den gamla bilden där nationell säkerhet främst byggde på invasionshot
              och möjligheten att hejda och slå mot en invasion har förändrats.
              Det finns ett tilltagande hot i form av terrorism. Den 11 september
              2001 utsattes USA för en överraskande terrorattack med stor skada
              men med få attackerande personer.
            </seg>
            <seg n="376b0885">
              Vi ska vara tacksamma för att Sverige inte har utsatts för något
              liknande, men vi ska inte glömma att hotbilden finns även mot
              Sverige. Det mest påtagliga beviset för det är självmordsbombaren
              i Helsingfors i december förra året. Det finns ett terrorhot även
              mot Sverige. Hotet att främmande regimer vill attackera enskilda
              medborgare i Sverige finns. Tänker man efter lite grann på hur
              sårbara både vi människor och vår infrastruktur är blir man mörkrädd.
            </seg>
            <seg n="81945279">
              Mot dessa hot är FRA:s signalspaning vår första försvarslinje.
              Det hade varit klädsamt med mer uppskattning för våra duktiga
              tjänstemän på FRA. De som alla andra i vår kollektiva beredskap
              bygger vår säkerhet.
            </seg>
            <seg n="cfb69ca1">
              Herr talman! Vi kan inte vänta och lägga signalspaningen på is.
              Vi behöver signalspaningen som ett av verktygen för att höja vår
              säkerhet. Låt oss inte göra signalspaningen till ett slagträ i
              debatten partierna emellan med enbart partiegoistiska syften.
              Inget av kontrollorganen har påvisat minsta oegentlighet. Den
              årliga skrivelse till riksdagen som vi behandlar kan bara beskriva
              kontrollinstansernas bedömningar. En noggrannare rapportering
              av enskilda fall är naturligtvis inte lämplig.
            </seg>
            <seg n="831084ae">
              Ett enskilt terrordåd själmordsbombaren här i Helsingfors i december
              förra året kantrade hela debatten om signalspaning. Så får det
              inte vara. Vi måste se mer långsiktigt och vara mer varse om de
              terrordåd som trots allt finns. Sverige finns bara om vi vill
              försvara oss.
            </seg>
          </u>
          <note n="8cf5d8e6">
            I detta anförande instämde Josef Fransson (SD).
          </note>
          <note n="254b0827">
            Överläggningen var härmed avslutad.
          </note>
          <note n="9deea1fb">
            10 § Klimatpolitik m.m.
          </note>
          <note n="7f3d3b07">
            Föredrogs
          </note>
          <note type="speaker" n="3a218ac2">
            Anf. 99 SARA KARLSSON (S):
          </note>
          <u who="unknown" xml:id="i-c13d555203750960-0" n="9912d3be">
            <seg n="7d6895a9">
              Herr talman! Vi debatterar i dag ett motionsbetänkande om klimat
            </seg>
            <seg n="0d116c21">
              politiken. Där behandlas en del av de motioner som kom in under
              den allmänna motionstiden i höstas. Jag vill börja med att yrka
              bifall till reservationerna 1 och 4, men jag står naturligtvis
              bakom alla våra reservationer.
            </seg>
            <seg n="2775831b">
              Herr talman! Vi känner alla till vad vi har framför oss. Det
              gör ont att tänka på vad som händer med planeten och alla människor
              runt om i världen och vad som kan hända med kommande generationer.
              Vi vet att människor redan nu lider av konsekvenserna av den globala
              uppvärmningen. Torkan breder ut sig, extrema oväder och naturkatastrofer
              blir vanligare. Jag minns att det för några år sedan pratades
              med glädje om att vi skulle kunna börja odla vindruvor i Sverige
              när jorden blev varmare. Jag tror att få i dag känner glädje över
              det.
            </seg>
            <seg n="80cde3f0">
              Klimatkrisen skapar däremot ångest hos många; många kallar det
              för klimatångest. Men det skapar också handlingskraft. Människor
              låter bilen stå, börjar odla sina egna grönsaker och byter ut
              lamporna hemma. Det är små vardagliga saker, men tillsammans finns
              det en stor kraft i allt det som människor runt om i Sverige och
              världen gör.
            </seg>
            <seg n="f8048828">
              Det är glädjande att så många människor försöker ändra sitt sätt
              att leva. Men en nästan förhärskande uppfattning bland de borgerliga
              partierna är att klimathotet ska lösas med konsumentmakt. Så är
              det inte. Vi måste ta ett politiskt ansvar, driva på för offensiva
              internationella avtal och använda ekonomiska styrmedel och regleringar.
            </seg>
            <seg n="b2e3ae0c">
              Visst är konsumenternas makt också viktig. Men för att konsumenterna
              ska kunna göra medvetna val måste de vara välinformerade om vilka
              valmöjligheter de har. Därför är det förvånande att regeringen,
              som sätter så stor tilltro till konsumentmakten, väljer att inte
              genomföra reformer som innebär att konsumenten får ökad makt genom
              mer information om de produkter som finns på marknaden. Det är
              något som vi i oppositionen har föreslagit.
            </seg>
            <seg n="2aa50558">
              Herr talman! I nästan alla debatter om klimatpolitik hörs från
              alla håll att Sverige ska gå före. Jag håller verkligen med. Sverige
              har goda förutsättningar att göra just det, och Sverige har höga
              utsläpp per person. Att gå före ska inte bara ses som ett plus
              i kanten; vi har ett ansvar att göra det. Det brukar, som sagt,
              framhållas av de flesta partier i denna församling att vi ska
              gå före. Det står bland annat i det betänkande vi debatterar i
              dag.
            </seg>
            <seg n="ef0c2baa">
              Om vi ser tillbaka ett par decennier har vi faktiskt gått före.
              Vi var tidiga med att införa en koldioxidskatt och andra åtgärder,
              och vi satte högre mål än vad Kyotoprotokollet förpliktade oss
              att göra. Då var det en socialdemokratisk regering som drev på,
              som hade höga ambitioner och som fick stöd i riksdagen. Alla allianspartier
              var dock inte särskilt positiva, tvärtom. Mycket av det som har
              lett till minskade utsläpp i Sverige är sådant som den dåvarande
              oppositionen röstade emot.
            </seg>
            <seg n="2dc8f60d">
              Det är viktigt att ha med sig den bakgrunden när vi hör statsminister
              Fredrik Reinfeldt säga att Sverige ska vara ett föregångsland.
              Lyssnar man på Reinfeldt andra gånger är det svårt att få ihop
              det. I regeringsförklaringen sade Reinfeldt att tidigare aviserade
              åtgärder för klimatet skulle räcka. Inga nya initiativ är alltså
              att vänta. På vilket sätt är det att ta på sig ledartröjan, som
              regeringen brukar uttrycka det? På vilket sätt är Sverige en föregångare
              när regeringen planerar att sälja bort delar av de intjänade utsläppsminskningarna?
            </seg>
            <seg n="7257a50b">
              Herr talman! En av de frågor som tas upp i betänkandet är hur
              höga utsläppsmål vi ska ha i Sverige och i EU. Vi socialdemokrater
              har tillsammans med Miljöpartiet och Vänsterpartiet drivit på
              för att regeringen ska gå före och höja EU:s ambitioner eftersom
              vi tycker att EU kan kosta på sig att gå före. Vi tror inte, som
              regeringen, att det är en smart strategi från EU att gå in med
              lägre ambitioner för att pressa fram åtaganden från andra länder.
              Regeringen pratar om förtroendet mellan rika och fattiga länder.
              Vi kan nog konstatera att det inte byggs med den strategi som
              EU hittills har haft, utan förtroendet skapas just av att vi går
              före. Det har regeringen inte velat arbeta för.
            </seg>
            <seg n="80c417c0">
              En annan fråga som tas upp är var utsläppsminskningarna ska ske
              om de ska göras i Sverige eller i andra delar av världen. Vi hävdar
              med envishet att Sverige och andra västländer har ett stort ansvar
              för utsläppen av växthusgaser och att det är rimligt att vi tar
              det ansvaret och ställer om här hemma. Det utesluter inte att
              vi gör investeringar i andra länder, tvärtom. Vi vill arbeta för
              att de länder som nu har växande ekonomier får del av den nya
              teknik som utvecklas och för att utsläppsökningarna från dessa
              länder bromsas. Men det ska inte ske på ett sådant sätt att vi
              tillgodoräknar oss utsläppsminskningarna i Sverige. Det ska ske
              utöver våra egna åtaganden.
            </seg>
            <seg n="eeeb1cdd">
              Regeringen brukar säga att det är mycket mer effektivt att göra
              utsläppsminskningar i andra länder mer pang för pengarna. När
              man läser den rapport som Riksrevisionen nyligen släppte kan man
              faktiskt tvivla på det. Regeringens strategi handlar om att köpa
              upp CDM-krediter, men Riksrevisionen visar i sin granskning att
              målen är otydliga och att uppföljningar inte har gjorts som de
              ska. Vi vet således inte vilken nytta köpen av CDM-krediter ger.
            </seg>
            <seg n="82202014">
              Något annat som också är intressant utifrån regeringens strategi
              för att minska utsläppen är hur det går ihop med det mer långsiktiga
              målet att Sverige ska vara fossilfritt år 2050. För mig och oss
              socialdemokrater är det självklart att betrakta det som ett mål
              för en omställning av Sverige. Men är det det med regeringens
              politik? Betyder visionen till 2050 att Sverige kan fortsätta
              med en del utsläpp bara vi köper oss fria med CDM-krediter? Det
              skulle vara intressant att få svar på. Om regeringen har samma
              ambition som vi, att Sverige ska vara fossilfritt år 2050 behöver
              man ändra strategi. När tänker man göra det?
            </seg>
            <seg n="d9d7f0a7">
              Herr talman! Trots att den politiska ambitionen måste vara att
              förhindra klimatkrisen så gott det går måste vi också ha en beredskap
              för konsekvenserna. Vi vet att ett sådant arbete sker, men vi
              menar att det måste finnas en tydligare ansvarsfördelning för
              klimatanpassningsarbetet. En nationell strategi behöver tas fram
              och arbetet måste ha en tydlig ledning och genomsyra hela samhället.
            </seg>
            <seg n="6f781d82">
              Herr talman! Till sist vill jag säga något om tillväxten och
              konsumtionen. Sverige har en väldigt hög tillväxt. Reinfeldt och
              Borg är glada, så klart. Den ekonomiska tillväxten framstår som
              det enda, eller åtminstone det bästa, kvittot på en framgångsrik
              politik. Jag tror att vi måste ställa oss frågan vilket pris vi
              kan få betala för den ekonomiska expansionen om vi bortser från
              andra saker, som våra ekosystem eller utsläpp eller, för den delen,
              människors sociala situation och hur människor mår.
            </seg>
            <seg n="14c259b7">
              Vi är naturligtvis alla glada över att ekonomin nu återhämtar
              sig, men vi vet ju också att den är beroende av tillgången på
              billig energi och att den drivs av konsumtion som inte alltid
              gynnar de mål vi sätter upp i klimatpolitiken och i miljöpolitiken
              i stort. Vi socialdemokrater lyckades under vår regeringstid minska
              utsläppen av växthusgaser samtidigt som vi hade ekonomisk tillväxt.
              Det kan göras, men då måste vi också ha en mycket mer offensiv
              klimatpolitik.
            </seg>
            <seg n="1ff34d69">
              Vi kommer inte undan frågan: Hur länge är det möjligt att fortsätta
              expandera ekonomin inom ekologins givna gränser? Det är något
              för alla oss i den här kammaren att fundera över.
            </seg>
          </u>
          <note n="58e6f588">
            I detta anförande instämde Matilda Ernkrans, Helén Pettersson
            i Umeå och Suzanne Svensson (alla S).
          </note>
          <note n="7e0dd18d">
            Ajournering
          </note>
          <note n="53f73323">
            Kammaren beslutade kl. 15.48 på förslag av andre vice talmannen
            att ajournera förhandlingarna till kl. 16.00 då votering skulle
            äga rum.
          </note>
          <u who="unknown" xml:id="i-22911c7c7126b6b7-0" n="9912d3be">
            <seg n="618fdb53">
              Återupptagna förhandlingar
            </seg>
          </u>
          <note n="d72df082">
            Förhandlingarna återupptogs kl. 16.00.
          </note>
          <note n="99bdc2f4">
            11 § Beslut om ärenden som slutdebatterats den 2 mars
          </note>
          <note n="72460e78">
            Punkt 3
          </note>
          <note n="209b3478">
            Punkt 11
          </note>
          <note n="5979eaf7">
            Punkt 19
          </note>
          <note n="6f040b9b">
            Övriga punkter
          </note>
          <note n="aac8f46d">
            Punkt 1
          </note>
          <note n="1a362a5f">
            Punkt 4
          </note>
          <note n="42747d19">
            Punkt 8
          </note>
          <note n="b186c11b">
            Punkt 12
          </note>
          <note n="a00f81f8">
            Punkt 13
          </note>
          <note n="6f040b9b">
            Övriga punkter
          </note>
          <note n="aac8f46d">
            Punkt 1
          </note>
          <note n="b8359a2d">
            Punkt 2
          </note>
          <note n="72460e78">
            Punkt 3
          </note>
          <note n="aac8f46d">
            Punkt 1
          </note>
          <note n="b8359a2d">
            Punkt 2
          </note>
          <note n="5eb58f8d">
            Punkt 10
          </note>
          <note n="6f040b9b">
            Övriga punkter
          </note>
          <note n="05116eff">
            12 § Beslut om ärenden som slutdebatterats vid dagens sammanträde
          </note>
          <note n="aac8f46d">
            Punkt 1
          </note>
          <note n="6f040b9b">
            Övriga punkter
          </note>
          <note n="1a362a5f">
            Punkt 4
          </note>
          <note n="f553ff19">
            Punkt 5
          </note>
          <note n="6f040b9b">
            Övriga punkter
          </note>
          <note n="aac8f46d">
            Punkt 1
          </note>
          <note n="b8359a2d">
            Punkt 2
          </note>
          <note n="72460e78">
            Punkt 3
          </note>
          <note n="a17c7876">
            13 § (forts. från 10 §) Klimatpolitik m.m. (forts. MJU12)
          </note>
          <note type="speaker" n="7958fa42">
            Anf. 100 ÅSA ROMSON (MP):
          </note>
          <note n="d84a85c3">
            Fru talman! Miljö- och jordbruksutskottet behandlar nu ett utskottsbetänkande
            gällande diverse klimatfrågor väckta under den allmänna motionstiden.
          </note>
          <u who="unknown" xml:id="i-38d601a8c79693c8-0" n="79183e15">
            <seg n="bfcfa7f6">
              När man i dag talar om klimatpolitiken är det lätt att få medhåll.
              Alla tycker att det är en viktig fråga. Samtliga partier i riksdagen
              uttrycker på olika sätt att de bryr sig om klimatet och är oroade
              över den framtida utvecklingen där vi ser att klimatförändringar
              kan få stor betydelse. Det gäller vårt eget land, men framför
              allt globalt är det en fråga av yttersta vikt. Alla bryr sig alltså
              om klimatet.
            </seg>
            <seg n="585233ab">
              Frågan i dag är om regeringen vet hur man bedriver en framåtsyftande
              och robust klimatpolitik. Man kan ifrågasätta det efter att bland
              annat ha läst Riksrevisionens rapporter. Jag menar, fru talman,
              att klimatfrågan inte bara ska bestå av prat utan också innebära
              en seriös politik. Regeringen har i dag svårt att uppvisa en sådan
              helhetssyn.
            </seg>
            <seg n="a8707bb0">
              Riksrevisionen har gjort flera granskningar där de funnit en
              dålig styrning. Den dåliga styrningen beror bland annat på att
              regeringen inte satt upp tydliga mål för klimaträkenskaperna.
              Jag skulle i debatten vilja komma med ett inspel om att vi i Sverige
              kanske borde titta lite grann på Storbritanniens klimatlagstiftning.
              Där regleras tydligt på vilket sätt dessa räkenskaper ska föras.
              Det är en sådan bokföring vi egentligen behöver, en sådan klimatbudget,
              och kanske behöver vi till och med en klimatbudgetlag för hur
              parlamentet och Sverige som land ska redovisa sina utsläppsminskningar,
              alltså vårt bidrag till att den globala klimatfrågan kan lösas.
            </seg>
            <seg n="8fbbc395">
              Den brittiska lagstiftningen innehåller flera viktiga punkter
              som vi i Sverige saknar. Man specificerar tydligt budgetperioder
              på fem år, och inte minst har man en självständig myndighet som
              följer utvecklingen i omvärlden och kontrollerar regeringens resultat
              samt rekommenderar åtgärder. Man kan tro att Riksrevisionen arbetar
              så, men jag anser, fru talman, att vi skulle behöva en särskild
              myndighet, för Riksrevisionen har en begränsad syn vad gäller
              dessa frågor. Om vi hade en klimatbudgetlag i Sverige skulle vi
              dessutom få transparens i hur detta är tänkt att bokföras.
            </seg>
            <seg n="aaedb357">
              Den viktigaste anledningen till de oklara reglerna i Sverige
              är den borgerliga regeringens ändring av den svenska hållningen.
              När man stöder och finansierar projekt utomlands ska man kunna
              räkna av det från de svenska insatserna. Vi i Miljöpartiet, Socialdemokraterna
              och Vänsterpartiet tycker att det är en orimlig hållning. Det
              innebär att man får en politik där saker vägs mot varandra. Vi
              ska antingen satsa på projekt utomlands som hjälper fattiga människor
              att hitta en teknik som kan överbrygga, göra det tekniksprång
              som är nödvändigt för att hitta en fossilfri lösning på deras
              energiproblem, eller också ska vi vidta viktiga energieffektiviseringsåtgärder,
              stödåtgärder, för att svenska företag och människor enklare ska
              kunna bidra till klimatutsläpp.
            </seg>
            <seg n="10faee4e">
              Vi i Miljöpartiet vill inte ställa dessa saker mot varandra.
              Vi tycker att det är orimligt, och faktiskt ganska oseriöst, att
              räkna av sådana projektinsatser som man till exempel gör i CDM
              mot de svenska klimatmålen. Det skulle vara mycket tydligare om
              vi hade ett system där de svenska utsläppen redovisades för sig
              och de svenska klimatmålen gällde de utsläpp vi har i Sverige.
            </seg>
            <seg n="6f63c5b8">
              Det innebär inte, fru talman, att man inte kan göra stora insatser
              utomlands. Snarare vidgar det perspektivet. Insatserna för klimatreduktion
              utomlands skulle kunna vara mycket större och mycket mer inriktade
              på sådant som verkligen behövde göras genom Anpassningsfonden,
              genom Internationella klimatpanelens försorg och genom den gröna
              fond som man nu bygger upp. De insatserna, och de budgetmedel
              som behövs där, ska man sätta in och bidra med på ett mycket tuffare
              sätt än Sverige gör i dag.
            </seg>
            <seg n="f5664bf8">
              I betänkandet behandlas också en annan viktig fråga, nämligen
              hur Sverige ställer sig till EU:s klimatmål. Regeringen säger
              att man vill att EU:s mål ska vara 30 procent, men man vill inte
              besluta om det. När man diskuterar i EU tycker den svenska regeringen
              att det är 20 procent som gäller. Jag tycker att detta är märkligt.
              Miljöpartiet har kritiserat det många gånger. Det är för lågt,
              och det är för dåligt att den handlande sektorn, som det som EU
              beslutar om slår ut över, skulle ligga på 20 procent. Sverige
              säger sig ha en ambitiös miljöpolitik. Vi får faktiskt problem
              om den handlande sektorn, som styrs via EU-beslut, bara skulle
              ha den låga ambitionen att minska utsläppen med 20 procent. Vi
              skulle behöva betydligt mer utsläppsreduktioner där.
            </seg>
            <seg n="979f636c">
              Med den svenska hållningen ser man bara på det internationella
              spelet. Man säger: Om inte någon annan släpper till Japan, utvecklingsländerna,
              Kina och USA ska inte heller vi sätta något högre klimatmål. Egentligen
              skjuter man sig själv i svansen, för vi behöver dessa ambitiösa
              klimatmål också i den handlande sektorn, den sektor som EU-institutionerna
              styr över.
            </seg>
            <seg n="29850a93">
              Det är en fullständigt felaktig politik. Det är också helt orimligt
              lågt med ett internationellt mål på 20 procent om man ser på vad
              forskarnas rekommendationer är i dag.
            </seg>
            <seg n="1d7b76e7">
              Med detta yrkar jag alltså bifall till reservation 1.
            </seg>
            <seg n="bc3e85d5">
              I det betänkande vi behandlar finns också en fråga om gränsvärden
              för luftburna partiklar. Jag skulle vilja uppehålla mig lite vid
              det. Vi som kommer från storstadsområden är medvetna om vilka
              enorma folkhälsoproblem som luftföroreningarna innebär, inte minst
              för att de lokalt producerade trafikströmmarna alstrar dessa partikelströmmar.
              Det handlar om både fina och finfina partiklar, PM10 och PM2,5.
            </seg>
            <seg n="e461050b">
              Sverige bör driva skärpta nivåer för båda dessa partikelslag.
              Forskning vid folkhälsoenheterna i Helsingfors och Umeå egen forskning
              vi har här i Sverige stöder den synen, liksom Världshälsoorganisationen.
              I praktiken är arbetet i Sverige ganska svagt, skulle jag vilja
              säga. Lokalt är flera av de partier som är representerade här
              i riksdagen faktiskt mot striktare regler, och man har i kommunernas
              samverkansorganisation agerat för att vi inte ska ha så strikta
              regler, för man känner att man inte kan vidta de åtgärder som
              krävs.
            </seg>
            <seg n="03a91d64">
              Riksdagen har ett ansvar att säkerställa att man kan följa striktare
              regler på det här området, och då måste man ha ett bättre samarbete
              med kommunerna. Det saknas i dag. Där sviker vi medborgarna i
              flera stora städer i Sverige.
            </seg>
            <seg n="ec8af967">
              Slutligen, fru talman, vill jag för egen del uttrycka stöd för
              de frågor som problematiserar livsmedelskonsumtionens klimatpåverkan.
              Jag tycker att vi ägnar för lite tankekraft och möda åt att minska
              klimat- och miljöbelastningen av livsmedelskonsumtionen.
            </seg>
            <seg n="3b9b9634">
              Det är en känslig sektor, för vi behöver alla äta. Att sluta
              konsumera livsmedel är knappast någon lösning. Däremot är det
              uppenbart att vi kan göra mycket för att minska klimat- och miljöbelastningen
              från det vi äter, till exempel genom bättre och godare vegetarisk
              mat i skolor och på restauranger. Jag menar att det är ett hål
              i det nuvarande miljömålssystemet att åtgärder på det här området
              inte belyses bättre.
            </seg>
          </u>
          <note n="2636e538">
            Jag yrkar med detta bifall till reservation 2, och även om Socialdemokraterna
            inte gjorde det yrkar jag också bifall till reservation 1.
          </note>
          <note n="9e0ec69d">
            I detta anförande instämde Jan Lindholm (MP).
          </note>
          <note type="speaker" n="56ad57b9">
            Anf. 101 JENS HOLM (V):
          </note>
          <u who="unknown" xml:id="i-cbc3145ed7e2ba23-0" n="7275df36">
            <seg n="5ea497ab">
              Fru talman! Vi vet att utsläppen av växthusgaser ökar allt fortare.
              Jag tror att koldioxidnivån i atmosfären just nu ligger på drygt
              390 miljondelar. Det är antagligen den högsta andelen på åtminstone
              flera hundra tusen år. Vi börjar redan nu se effekter av denna
              höga andel av växthusgaser och uppvärmningen av jorden.
            </seg>
            <seg n="77e6216d">
              Man kan fråga människor i Bangladesh om de har märkt fler eller
              färre översvämningar. De kommer att svara att de lider av fler
              översvämningar. Människor som lever i Botswana kan berätta om
              ökenutvidgningen där och att det blir allt svårare att odla och
              hålla boskap där.
            </seg>
            <seg n="fa23bf71">
              När jag själv satt i EU-parlamentet lyssnade jag på ett gripande
              anförande av en representant från Tuvalu om det var premiärministern
              eller presidenten vet jag inte. Tuvalu ligger norr om Nya Zeeland.
              Det är ett litet örike. Där har man startat ett avfolkningsprogram,
              för man kommer inte att kunna leva kvar på dessa öar i framtiden.
              Redan nu kan man se hur marken framför presidentpalatset är alldeles
              genomdränkt av vatten. Det är stora vattenpölar överallt på hela
              ön Tuvalu.
            </seg>
            <seg n="6cb0d589">
              När jag var på Grönland för några år sedan tittade jag på Ilulissatglaciären.
              Den ligger på västra Grönland och lär vara världens största glaciär.
              Det är också världens snabbast smältande glaciär. Den är direkt
              kopplad till inlandsisen. De senaste tio åren har Ilulissatglaciären
              ökat sin avsmältningstakt med 100 procent. Det är alltså ett faktum
              att klimatförändringarna finns här. Det är en akut situation som
              vi står inför.
            </seg>
            <seg n="f96656cf">
              Klimatkonventionen slår fast att det är de historiska utsläppen
              som gäller. Historiskt står vi i den industrialiserade världen
              för nästan 80 procent av alla utsläpp av växthusgaser. Klimatkonventionen
              säger också att principen om rättvisa ska vara gällande då vi
              ska bekämpa dessa utsläpp. Då menar man att det är de som har
              ställt till med den största delen av utsläppen som också måste
              gå före och göra lejonparten av minskningarna. Det vilar ett stort
              ansvar på Sverige och den utvecklade världen.
            </seg>
            <seg n="b26150c3">
              Tar Sverige då sitt ansvar? Jag kom i går hem från Algeriet.
              Jag träffade en geolog när vi flög ned till Saharaöknen. Han reste
              ned dit för att man har börjat borra efter olja ute i öknen. Jag
              frågade: Är det inte en dålig idé att borra efter olja? Ni skulle
              kunna satsa på solenergi i stället, ni som har så mycket sol.
              Då tittade han mig i ögonen och sade: Vad går era bilar på, egentligen?
              Då tänkte jag till. Jag tror att han menade att den dag vi ser
              till att ställa om våra samhällen så att de blir helt fossilfria
              kan också Algeriet och andra länder göra det. Men det var en tydlig
              uppmaning att vi ska gå före.
            </seg>
            <seg n="994e8e1c">
              Därför är jag så besviken på att den här regeringen under de
              kommande fyra åren kommer att skära ned på det viktigaste utgiftsområdet
              för klimatet, nämligen utgiftsområde 20, med ungefär 1 miljard
              kronor. Ungefär 30 procent av regeringens klimatpolitik handlar
              om att man köper billiga utsläppskrediter i fattiga länder.
            </seg>
            <seg n="3de14828">
              Som har anförts här tidigare har Riksrevisionen konstaterat att
              vi inte vet om utsläppskrediterna leder till några konkreta minskningar
              och att regeringen inte har någon kontroll över det. Då tycker
              jag att ett minimikrav från regeringens sida borde vara att man
              tillfälligt stoppar uppköpen av CDM-krediter för att man verkligen
              ska kunna utvärdera, så att satsningarna går dit de ska, men tyvärr
              aviserar den här regeringen på s. 42 i budgeten ytterligare satsningar
              på utsläppskrediter.
            </seg>
            <seg n="e438415f">
              Regeringen har också ett överskott på utsläppskrediter inom den
              internationella handeln motsvarande 70 miljoner ton koldioxidekvivalenter.
              Vår finansminister Anders Borg är beredd att sälja utsläppsrätterna.
              Det vore helt förödande. Då skulle hela svenska folkets klimatarbete
              bokstavligen gå upp i rök.
            </seg>
            <seg n="699497a9">
              Regeringen drar också ned på de tidigare satsningarna och bidragen
              för sol och vind. Man skär också ned på tågunderhållet och satsar
              i stället på nya motorvägar. I regeringsförklaringen sade Fredrik
              Reinfeldt ganska tydligt att redan aviserade åtgärder för klimatet
              räcker. Reinfeldt kommer alltså inte att ta initiativ till några
              nya åtgärder för klimatet. Det tycker jag är väldigt oroväckande.
            </seg>
            <seg n="cb64942d">
              Vänsterpartiet vill ha ett separat klimatbistånd. Vi vill inte
              ha mer CDM, utan vi vill stoppa satsningarna på och uppköpen av
              billiga utsläppskrediter. I stället vill vi ha ett separat klimatbistånd
              där vi hjälper fattiga länder att hantera klimatförändringarna.
              De pengar vi lägger på det ska inte avräknas i de svenska åtgärderna,
              utan allt det som vi har satt som klimatmål ska vi göra även på
              hemmaplan.
            </seg>
            <seg n="8c3f7076">
              Vi i Vänsterpartiet vill inte heller bygga några nya motorvägar.
              Vi vill i stället satsa alla dessa pengar på tåget och kollektivtrafiken.
            </seg>
            <seg n="3255a93c">
              Vi i Vänsterpartiet är också helt överens med Socialdemokraterna
              och Miljöpartiet om att vi vill ha ett klimatinvesteringsprogram.
              Vi kan fråga så gott som vilken lokalpolitiker som helst. De säger
              att Klimp:en, det som vi hade tidigare, var väldigt effektivt
              för att arbeta med biogas, fjärrvärme, hållbara transporter och
              så vidare.
            </seg>
            <seg n="0cdd4d5e">
              Vi i Vänsterpartiet har också lagt fram ett konkret förslag om
              minskad köttkonsumtion. Konsumtionen ökar kraftigt i hela världen
              och även i Sverige. I vårt förslag vill vi bejaka sådant som till
              exempel Kristdemokraterna har gjort i Örebro. Man har på det lokala
              planet uppmanat till köttfria dagar en dag i veckan i de kommunala
              skolorna. Det är ett konkret exempel på hur man kan arbeta.
            </seg>
            <seg n="5168a7ef">
              Sverige borde också sätta som mål att minska vår köttkonsumtion
              och hitta andra styrmedel för att vi ska äta mer vegetariskt och
              mindre kött. Det är ett av de absolut mest effektiva sätten att
              få ned våra utsläpp. Jag vill därför yrka bifall till reservation
              nr 6 som handlar just om det.
            </seg>
          </u>
          <note type="speaker" n="fcf5259a">
            Anf. 102 LARS HJÄLMERED (M):
          </note>
          <u who="Q5807932" xml:id="i-1d3a545cbb88e41e-0" n="695c94d2">
            <seg n="47610630">
              Fru talman! Strax före jul hade vi en budgetdebatt här i kammaren
              om statens budget på miljöområdet, budgetområde 20. En av de många
              saker som vi då diskuterade var Alliansens prioriteringar på miljöområdet.
              Vi talade om havsmiljön, den biologiska mångfalden, den giftfria
              vardagen och klimatet. Nu följer vi upp det i dag med en debatt
              om förslag från allmänna motionstiden om diverse klimatrelaterade
              frågor.
            </seg>
            <seg n="35e89800">
              En slutsats från den budgetdebatt vi hade då var att se att statens
              budget på miljöområdet är viktig. Men det är också viktigt att
              se vidare än den. Det finns andra delar som också har miljörelevans.
              Internationell handel, biståndsbudgeten och forskningen är några
              exempel på detta.
            </seg>
            <seg n="83c0a013">
              Fru talman! Klimatförändringarna är kanske vår tids största miljöutmaning.
              Som många andra miljöutmaningar är den internationell till sin
              natur och måste därför också mötas med internationella svar. Det
              är en kombination av att vi gör saker i Sverige tillsammans med
              kollegerna i Europa och saker i andra delar av världen.
            </seg>
            <seg n="de708be7">
              Innan jag fortsätter om klimatet tänkte jag göra något litet
              nedslag om ekonomi och forskning. Jag tycker att det lite grann
              hänger ihop med en klimat- och miljödiskussion.
            </seg>
            <seg n="80824521">
              Vi börjar med ekonomin. Jag kan bara konstatera att Alliansen
              för en väldigt ansvarsfull ekonomisk politik och har en arbetslinje.
              Det är någonting som har möjliggjort för oss att ha en väldigt
              offensiv miljöpolitik också i tider av svår ekonomisk oro. De
              satsningarna fortsätter på ett bra sätt. Det gör Sverige till
              ett föregångsland på miljöområdet.
            </seg>
            <seg n="6f39b039">
              När det gäller forskningen tar jag, Moderaterna och vår allians
              den som utgångspunkt i en borgerlig miljöpolitik. Forskning ökar
              vårt kunnande om vår värld och de utmaningar vi står inför men
              är också helt avgörande för att få fram lösningar på de miljöutmaningar
              vi står inför. Bland annat därför är det viktigt att den forskningssatsning
              som nu är på plats är historiskt stor och rullar ut till universitet,
              högskolor, forskningsråd och andra.
            </seg>
            <seg n="27f3b773">
              Fru talman! Jag går över till klimatet. Jag vill börja med att
              konstatera att Sverige har världens kanske mest ambitiösa klimat-
              och energipolitik. Riksdagen fattade häromåret beslut om energipolitiken
              och gav långsiktiga besked. Vi vill ha en robust energisektor
              som består av tre ben med vattenkraft, kärnkraft och förnybar
              energi. Denna långsiktighet möjliggör investeringar och en grön
              omställning.
            </seg>
            <seg n="930c5edb">
              När det gäller klimatpolitiken har Sverige väldigt högt satta
              mål. Vi ska vara ärliga och säga att sätta mål är den enkla delen
              i politiken. Utmaningen ligger snarast i att koppla ihop satta
              mål med konkreta saker om hur man ska uppnå det hela. Där kan
              jag konstatera att Alliansen klarar båda dessa saker. Vi har oerhört
              högt ställda mål men också åtgärder för att krona för krona och
              gram för gram kunna nå de uppsatta klimatmålen.
            </seg>
            <seg n="32b57943">
              Fru talman! Där skiljer sig faktiskt Alliansen och oppositionen
              åt. Vi har hört i de tidigare anförandena att S, V och MP säger
              att de har högre ambitioner än vad Alliansen och alliansregeringen
              har. På papperet stämmer det. Problemet är de inte har kopplat
              till konkreta saker om hur man ska kunna nå sina mål. Det är inte
              trovärdigt.
            </seg>
            <seg n="3fcbed49">
              En viktig nationell uppgift på klimatområdet handlar om transportsektorn.
              Ett viktigt svar från vår sida om detta är visionen om den fossiloberoende
              fordonsflottan 2030. Det handlar konkret om att värna mobilitet,
              rörlighet, där människor ska kunna fortsätta att köra bil men
              samtidigt bekämpa utsläppen.
            </seg>
            <seg n="7ef55448">
              Hur tar man sig då dit? Många av de styrmedel vi i dag har på
              plats är betydelsefulla med bränslebeskattning och slopad fordonsskatt
              i fem år för miljöfordon. Jag tycker att man ska trycka på den
              fordonsforskning som det varje år avsätts ungefär 500 miljoner
              skattekronor till. Det paras med lika mycket privata pengar. Totalt
              är det bortåt 1 miljard kronor på fordonsrelevant forskning om
              material och nya bränslen för att kunna möjliggöra nästa generations
              fordonsteknik. Den skulle kunna vara mycket mer miljövänlig än
              vad den är i dagsläget.
            </seg>
            <seg n="83242d6e">
              Vi kan också konstatera att det steg för steg sker skatteförändringar
              2011, 2013 och 2015 där man steg för steg kommer att möta den
              här visionen. Ett exempel i år är att det införs att lätta lastbilar,
              lätta bussar och husbilar likt vanliga personbilar från den 1
              januari i år har en koldioxiddifferentierad fordonsbeskattning.
              Man sätter ett pris på utsläppen. Det är en klassisk liberal princip
              i miljöpolitiken som också möjliggör en omställning.
            </seg>
            <seg n="5d381c8a">
              Inom EU är vår viktigaste utmaning att samlat gå upp till 30
              procent reducerade koldioxidutsläpp fram till 2020. Sedan får
              klimatarbetet inte stanna vid Sveriges eller för den delen Europas
              gränser. Där kommer vi in på vad Sverige är med och gör i andra
              delar av världen som är väldigt viktigt.
            </seg>
            <seg n="72d04734">
              Det är en kombination av att kunna hjälpa till med fattigdomsbekämpning
              och samtidigt kunna ta tag i klimatutmaningen och bidra till en
              hållbar utveckling. Där gör Sverige viktiga investeringar i till
              exempel biobränsleeldade kraftverk i Indien. Det är någonting
              som genererar arbetstillfällen och bra energi.
            </seg>
            <seg n="d4db211c">
              Det finns andra exempel såsom att man renar vatten med solenergi
              i Rwanda. Det är någonting som ger invånarna rent dricksvatten.
              Den ved som tidigare i stora mängder användes för att koka vatten
              behöver man inte längre. Därigenom kan man minska avskogningen.
            </seg>
            <seg n="577dc5f0">
              Likadant är det med solenergianläggningen i Benin som kan generera
              ren el till det regionala elnätet i stället för den smutsiga kolkraft
              som tidigare användes.
            </seg>
            <seg n="28f70aa1">
              Det pågår också ett arbete och en diskussion om hur detta fungerar.
              Det finns en utvecklingspotential i den gröna mekanismen CDM,
              Clean Development Mechanism. Det är därför som regeringen har
              gett ett tydligt uppdrag till Energimyndigheten för att säkerställa
              att de skattepengar vi avsätter till detta används på ett ansvarsfullt
              sätt.
            </seg>
            <seg n="8120f148">
              Principen ska vi ändå tydligt hålla fast vid. Det är i grunden
              väldigt effektiva åtgärder som man följer de uppsatta kriterier
              från FN som ligger till grund för detta. Det handlar också om
              att man möter upp mot den önskan som finns från några av världens
              fattigaste länder och bidrar till en hållbar utveckling, bidrar
              till att generera arbetstillfällen och gör tekniköverföring där
              de så önskar.
            </seg>
            <seg n="8078dfa4">
              Avslutningsvis ska jag säga några ord om de internationella förhandlingarna.
              Det världen behöver är ett rättsligt bindande klimatavtal. Där
              är vi tyvärr inte ännu. Vid det toppmöte som var i mexikanska
              Cancún i slutet på december förra året gjordes vissa framsteg
              som jag tycker att man ska framhålla.
            </seg>
            <seg n="3dcf95b3">
              Det så kallade tvågradersmålet erkändes och lyftes in i FN-systemet.
              Det ska göras en bedömning av ett 1,5-gradersmål. Det ska inrättas
              en grön fond. Det ska vidtas åtgärder mot skogsskövling. Dessutom
              ska man få en bättre uppföljning på faktiska utsläpp från olika
              länder. Alla de delarna är jätteviktiga.
            </seg>
            <seg n="0c76d865">
              Det viktiga framåt är nu att ta vid det internationella arbetet.
              Det är precis vad man gör inför det kommande klimatmötet i år
              och se om man kan ta vidare steg i detta. Det kan man göra genom
              bilaterala diskussioner mellan Sverige och andra länder men också
              genom att fullfölja de svenska åtagandena och göra de saker vi
              har sagt i Sverige, med kollegerna i Europa och också fortsatt
              i andra delar av världen.
            </seg>
            <seg n="5ec89a83">
              Fru talman! Alliansen har en miljöpolitik med grund i en vetenskap.
              Vi har ordning och reda på statsfinanserna, något som möjliggör
              offensiv satsning på miljön. Vi har tydliga prioriteringar. Vi
              kopplar också de prioriteringarna till konkreta saker för att
              uppfylla dem. Det är en äkta miljöpolitik. Jag yrkar bifall till
              utskottets förslag och avslag på samtliga reservationer.
            </seg>
          </u>
          <note type="speaker" n="eee0b655">
            Anf. 103 JENS HOLM (V) replik:
          </note>
          <u who="unknown" xml:id="i-cbc3145ed7e2ba23-1" n="7275df36">
            <seg n="0f9cbe53">
              Fru talman! Jag har två frågor till Lars Hjälmered, till att
              börja med i alla fall.
            </seg>
            <seg n="af46bc9d">
              Jag läste en debattartikel från den 1 juni 2009 av bland andra
              Sofia Arkelsten, som numera är Moderaternas partisekreterare.
              Där uppmanade hon till att man av klimatskäl ska äta mindre kött
              och mer vegetarisk mat. Hon talade om att EU:s köttsubventioner
              skulle avskaffas. Hon säger också i debattartikeln att ni gärna
              avskaffar den gemensamma jordbrukspolitiken, det vill säga EU:s
              jordbrukspolitik. Hela jordbrukspolitiken ska alltså avskaffas,
              enligt Sofia Arkelsten.
            </seg>
            <seg n="33119f3c">
              Jag kan instämma i detta både när det gäller jordbrukspolitiken
              och uppmaningen till en minskad köttkonsumtion. Jag skulle vilja
              höra från Lars Hjälmered för det är väl numera du som har klimatansvaret
              inom Moderaterna om också du tycker att det är en bra idé att
              Sverige verkar för en minskad köttkonsumtion eftersom det bidrar
              till så pass stora utsläpp för klimatet. Det är min ena fråga.
            </seg>
            <seg n="48b7f936">
              Min andra fråga är: Varför drar regeringen ned så mycket på underhållet
              av järnvägarna, och varför satsar den i stället ungefär dubbelt
              så mycket på utbyggnaden av motorvägar? Tänk med en rödgrön regering
              hade du kanske kunnat få ett snabbtåg mellan Göteborg och Borås!
              Det hade väl varit bra i stället för att fortsätta att bygga nya
              motorvägar?
            </seg>
          </u>
          <note type="speaker" n="a252cc68">
            Anf. 104 LARS HJÄLMERED (M) replik:
          </note>
          <u who="Q5807932" xml:id="i-1d3a545cbb88e41e-1" n="695c94d2">
            <seg n="431eef46">
              Fru talman! Jag kan bara konstatera att underhållsbudgeten till
              järnvägen är större än den var ett antal år tidigare. Det har
              gjorts en stor förtidssatsning. Det har skett stora kraftsamlingar
              för att få järnvägssystemet att fungera väsentligt bättre. Vi
              behöver alltså inte föra någon större diskussion om ambitionsnivån
              från Moderaternas och Alliansens sida för att få ett fungerande
              kollektivtrafiksystem.
            </seg>
            <seg n="daf52ab5">
              Jag tycker att köttkonsumtionen ytterst är ett eget ansvar. Jag
              vet att du själv, Jens Holm, och många andra har tagit detta ansvar,
              och det är positivt. Konsumentmakten i detta är viktig, och jag
              tycker att det ska vara en bärande del i det hela. Vi är beredda
              att reformera EU:s jordbrukspolitik för att få mer av marknadsorientering
              och mindre av stöd, till exempel exportsubventioner. Men jag tycker
              alltså att det snarare kan handla om att konsumentmakten ska vara
              en bärande del i köttkonsumtionen än att vi ska fatta beslut i
              den här kammaren i riksdagen.
            </seg>
            <seg n="2449c694">
              Jag vill ställa en fråga tillbaka till Jens Holm, fru talman.
              Jens talade i sitt anförande om att ni har högt ställda mål högre
              än regeringens. Jag undrar hur du konkret ska nå det hela. I de
              förslag som har lagts fram har det talats om en bensinskattehöjning,
              en kilometerskatt och ett klimatinvesteringsprogram. Det är något
              som svarar för ungefär en tiondel av den ökade målsättning ni
              talar om. Jag undrar: Var kommer de övriga nio tiondelarna ifrån?
              Vem ska betala? Hur ska ni fatta beslut om detta?
            </seg>
          </u>
          <note type="speaker" n="09f461f2">
            Anf. 105 JENS HOLM (V) replik:
          </note>
          <u who="unknown" xml:id="i-cbc3145ed7e2ba23-2" n="7275df36">
            <seg n="6429036c">
              Fru talman! Underhållet av järnvägen kommer att börja minska
              redan i år och kommer successivt att minska ända fram till 2014
              under hela mandatperioden. Men det blir hela tiden mer pengar
              till motorvägsutbyggnader.
            </seg>
            <seg n="affdc69a">
              En avgörande skillnad mellan vår politik och den borgerliga politiken
              är att ni lägger ungefär 30 procent av er klimatpolitik i andra
              länder genom uppköp av billiga utsläppskrediter. Nu konstaterar
              även Riksrevisionen att vi inte ens vet om detta leder till några
              utsläppsminskningar.
            </seg>
            <seg n="d10ab7b5">
              Jag konstaterade i budgeten på s. 42, tror jag att det var, att
              man vill fortsätta göra dessa köp i andra länder. Man vill också
              öka köpen. Det var också detta som slogs fast i de borgerliga
              partiernas valmanifest, nämligen att man vill öka de så kallade
              internationella klimatinvesteringarna.
            </seg>
            <seg n="910c53d6">
              Jag skulle vilja veta om Lars Hjälmered tycker att det ska bli
              mer eller mindre av CDM i framtiden. Vill du att det ska bli mer?
              Hur mycket mer ska det i så fall bli? Är det rimligt att göra
              detta när Riksrevisionen och dessutom en mängd andra studier visar
              att det är ytterst osäkert om detta ens leder till några minskningar?
            </seg>
            <seg n="31df0309">
              Vad gäller våra egna utsläppsambitioner kan jag lova dig att
              om vi inför till exempel klimatinvesteringsprogrammet kommer det
              att leda till stora minskningar. Det visar de tidigare klimatinvesteringsprogrammen.
              Om vi styr över till mer av kollektivtrafik, mer av godstransporter
              på järnväg och mindre på motorväg kommer vi att få kraftiga minskningar.
              Den där tiondelen som du pratar om stämmer inte i så fall.
            </seg>
          </u>
          <note type="speaker" n="e051728e">
            Anf. 106 LARS HJÄLMERED (M) replik:
          </note>
          <u who="Q5807932" xml:id="i-1d3a545cbb88e41e-2" n="695c94d2">
            <seg n="5379667b">
              Fru talman! Jag tycker att problemet med Jens Holms resonemang
              är att man gör den enkla delen i politiken och inte den svåra.
              Man gör den enkla genom att sätta upp ett högt mål och inte den
              svåra genom att konkret visa krona för krona och gram för gram
              hur man ska kunna nå det hela. Jag tycker inte att det är trovärdigt.
            </seg>
            <seg n="42902ef1">
              När man talar om bensinskattehöjning, kilometerskatt och klimatinvesteringsprogram
              är det tydliga åtgärder. Men det svarar för kanske en tiondel
              av de ökade ambitionerna, och jag tycker inte att det håller ihop.
            </seg>
            <seg n="4a703f4a">
              Jag kan bara konstatera att vi har världens kanske mest ambitiösa
              klimat- och energipolitik. Vi har kopplat det till åtgärder. En
              majoritet av detta ska vi göra i Sverige med klimatpolitiska styrmedel.
              Det handlar om låginblandning av förnybara bränslen, skärpta avgaskrav,
              klimatskatter och mycket annat. Vi gör också investeringar i andra
              delar av världen. Jag tycker att detta principiellt är ett viktigt
              instrument att kunna använda när det gäller att bidra till fattigdomsbekämpningen,
              att generera arbetstillfällen och en hållbar utveckling och att
              svara upp mot vad många fattiga länder vill ha. Det handlar om
              överföring av kunskap, överföring av teknologi för att kunna möta
              klimatutmaningarna.
            </seg>
            <seg n="2f031278">
              Jag tycker att man ska vara ödmjuk när det gäller att utveckla
              detta instrument. Det är just därför regeringen har gett i uppdrag
              till Energimyndigheten att se att vi använder skattepengarna på
              ett ansvarsfullt sätt. Det är just därför regeringen i de internationella
              förhandlingarna driver att vi ska kunna leva upp till FN:s standard
              för den gröna mekanismen. Den talar om att det ska vara extra
              åtgärder och additionellt, det vill säga sådant som annars inte
              hade kommit till skott. Det ska generera en hållbar utveckling,
              och det ska generera arbetstillfällen. Det är precis det som är
              linjen för alliansregeringen.
            </seg>
          </u>
          <note type="speaker" n="502f3f69">
            Anf. 107 ÅSA ROMSON (MP) replik:
          </note>
          <u who="unknown" xml:id="i-c443cbd1c4afb8fb-0" n="79183e15">
            <seg n="6dc1559b">
              Fru talman! Jag har ett par frågor till Lars Hjälmered. Först
              och främst kan jag säga att jag uppskattar ditt engagemang i klimatfrågorna,
              Lars.
            </seg>
            <seg n="5597386e">
              Du inledde med att säga att du tycker att ordning och reda i
              statsfinanserna är en viktig utgångspunkt. Jag tror att vi kan
              diskutera på vilket sätt ett överskott i statsfinanserna alltid
              är nödvändigt för att kunna vidta kraftiga klimat- och miljöåtgärder.
              Det handlar lika mycket om att sätta regler och lika mycket om
              att stärka finanserna genom att säkerställa att miljöavgifter
              och annat verkligen kommer in och att de är preciserade på rätt
              källor.
            </seg>
            <seg n="1817cd58">
              När det gäller ordning och reda tror jag att vi håller med varandra
              om att man ska ha ordning och reda också i hur man redovisar sina
              klimatinsatser. Jag tog också upp detta i mitt anförande. Jag
              undrar om Moderaterna skulle kunna vara med på att vi reglerar
              för en klimatbudgetlag i riksdagen. Enligt exemplet i England
              kan man där göra en sådan redovisning mer transparent. Det är
              sådant som Riksrevisionen har klagat på att det saknas.
            </seg>
            <seg n="1b595fb7">
              En annan fråga som jag vill passa på att ställa är varför Moderaterna
              säger nej till huvuddelen av de åtgärder som Klimatberedningen,
              som ni själva tillsatte, föreslog för att nå höga och ambitiösa
              klimatmål. I retoriken nu låter det slängigt och som att du menar
              att ni räknar hem alla era klimatminskningar krona för krona medan
              vi inte räknar hem några.
            </seg>
            <seg n="5093f2bf">
              Faktum är, Lars Hjälmered, att vi på den rödgröna kanten tog
              Klimatberedningens rapport på allvar. Vi tog de åtgärdsförslag
              som man där beredde och som man där beskrev på allvar. Vi lade
              in dem i vårt budgetförslag. Det handlade om ökade satsningar
              på järnväg för att kunna fördubbla järnvägskapaciteten i Sverige.
              Där är vi långt ifrån målet.
            </seg>
            <seg n="baf762f8">
              Det handlade om att använda det effektivaste styrmedel vi har
              koldioxidskatten. Ni använde den till viss del i sänkningen för
              elintensiv industri, och det är bra. Men ni går inte vidare och
              upprätthåller styrningen i energiskattesatsningen eftersom man
              tappar i köpkraft varje dag. Varför sade ni nej till huvuddelen
              av Klimatberedningen?
            </seg>
          </u>
          <note type="speaker" n="1ec7f21e">
            Anf. 108 LARS HJÄLMERED (M) replik:
          </note>
          <u who="Q5807932" xml:id="i-1d3a545cbb88e41e-3" n="695c94d2">
            <seg n="95f78bc2">
              Fru talman! Regeringen har tillsatt en så kallad miljömålsberedning,
              som har en parlamentarisk sammansättning. Den har till uppgift
              att jobba med miljömålssystemet. En av partikollegerna till Åsa
              Romson finns med där. Där för vi diskussioner om områden där det
              krävs särskilda politisk övervägningar för att nå de viktiga miljömålen.
            </seg>
            <seg n="094dbc2d">
              En av de diskussioner vi har fört i beredningen har handlat om
              just redovisning ett slags klimat- eller miljöredovisning. Det
              är någonting som det pågår en diskussion om där. Jag tycker att
              det är viktigt att se att vi verkligen får jobba i beredningen
              och se hur man skulle kunna göra. Man kan blicka ut i andra länder
              och se vilka lärdomar man kan dra. Utifrån det kan man sedan göra
              en rekommendation till regeringen.
            </seg>
            <seg n="e025a61e">
              Jag tycker att det är för tidigt för min del att just nu säga
              någonting i den här kammaren. Jag, din partikollega och de andra
              ska i stället jobba vidare i beredningen och se om man kan komma
              fram. Min grundinställning är positiv, det vill säga att sätta
              ett pris på miljön i samhället och få en bra redovisning.
            </seg>
            <seg n="2c098c6a">
              Det var ett ordentligt rekorderligt arbete som gjordes i Klimatberedningen.
              Man tittade på vad som egentligen var nödvändigt. Ett problem
              med beredningen var att alla förslag som lämnades till regeringen
              inte var ordentligt genomräknade. Det fanns inte samhällsekonomiska
              konsekvensanalyser eller fördelningspolitiska analyser. Det måste
              man ha med sig när man ska fatta olika typer av beslut.
            </seg>
            <seg n="c1fd1c57">
              Utifrån de mål som alliansregeringen har satt upp har vi kopplat
              till åtgärder de 4 miljoner ton som åtgärdades mellan 1990 och
              2007 och målet om en bra bit över 9 miljoner ton som åtgärdas
              i Sverige med hjälp av klimatpolitiska styrmedel, och en hel del
              andra saker, kombinerat med investeringar i andra delar av världen
              och tydligt sagt hur de ska nås krona för krona och gram för gram.
            </seg>
            <seg n="6d18f389">
              Det är här jag tycker att Åsa Romson brister. Det talas om att
              vi har högre ambitioner. Jag sade inte att ni inte har några förslag.
              Jag konstaterar att ni bland annat har föreslagit bensinskattehöjning,
              kilometerbeskattning och ett klimatinvesteringsprogram. Problemet
              är att detta täcker in ungefär en tiondel av de extra ambitionerna
              ni talar om. Det saknas alltså svar på 90 procent av de ökade
              ambitionerna. Jag tycker inte att det är trovärdigt.
            </seg>
          </u>
          <note type="speaker" n="46a774bc">
            Anf. 109 ÅSA ROMSON (MP) replik:
          </note>
          <u who="unknown" xml:id="i-c443cbd1c4afb8fb-1" n="79183e15">
            <seg n="8f19ce4f">
              Fru talman! Nej, det kanske inte heller är så trovärdigt att
              man ger med ena handen vad man drar in med den andra. Att omfördela
              inför strukturbudgeten till motorvägar kan också öka utsläppen.
              Det räknar tyvärr inte Moderaterna med i sin budget.
            </seg>
            <seg n="aa2b7fb5">
              Det är ett intressant exempel som Lars Hjälmered tar upp. Han
              vill jämföra siffrorna för Sveriges utsläppsminskningar, och han
              jämför gärna 1990 med 2007. Det var väl år som utsläppsminskningarna
              påverkades som minst av en moderatledd regering, får jag säga.
              Att huvuddelen gjordes i Sverige var därför att De rödgröna har
              varit tydliga med att det är Sveriges uppgift att ta ansvar för
              sina utsläpp, det vill säga att de ska minska i Sverige. Det som
              Moderaterna och alliansregeringen har bidragit till i klimatpolitiken
              är att efter 2007 ändra politiken till att vidta huvuddelen av
              de nya åtgärderna. Det var det ni sade efter Klimatberedningens
              arbete, nämligen att huvuddelen av de nya åtgärderna ligger på
              det ni kallar internationella insatser och det jag kallar för
              att stödja projekt i CDM. Det är osäkert huruvida de är additionella
              när det gäller klimatminskningar och för över ansvaret från Sverige
              och det Sverige kan bidra med på klimatsidan till andra länder.
              Det är att smita från ansvaret i klimatfrågan när de flesta nya
              åtgärder på området sker på den internationella sidan.
            </seg>
            <seg n="4e493f05">
              Sedan var det fråga om vad Moderaterna hanterade i Klimatberedningen.
              Jag håller inte alls med om detta. När De rödgröna lägger fram
              punkt efter punkt från beredningen där det pekas på de mest effektiva
              och de viktigaste åtgärderna att vidta går det inte att säga att
              vi inte har täckning för högre ambitioner. Det är så nära att
              ljuga som man kan göra.
            </seg>
            <seg n="44da6fdd">
              Det handlar faktiskt om att vara lite seriös och se att åtgärder
              för till exempel järnvägsinvesteringar, inte för motorvägsinvesteringar,
              får en klimatpåverkan. Det är ni som har skurit ned stödet brutalt
              för energieffektivisering och förnybar energi. Det är också två
              saker som var med i beredningen och som ni inte tar med i era
              så kallade höga ambitioner på klimatsidan.
            </seg>
          </u>
          <note type="speaker" n="5d8d7b57">
            Anf. 110 LARS HJÄLMERED (M) replik:
          </note>
          <u who="Q5807932" xml:id="i-2de1742e0b03b006-0" n="695c94d2">
            <seg n="7d655e30">
              Fru talman! Sverige har satt upp mål att ha världens mest ambitiösa
              klimat- och energipolitik. Det finns kopplat till tydliga åtgärder,
              det vill säga vad som är gjort och vad som behöver göras för att
              nå fram till målen till 2020. Det är ungefär 4 miljoner ton av
              totalt 20 miljoner ton som åtgärdades mellan 1990 och 2007. Det
              har skett med hjälp av bra beslut som har fattats tidigare, till
              exempel den koldioxidbeskattning Sara Karlsson nämnde i sitt anförande.
              Det är bra och en av de mest effektiva åtgärderna som har vidtagits.
            </seg>
            <seg n="828f8a62">
              Låt oss sedan se i övrigt. Hur ska man nå fram till återstående
              16 ton? Drygt 9 miljoner ton görs med hjälp av åtgärder i Sverige.
              Det är klimatpolitiska styrmedel, låg inblandning av förnybara
              bränslen, skärpta avgaskrav, klimatskatter med mera. Sedan är
              det en bit över 6 miljoner ton som är tänkt att göras med hjälp
              av så kallade gröna investeringar. En majoritet av de tillkommande
              sakerna sker i Sverige. Det är fakta. Så är det.
            </seg>
            <seg n="fde1d19e">
              Det finns en utvecklingspotential i den gröna mekanismen. Vår
              utgångspunkt är att se hur man kan leva upp till vad FN har sagt
              om en hållbar utveckling, generera arbetstillfällen, bekämpa fattigdom
              och ta tag i klimatutmaningen. Det är vår utgångspunkt i detta.
            </seg>
            <seg n="d178a9ce">
              Därför har vi sett att det är bra att Sverige investerar i de
              exempel jag nämnde tidigare. Det finns åtskilliga andra, till
              exempel småskalig vattenkraft i Malaysia. I Mauritius i området
              Plaine des Roches investerar Sverige i vindkraftverk. Det har
              tydligen inte funnits vindkraft i Mauritius. Jag tycker att detta
              är viktiga investeringar.
            </seg>
            <seg n="0caf8a67">
              Det viktiga nu i uppdraget till Energimyndigheten och Sveriges
              involvering i de internationella förhandlingarna är att se till
              att vi verkligen lever upp till de tänkta bitarna så att vi använder
              de svenska skattebetalarnas pengar på ett ansvarsfullt sätt. Då
              ser vi en kombination av saker vi gör i Sverige med kollegerna
              i EU och i andra delar av världen. Då kan vi kombinera fattigdomsbekämpning,
              hållbar utveckling, att generera arbetstillfällen och en tydlig
              och effektiv klimatpolitik.
            </seg>
          </u>
          <note n="79a0d648" type="speaker">
            Anf. 111 ANITA BRODÉN (FP):
          </note>
          <u who="Q4765508" xml:id="i-55becf3cf6226936-0" n="695c94d2">
            <seg n="52131ee1">
              Fru talman! Vi har i den här kammaren diskuterat klimatfrågan
              åtskilliga gånger. Det är en överlevnadsfråga som kräver globala
              överenskommelser, nationella insatser och ett helhetsgrepp där
              vi behöver se miljöfrågan, energifrågan och klimatfrågan i ett
              sammanhang.
            </seg>
            <seg n="7fadb9e4">
              Folkpartiet har under ett stort antal år tagit upp kampen för
              naturen och den biologiska mångfalden. Det är därför oerhört glädjande
              att alliansregeringen kunde bidra till det stora genombrottet
              vid mötet i Nagoya, Japan. Det är ett genombrott som bland annat
              innebär ett ökat skydd för mark och vatten och för de fattigaste
              ländernas tillgång till genetiska resurser. Här är oppositionen
              ganska tyst.
            </seg>
            <seg n="9f4e0b58">
              Under förra mandatperioden slöt alliansregeringen en energiöverenskommelse,
              som Lars Hjälmered har nämnt. Den är uppbyggd på fyra ben: kärnkraft,
              förnybar energi, vattenkraft och energieffektivitet. Med stor
              enighet om de största forskningsinsatserna någonsin, stimulansåtgärder
              för grön teknik, kommer en mångfald av förnybar energi att bli
              verkliga alternativ.
            </seg>
            <seg n="0ac466cc">
              Den allra väsentligaste utgångspunkten, fru talman, i klimatarbetet
              är åtgärder som hindrar en medeltemperaturökning på 2 grader,
              i enlighet med IPCC. Det har varit den svenska utgångspunkten.
              Detta fastslogs i Cancún, men dessutom fastslogs att om forskningen
              så säger är man beredd att tillsammans skärpa kravet till 1,5
              grader. Det var en tydlig framgång i Cancún, och det var också
              en tydlig framgång för det svenska ordförandeskapet i den arbetsgrupp
              som lade fram förslagen. Det är inte något myrsteg, som Socialdemokraterna
              säger. Det är här var ett gigantiskt steg framåt.
            </seg>
            <seg n="9b87a5e3">
              Vad gäller utsläppsmålet har Sverige beslutat att till 2050 inte
              ha några nettoutsläpp alls. Till 2020 finns ett etappmål att minska
              växthusgasutsläppen med 40 procent jämfört med 1990. Det gäller
              för verksamheter som inte omfattas av EU:s handelssystem, till
              exempel inrikes transporter, jordbruk och avfall. Det innebär
              totalt en minskning på 20 miljoner ton växthusgaser. Av den minskningen
              sker en tredjedel i andra länder. Det är något som också har varit
              uppe i eftermiddag.
            </seg>
            <seg n="6675f63a">
              Fru talman! Vi har hört en del om Riksrevisionens olika rapporter.
              Jag tänkte kommentera det något. Riksrevisionen har granskat vi
              har läst om det i dag skattebefrielse på biodrivmedel. Där har
              man pekat på att det är ett trubbigt och dyrt styrmedel. Det är
              viktigt att vi analyserar granskningen och tar till oss av kritiken
              i regeringens fortsatta satsning på forskning och utveckling och
              i det pågående arbetet med att på rätt sätt prioritera det mest
              effektiva alternativet samt i arbetet med att ta fram en skarpare
              miljöbilsdefinition.
            </seg>
            <seg n="897c41e4">
              Granskningen stärker dessutom, fru talman, uppfattningen att
              den socialdemokratiskt ledda regeringens ensidiga satsning på
              etanol inte var rätt inriktning. Det är något som jag vill minnas
              att också Vänsterpartiet tillsammans med Alliansen protesterade
              mot.
            </seg>
            <seg n="6c20f064">
              En central del i Kyotoprotokollet och som var avgörande för att
              flera länder skulle ratificera protokollet var möjligheten till
              handel med utsläppsrätter och att använda flexibla mekanismer.
            </seg>
            <seg n="4ca083bf">
              CDM, Clean Development Mechanism, satsning på ren utveckling
              i andra länder, är exempelvis, precis som vi har hört här, solelsprojekt,
              biogasprojekt, vind- och deponigasprojekt eller vattenrening med
              hjälp av solenergi. CDM är dock, ska vi villigt erkänna, ett system
              som har barnsjukdomar. Men att spola ut barnet med badvattnet
              vore vanvettigt. I stället måste det utvecklas för att möjliggöra
              ny grön teknik för insatser där varje enskild krona nyttjas på
              ett effektivt sätt. Därför driver vi på reformarbetet.
            </seg>
            <seg n="01351d6b">
              Det är viktigt att en väl fungerande FN-kontroll säkerställer
              att insatserna inte hade kommit till stånd om inte CDM-projektet
              hade startats. Enligt regelverket är detta också ett krav additionalitetskravet.
              Men vi ska vara så pass ärliga att vi kan medge att det inte alltid
              är så enkelt, för ibland bygger det på hypotetiska utsläppsminskningar.
              Därför är reformarbetet så oerhört viktigt.
            </seg>
            <seg n="ba1890cc">
              Fru talman! Jag har med intresse tagit del av Riksrevisionens
              rapport Klimatinsatser utomlands där statens köp av utsläppskrediter
              från andra länder mellan 2002 och 2010 granskas. Det är alltså
              olika regeringars tidsintervall. Revisionen pekar på en otydlighet
              kring utsläppsmål fram till 2020 men också på att inköp av krediter
              inte genomförs tillräckligt effektivt och transparent. Detta måste
              vi givetvis ta på största allvar.
            </seg>
            <seg n="1173e171">
              Riksrevisionen pekar också på den förbättring som nu skett från
              Energimyndighetens sida och de konkreta rekommendationerna om
              ökad transparens och hur man exempelvis undviker korruptionsrisker
              och landrisker i val av projekt. Man skriver bland annat följande:
            </seg>
            <seg n="b2a49256">
              CDM är trots många osäkerheter ett etablerat och utbrett sätt
              att minska utsläppen. Fram till den 15 december 2010 har 2 609
              CDM-projekt registrerats av FN:s kontrollorgan, CDM-styrelsen.
              Projekten förväntas minska utsläppen med 1,9 miljarder ton till
              och med 2012. Vid det senaste klimatmötet i Cancún var alla länder
              förutom Bolivia överens om att CDM ska fortsätta efter 2012.
            </seg>
            <seg n="bf78df8b">
              Från 2009 har vårt nationella anslag för klimatinsatser i andra
              länder stigit från 50 till 280 miljoner kronor per år. Det pågår
              i dagsläget ett fyrtiotal nationella projekt där Sverige är involverade
              eller projekt där vi är involverade i andra länder. Investeringar
              i miljövänlig teknik minskar, har man beräknat, under en sjuårsperiod
              utsläpp med mellan 100 000 och 600 000 ton CO2-ekvivalenter växthusgasutsläpp
              per projekt.
            </seg>
            <seg n="faebb595">
              Med en utveckling av de flexibla mekanismerna, förbättrad uppstyrning,
              återrapportering, effektivitet och transparens kommer utsläppskrediterna
              att vara ett centralt och värdefullt styrmedel för att nå 2020-målet.
            </seg>
          </u>
          <note n="dc8a5131">
            Med det, fru talman, yrkar jag bifall till förslaget i betänkandet
            och avslag på samtliga andra yrkanden.
          </note>
          <note type="speaker" n="8572a41c">
            Anf. 112 ROGER TIEFENSEE (C):
          </note>
          <u who="Q6210672" xml:id="i-88fefa461f3ddff1-0" n="7dbda644">
            <seg n="ec21ef8c">
              Fru talman! Åhörare, kolleger i riksdagen! Trots att vi har haft
              en hård vinter, som nu går mot sitt slut, råder det inget tvivel
              om att klimatet har blivit varmare och att det är mer föränderligt.
              I det sammanhanget är det viktigt att skilja på väder och klimat.
              År 2010 var året när den globala medeltemperaturen var över det
              normala för 34:e året i rad. Det var också tillsammans med 2005
              det varmaste året sedan mätningarna startade 1880.
            </seg>
            <seg n="4454c044">
              Trots vädret och att vi kanske inte ser tecknen dagligen står
              världen inför en global ekosystemkris som riskerar att få allvarliga
              konsekvenser för både samhälle och natur om vi inte gör någonting.
              Jens Holm talade tidigare i debatten om östater som bokstavligen
              kommer att raderas ut.
            </seg>
            <seg n="45ef1487">
              Klimatförändringarna är en av de stora utmaningar vi står inför
              och behöver finna lösningen på de närmaste åren. Vi har kanske
              1015 år på oss att tydligt bryta utvecklingen. Därför är det så
              viktigt att agera både nationellt och internationellt. Det som
              det handlar om är att ta till oss det forskarna säger, att sätta
              upp tydliga mål som baseras på ekologins gräns. Då är jag övertygad
              om att vi kommer att kunna möta och gå stärkta ur de klimatutmaningar
              vi står inför.
            </seg>
            <seg n="e3ad11fc">
              Som grön och socialliberal tror jag verkligen inte på de debattörer
              i klimatdebatten i stort som hävdar att det inte spelar någon
              roll vad vi gör i Sverige eftersom vår klimatpåverkan är så liten,
              lika lite som jag tror på dem som menar att vi genast ska bryta
              med vår nuvarande livsstil och dra ned den ekonomiska aktiviteten
              på sparlåga.
            </seg>
            <seg n="b28880ca">
              Jag och Centerpartiet vill föra en klimatpolitik där vi går före
              och verkligen drar fördelarna av att ligga i framkant. På så vis
              kan vi åstadkomma en klimatpolitik som klarar av att kombinera
              ekonomisk tillväxt med omsorg om miljön. Därför är jag väldigt
              stolt över det vi gjorde förra mandatperioden och som vi nu fullföljer
              när vi implementerar en klimat- och energiöverenskommelse som
              är världens mest ambitiösa klimat- och energipolitik sammantaget.
            </seg>
            <seg n="d2ec037a">
              När vi diskuterar det här i kammaren blir det rätt tydligt att
              det egentligen är mer som förenar i klimatpolitiken i Sverige
              än som skiljer. Vi är överens om att förorenaren ska betala för
              sin klimatpåverkan. Den stora grejen är ju att man ska göra det
              globalt. Det som är viktigt med detta att förorenaren betalar
              är att det bidrar till ett grönt skifte, som gör att den som lever
              klimatsmart och utvecklar de nya gröna teknikerna och affärsidéerna
              verkligen tjänar på det, om det blir tillräckligt många tillräckligt
              snabbt.
            </seg>
            <seg n="5e8f416c">
              I klimatförhandlingarna i Köpenhamn förra året sades det att
              man skulle dela på bördorna. Jag tror att det är helt fel tänkt.
              Vi står inför en jätteutmaning, och det är en affärsutmaning.
              Jag skulle gärna vilja se att vi får en klimatets Bill Gates,
              någon som blir snuskigt rik på att hitta riktigt smarta klimatlösningar.
              Då kommer vi inte att snacka om att dela på bördorna, utan vi
              kommer att prata om vem som verkligen kan dra nytta av att ligga
              i framkant.
            </seg>
            <seg n="8481f6d0">
              Klimatfrågan är global och internationell, och det är viktigt
              med ett globalt klimatavtal. Det är viktigt att vi får med alla
              stora utsläppsländer, både industriländer som står utanför Kyotoavtalet
              i dag och utvecklingsländer, till exempel Kina och Brasilien,
              som i Kyotosammanhang klassas som utvecklingsländer. Där är åtminstone
              jag och alliansregeringen väldigt tydliga med att de också måste
              göra klimatåtaganden.
            </seg>
            <seg n="0b93eca6">
              Tittar vi då på det internationella arbetet har det varit en
              diskussion om EU:s mål. Det är glasklart: Sveriges regering vill
              att EU ska växla upp från 20 till 30 procent. Vi kanske skulle
              göra som Danmark, gå före och säga att vi ska växla upp till 30
              procent om alla andra gör det. Danskarna har en tydlig brasklapp.
              Det viktiga är att när vi fattar beslut i EU gör vi det gemensamt.
              Det som är viktigt är att vi gemensamt påverkar EU så att EU går
              upp till 30 procent och att det kan användas som en bricka för
              att globalt få till det klimatavtal som vi alla eftersträvar.
            </seg>
            <seg n="d28f836a">
              I diskussionen om internationellt samarbete är CDM, Clean Development
              Mechanism, också centralt. Jag tror att det var Anita Brodén som
              sade att det har barnsjukdomar, och det är helt rätt. Men samtidigt
              får vi inte blunda för de fördelar som finns.
            </seg>
            <seg n="de763c0f">
              Det bidrar på ett effektivt sätt till utsläppsminskningar utanför
              Sverige. Det ökar tillgängligheten till klimatsmart teknik. Det
              handlar om att sprida teknik, att utvecklingsländer kan göra tekniksprång
              i sin utveckling och inte göra om de misstag som vi har gjort
              det är jätteviktigt. Det ökar också förtroendet mellan industri-
              och utvecklingsländer i det internationella klimatarbetet.
            </seg>
            <seg n="472f66c2">
              Vi kommer inte att klara klimatutmaningen om vi inte lyckas åstadkomma
              ett grönt tekniksprång i de växande ekonomierna och i utvecklingsländerna,
              och där är CDM viktigt.
            </seg>
            <seg n="adbd8e55">
              Det är klart att det kan bli bättre. Det har sagts av tidigare
              debattörer att vi har gett Energimyndigheten ett särskilt uppdrag
              att säkerställa klimatnyttan av Sveriges gröna investeringar i
              utvecklingsländer. Det är jätteviktigt.
            </seg>
            <seg n="f650eb20">
              De svenska skattebetalarnas pengar ska göra nytta. De ska investeras
              i åtgärder som annars inte skulle ha vidtagits. De ska vara additionella
              och bidra till en hållbar utveckling.
            </seg>
            <seg n="13860b8b">
              En rolig del, om man läser reservationerna i betänkandet, är
              synen på livsmedelskedjans påverkan på klimatet. Jens Holm lyfter
              upp det i en reservation. Jag tycker att det är bra och intressant.
            </seg>
            <seg n="ac8eb9eb">
              Det är klart att livsmedelskedjan har stor klimatpåverkan. Det
              är en betydande utsläppskälla. Men jag tycker att Vänsterpartiet
              sätter fokus på fel saker. När vi har ett jättestort problem med
              att vi slänger mat det är ett gigantiskt matsvinn, där hushållen
              slänger mat motsvarande 1,9 miljoner ton koldioxid då fokuserar
              Vänsterpartiet på köttskatt. Då är man så enögt inriktad på klimat
              att man glömmer biologisk mångfald.
            </seg>
            <seg n="a79a714b">
              Ekhagarna hemma hos mig i Sörmland skulle växa igen om vi inte
              hade betande djur. Ungefär 50 procent av den biologiska mångfalden
              i Sverige finns just i hävdade hagmarker. Med en köttskatt ur
              något slags klimatoptimerande perspektiv skulle vi slå undan en
              stor del av den biologiska mångfalden. Då har man inte förstått
              helheten.
            </seg>
            <seg n="f9734210">
              De analyser som Vänsterpartiet bygger sin rapport och sin motion
              på har dessutom klara brister. De är gjorda av ingenjörer. De
              är inte gjorda av någon som förstår ekosystem.
            </seg>
            <seg n="dfd93bb1">
              Läs på! De är framför allt inte gjorda av någon som förstår hur
              en komage fungerar. Vi pratar om idisslare. I svenska förhållanden
              har vi framför allt nötköttsproduktion som i största utsträckning
              baseras på vall och bete. De här siffrorna baseras på undersökningar
              från amerikanska förhållanden, där man stoppar i en massa sojaprotein
              i korna. Då är det klart att man kan få sådana resultat. Det är
              snarare ett ideologiskt betingat driv än något som skulle vara
              till nytta för klimatet.
            </seg>
            <seg n="996d0fda">
              Fokusera mer på matavfallet och släng inte ut det här barnet
              eller de här kalvarna med badvattnet, och låt inte de svenska
              och sörmländska ekhagarna växa igen! Vi behöver ändra vår kost.
              Vi behöver äta mer vegetariskt. Men vi ska därmed inte låta de
              svenska ekhagarna och de svenska hagmarkerna växa igen.
            </seg>
          </u>
          <note type="speaker" n="805c6762">
            Anf. 113 JENS HOLM (V) replik:
          </note>
          <u who="unknown" xml:id="i-cbc3145ed7e2ba23-3" n="7275df36">
            <seg n="ded56191">
              Fru talman! Jag tror att det blir tre frågor till Roger Tiefensee.
            </seg>
            <seg n="62b77dd6">
              Det första jag skulle vilja ta upp med Roger är ditt engagemang
              för att komma till rätta med de stora problemen med uttagsskatt
              på gemensamt ägd vindkraft. Vi vet att ungefär 20 000 människor
              runt om i Sverige har investerat i andelsägd vindkraft. Det är
              lite av en folkrörelse, och det är en mycket viktig folkrörelse,
              eftersom den bygger ett förtroende för denna viktiga energikälla.
            </seg>
            <seg n="fd35eca9">
              För ett år sedan, ungefär i januari, lanserade du i riksdagen
              lite av ett centerpartistiskt förslag om att kunna göra avdrag
              mot det insatta kapitalet. Problemet för dem som har investerat
              i vindkraft är att själva omsättningen är väldigt liten men att
              de gör en ganska stor investering. Näringsminister Maud Olofsson
              sade att det var ett intressant förslag och att man förde en dialog
              om detta.
            </seg>
            <seg n="634a3a03">
              I mars förordade du ett snabbspår. Du hade förhoppningar om att
              ditt förslag skulle föras in i vårbudgeten. Men det kom inget
              i vårbudgeten, och det kom inte heller något i budgeten i höstas.
              Den här folkrörelsen fortsätter att straffas och är nu tyvärr
              nästan på utdöende, eftersom regeringen inte har lyckats lösa
              problemet med uttagsskatten.
            </seg>
            <seg n="a0dba26c">
              Då undrar jag vad som egentligen hände med ditt förslag. Det
              är ju inte så långt till Näringsdepartementet det är ditt parti
              som styr det.
            </seg>
          </u>
          <note type="speaker" n="62646f62">
            Anf. 114 ROGER TIEFENSEE (C) replik:
          </note>
          <u who="Q6210672" xml:id="i-88fefa461f3ddff1-1" n="7dbda644">
            <seg n="d89fed0f">
              Fru talman! Det var bara en fråga. Du får väl återkomma med de
              andra två senare.
            </seg>
            <seg n="13268735">
              Energiomställningen är otroligt viktig, och vindkraften är en
              del i det. Vindkraftskooperativen har stått för ungefär 10 procent
              av vindkraftsutbyggnaden. Jag tycker att de är otroligt viktiga
              för att få en folklig acceptans för vindkraften. Man löser det
              på andra håll. Jag såg att O 2 inte det kooperativa O 2 utan det
              andra har infört bygdepengar och sådant. Jag tror att det är viktigt
              att ha olika mekanismer, att se möjligheter för att få en folklig
              acceptans. Det sägs väldigt mycket not in my backyard om just
              vindkraftsutbyggnaden, och det tycker jag är olyckligt.
            </seg>
            <seg n="b455c65d">
              När det gäller uttagsskatten har Vänsterpartiet och övriga oppositionspartier
              i slutet av förra mandatperioden ifrågasatt uttagsskatten i sig
              man skulle undanta vindkraften. Men det har ni backat från. Uttagsskatten
              är en skatteform som har funnits sedan 1928, tror jag, när det
              gäller kooperativa företag.
            </seg>
            <seg n="3862f1f2">
              Frågan är hur vi kan applicera den beskattningsformen på vindkraftskooperativ,
              som är en ny form. Då har vi haft ett förslag. Vi har inte fått
              gehör för det i övrigt i Alliansen. Jag tycker fortsatt att det
              är ett bra förslag. Men jag tycker också att vindkraftskooperativen
              kunde fundera över sin affärsmodell.
            </seg>
            <seg n="054a2abc">
              När vi ser att spotpriserna är väldigt höga, varför inte i stället
              arbeta med att dela ut ett överskott till andelsdelägarna? Då
              skulle de få del av det större avdraget på omsättning, i stället
              för att ha problem med att i dag ha en stor insats men inte kan
              göra avdrag för den.
            </seg>
          </u>
          <note type="speaker" n="764f719c">
            Anf. 115 JENS HOLM (V) replik:
          </note>
          <u who="unknown" xml:id="i-cbc3145ed7e2ba23-4" n="7275df36">
            <seg n="89384d0c">
              Fru talman! När det gäller uttagsskatten är jag övertygad om
              att vi rödgröna är väldigt flexibla. Vi kan diskutera ert förslag.
              Såvitt jag vet har vi aldrig föreslagit att vi ska avskaffa uttagsskatten.
            </seg>
            <seg n="57885346">
              Jag slås av att ingenting händer. Alla de människor som har investerat
              i kooperativt ägd vindkraft kommer att fortsätta att drabbas av
              det.
            </seg>
            <seg n="a47352cd">
              Du pratade tidigare om köttkonsumtionen och att matsvinnet står
              för 1,9 miljoner ton CO2-ekvivalenter. Det är väldigt mycket,
              och det måste vi komma till rätta med.
            </seg>
            <seg n="56717f83">
              Problemet är bara att köttkonsumtionen i Sverige står för ungefär
              fem gånger mer i sina utsläpp, ungefär 10 miljoner ton CO2-ekvivalenter.
              Dessutom påverkar man genom övergödning och bidrar till att det
              blir svårare att föda jordens befolkning när det krävs så mycket
              spannmål för att producera ett kilo kött.
            </seg>
            <seg n="38b1e572">
              Jag önskar att vi i Sverige bara hade djur som betade och höll
              hagar och ängar öppna. Men så är det inte. Man går mot alltmer
              av kraftfoder. Varför importerar svenska djuruppfödare ungefär
              300 000 ton soja varje år? Jo, det är därför att man ska föda
              upp kycklingar, grisar och kor på det. Man importerar också raps,
              majs och palmkärnor för att föda upp djur. Det är ingen särskilt
              hållbar uppfödning.
            </seg>
            <seg n="22a1c6ac">
              Jag är för alla förslag där vi kan få en uppfödning av djur som
              leder till att djuren är mer utomhus och betar och inte är beroende
              av importerade spannmål.
            </seg>
            <seg n="8eb32420">
              Till sist vill jag kommentera CDM. Det har pratats om Mauritius
              och småskaliga projekt och så vidare. Men lejonparten av de svenska
              CDM-projekten sker i diktaturen Kina, och det här är projekt som
              Japan redan har investerat i. Sverige hakar på de här vindkraftsprojekten.
              Vindkraftsprojekten finns i de kinesiska femårsplanerna, så det
              är bara att slå in öppna dörrar. Det här är inte additionella
              projekt. Vindkraftsparken hade blivit av ändå. Jag tycker verkligen
              att man borde stanna av den här CDM-processen. Man ska inte investera
              i fler projekt förrän man vet att det verkligen leder till minskningar.
            </seg>
          </u>
          <note type="speaker" n="bc7eb339">
            Anf. 116 ROGER TIEFENSEE (C) replik:
          </note>
          <u who="Q6210672" xml:id="i-88fefa461f3ddff1-2" n="7dbda644">
            <seg n="49f7ccbd">
              Fru talman! Det är tydligt att Jens Holm vill kasta ut barnet,
              CDM, med badvattnet. Det regeringen vill göra är att säkerställa
              att det blir en nytta, att det blir additionellt, att det blir
              hållbart. Men där kan vi skilja oss åt. Ni ser ett problem, och
              då ska ni inte göra något åt det, utan ni ska sluta med det. Vi
              ser en möjlighet att lösa detta och verkligen åstadkomma en klimateffekt.
            </seg>
            <seg n="8183acab">
              Sedan upprepade Jens Holm de här teoretiskt framräknade siffrorna
              för vad köttkonsumtionen skulle åstadkomma för klimateffekter.
              Basen för dem är ingenjörsmässiga. De är inte byggda på ekologi.
              Jens Holm sitter i miljö- och jordbruksutskottet, och jag tror
              att han åtminstone har en känsla för ekosystemen.
            </seg>
            <seg n="174f01cd">
              I de här analyserna tar man till exempel inte in nyttan av det
              gödsel som kan återföras till markerna. Man tar inte in den nyttan.
              Man ser det bara som ett problem. Man säger i stället: Om vi använder
              de här markerna till energiodling skulle det bli en klimatnytta.
            </seg>
            <seg n="84d0b016">
              Analyserna är klart bristfälliga. Kolla lite djupare på de här
              analyserna! Se också de svenska förhållandena!
            </seg>
            <seg n="59a70250">
              Skulle vi införa en köttskatt, som liksom är det som ligger i
              korten när ni skriver er reservation, skulle det få effekten att
              svenska ekhagar växer igen. Är du beredd att betala det priset
              för att vinna i klimat och förlora i biologisk mångfald? Det är
              väldigt enögt.
            </seg>
            <seg n="2f599be5">
              Jag vill se en klimat- och energipolitik och en miljöpolitik
              som hänger ihop. I Miljömålsberedningen jobbar vi med ekosystemansatsen.
              Det kan vara ett tips för Jens Holm att se hur man vill jobba
              med klimat- och energifrågor och miljöfrågor.
            </seg>
          </u>
          <note type="speaker" n="398068f2">
            Anf. 117 ÅSA ROMSON (MP) replik:
          </note>
          <u who="unknown" xml:id="i-c443cbd1c4afb8fb-2" n="79183e15">
            <seg n="232f4c8a">
              Fru talman! Jag ska försöka ha två konkreta frågor, så att vi
              inte flyter ut alltför långt. Det pratades ju om Nagoya och andra
              frågor tidigare som inte alls togs upp i det här betänkandet.
            </seg>
            <seg n="9c95c953">
              Tiefensee är livligt engagerad i frågan om att vi ska använda
              de ekonomiska styrmedlen på rätt sätt. Han pratade också om principen
              om att förorenaren ska betala. Min fråga blir: Tycker du, Roger
              Tiefensee, att förorenaren i Sverige betalar i dag? Betalar de
              som bidrar till ökade klimatutsläpp i Sverige fullt ut detta?
              Om de inte gör det undrar jag: Vad vill du göra åt det?
            </seg>
            <seg n="77fa631a">
              Frågan är om den här principen också gäller kväve och kadmium,
              till exempel. Ni hade en uppgörelse om att minska den nedsättning
              man hade av koldioxidskatt i bland annat jordbrukssektorn. Där
              bytte ni det mot att i stället ta bort skatten på handelsgödsel.
              Men det är väl också en förorening med kväve, inte minst för Östersjön
              och alla våra vattendrag som blir övergödda, och kadmium som kommer
              med på köpet. Nu får vi ökade kadmiumhalter i det där. En fråga
              är alltså om förorenaren ska betala.
            </seg>
            <seg n="e3cd45e2">
              Den andra frågan, som egentligen hänger ihop med det här, gäller
              vilken signal man sänder. Jag hörde att du talade dig varm för
              att EU skulle gå upp till 30 procent när det gäller klimatutsläppsminskningar
              och att det i huvudsak handlade om att ha en viktig bricka i spelet,
              som du sade, i de internationella förhandlingarna. Det är en position
              som också din miljöminister företräder.
            </seg>
            <seg n="163ea82c">
              Jag kan säga jag har sagt det flera gånger: Jag tror inte på
              den strategin i klimatförhandlingarna. Det är en strategi som
              misslyckades i Köpenhamn och som inte ledde framåt i Cancún. Det
              är en strategi där man just får den här förhandlingen, som du
              säger, där ingen vill ta på sig bördan, för alla sitter och väntar
              på någon annan. Vi får inte det här drivet.
            </seg>
            <seg n="898be30b">
              Man kan titta på det utifrån en miljöekonomisk synvinkel. Då
              är det snarare också ett problem. Vilken signal sänder en minskning
              med 20 procent från 1990 års nivåer inom EU till de företag som
              faktiskt vill satsa, till de företag som faktiskt vill gå före?
              Alla vet ju att de här utsläppsminskningarna redan är uppfyllda.
              Det kommer inte att vara något problem att uppfylla detta. Vilken
              signal sänder det att man fortsätter att ligga på en väldigt låg
              nivå?
            </seg>
          </u>
          <note type="speaker" n="96f3651f">
            Anf. 118 ROGER TIEFENSEE (C) replik:
          </note>
          <u who="Q6210672" xml:id="i-88fefa461f3ddff1-3" n="7dbda644">
            <seg n="ae4932d9">
              Fru talman! Första frågan är om förorenaren betalar. Ja, i stor
              utsträckning har vi system. Vi plockar in miljöeffekter i priset,
              framför allt när det gäller koldioxidskatt.
            </seg>
            <seg n="fdf29bf4">
              Det som jag ser som den stora bristen internationellt är att
              det är förbjudet att lägga miljöskatt på flygbränsle och på fartygsbränsle.
              Det fanns en tanke här i Sverige om att lägga skatt på stolar
              i flygplan. Jag tror inte att det hade varit så effektivt.
            </seg>
            <seg n="bb728c8e">
              Där ser jag också möjligheter både när det gäller att hitta finansiering
              och när det gäller att lösa upp internationella låsningar i klimatförhandlingar.
              Det handlar om att komma ur det post-krigs-traumat. För det är
              faktiskt en del av Marshallplanen att man inte skulle ha skatt
              på flygbränsle och internationell fartygstrafik. Detta tror jag
              alltså är en viktig del av lösningen, både finansiellt och resultatmässigt.
            </seg>
            <seg n="5908b2f5">
              Då är frågan: Vilken strategi ska vi ha? Det är självklart att
              EU ska gå upp till 30. Det är självklart ur ett svenskt perspektiv.
              Jag tror fortfarande inte att det var det som var låsningen i
              Köpenhamn. Då har Åsa Romson annan information än vad jag har.
              Men det var inte det som var låsningen i Köpenhamn.
            </seg>
            <seg n="0474371c">
              Men det skulle vara intressant att veta: Vilken strategi förordar
              Miljöpartiet? Om Sverige och EU ensidigt går före, skulle det
              göra att man fixar ett internationellt bindande klimatavtal?
            </seg>
          </u>
          <note type="speaker" n="81058a0e">
            Anf. 119 ÅSA ROMSON (MP) replik:
          </note>
          <u who="unknown" xml:id="i-c443cbd1c4afb8fb-3" n="79183e15">
            <seg n="00428833">
              Fru talman! När det gäller den sista frågan kan jag säga: Ja,
              vi i Miljöpartiet var väldigt tydliga med vår strategi för de
              internationella förhandlingarna, som vi har försökt sälja in till
              regeringen. Det är snarare så att miljöministern har varit lite
              kluven.
            </seg>
            <seg n="9f67044e">
              Ibland när han står här i kammaren talar han sig varm för att
              det är viktigt att gå före. Det är viktigt att Sverige visar ett
              gott exempel. Genom att visa ett gott exempel kan man som en liten
              nation, globalt sett, faktiskt göra ett stort avtryck. Men andra
              gånger tar han på sig förhandlingshatten, och då säger han: Vi
              ska inte göra någonting om ingen annan gör någonting.
            </seg>
            <seg n="60c0d235">
              Det är den här andra strategin som jag tror är fel. Den första
              strategin tror jag på, så jag vill gärna stötta Centerpartiet
              och miljöministern i det agerandet. Det är synd att inte Roger
              Tiefensee vill göra det.
            </seg>
            <seg n="a07c3538">
              Sedan gäller det detta med att förorenarna betalar. Du tycker
              att de gör det i Sverige. Då skulle jag vilja fråga om godstransporterna.
              Betalar de sin miljöpåverkan i Sverige? Den borgerliga regeringen
              höjer banavgifterna på järnväg. Det drabbar godstransporter som
              går på järnväg. Men vi fortsätter att inte ta ut något för miljöbelastningen
              på vägnätet.
            </seg>
            <seg n="5795d6de">
              Klimatberedningen var tydlig med det här. Vi behöver titta på
              en kilometerskatt. De rödgröna föreslår det men blir hånade både
              i valrörelsen och nu i debatten, inte minst, för att vi tar upp
              sådana förslag, som man seriöst har tittat på och som man i en
              kontext kan se skulle ha en reell betydelse.
            </seg>
            <seg n="b512a32b">
              Jag tycker att det är bra att Tiefensee klargör att han är för
              att EU måste ta bort förbudet mot beskattning av flygbränsle.
              Det vore bra om man även fick höra det från regeringshållet.
            </seg>
          </u>
          <note type="speaker" n="b8cd3de1">
            Anf. 120 ROGER TIEFENSEE (C) replik:
          </note>
          <u who="Q6210672" xml:id="i-88fefa461f3ddff1-4" n="7dbda644">
            <seg n="dbffecda">
              Fru talman! Det är bra att få en diskussion om vad det är för
              strategier som vi ska ha för att nå framgång i klimatförhandlingar.
              Som jag sade i tidigare replikskiften och inlägg var det inte
              det här som var låsningen.
            </seg>
            <seg n="f3bce96d">
              Sverige har en tydlig strategi. Centerpartiet och regeringen
              har en tydlig strategi. Vi ska gå före som land. Vi har 40 procent,
              ett högt nationellt klimatmål. Vi vill att EU ska höja sitt mål
              till 30 procent. Vi vill också använda det som en bricka. Om bara
              EU och Sverige har 30 respektive 40 procent och vi inte når något
              internationellt klimatavtal får vi kanske någon klimatets Bill
              Gates. Det är möjligtvis framgångsvägen. Men vi får inget klimatavtal.
            </seg>
            <seg n="2fe625d2">
              Sedan gäller det miljöbelastningen på vägnätet. Mig veterligen
              har vi beskattning på diesel i det här landet. Vi höjde den vid
              årsskiftet. Det är väldigt tydligt att förorenaren betalar. Det
              ni förordar är beskattning på avstånd. Det är ett avlångt land.
              Jag vet inte hur smart det är att beskatta avstånd. För det skulle
              vara en beskattning på avstånd som skulle drabba till exempel
              en hybridlastbil. Sådana tycker jag skulle premieras och lyftas
              in och alltmer arbetas fram av våra lastbilstillverkare. Den åker
              lika långt och skulle därmed få lika stor kilometerskatt som en
              gammal bolmande lastbil som går på diesel. Den drabbas av en ökad
              dieselskatt, men ert förslag skulle också drabba de nya moderna
              och klimatsmarta lastbilarna, och det tycker jag är korkat.
            </seg>
          </u>
          <note type="speaker" n="60191980">
            Anf. 121 OTTO VON ARNOLD (KD):
          </note>
          <u who="Q5559774" xml:id="i-3687a86e6acf6bec-0" n="812d2dc0" next="i-4ee5b2ba5b842bde-0">
            <seg n="a4eeb761">
              Fru talman! Det kan inte nog understrykas att klimatpolitiken
              är global. Det verkar ibland som att oppositionen glömmer bort
              det.
            </seg>
            <seg n="79ed8f27">
              Vi i Sverige vill vara ledande i världen när det gäller klimatpolitik.
              Det är vi också genom våra högt uppsatta mål på 40 procent. Vi
              vill också påverka det internationella samfundet så att man får
              en global överenskommelse, vilket kan leda till att vi höjer ambitionerna
              i EU.
            </seg>
            <seg n="326223ae">
              Det här är viktigt, och det är den vägen vi måste vandra. Vi
              måste se till att öka förståelsen för de här sakerna. Utvecklingen
              har inte kommit lika långt överallt i världen, och vårt ledarskap
              är av synnerlig vikt.
            </seg>
            <seg n="49d3ada5">
              Alliansens klimatpolitik baseras på en marknadsekonomisk modell
              med ekonomiska styrmedel, utsläppshandel, satsning på ny teknik,
              miljöteknikexport och ett långsiktigt samarbete med utvalda u-länder
              som i sin tur kan bli föregångsländer. The power of example, alltså
              exemplets goda makt, är väl så beprövat som långdragna förhandlingar
              där man ibland kommer fram och ibland inte.
            </seg>
            <seg n="66d51b08">
              En viktig bit som vi har diskuterat här i dag är att titta på
              hur man kan förbättra de internationella klimatmekanismerna. Det
              är viktigt att både CDM och JI, Joint Implementation, blir viktigare
              och effektivare. Därför har, som påpekats, Energimyndigheten fått
              till uppgift att titta på detta. De investeringar som görs motsvarar
              6,7 miljoner ton koldioxid utomlands av Sveriges totala utsläppsminskning
              på 20 miljoner ton.
            </seg>
            <seg n="d9a31a2b">
              Jag vill fråga vad oppositionen har för alternativ till detta.
              Det är lätt att kritisera och säga att vi ska sluta upp och så
              vidare, men det viktiga är ju att man under en pågående process
              kan dra lärdom av vad Riksrevisionen gör och göra förbättringar
              och se till att det här blir allmänt bättre accepterade metoder.
            </seg>
            <seg n="077d127c">
              Vi står, fru talman, inför en jordbruksreform som bland annat
              tar sikte på den gröna sektorns utveckling och som kommer att
              vara en viktig faktor för hela klimatomställningen. Som vi i utskottet
              känner till är det ganska vaga planer från kommissionen än så
              länge, men det kommer att klarna med tiden. Jag ser fram emot
              att följa diskussionerna, för det här kommer att vara viktigt
              för den framtida politiken.
            </seg>
            <seg n="a2642869">
              Livsmedelskedjan har en påverkan. Det har understrukits av både
              Roger Tiefensee och Jens Holm. Det är intressant att se att det
              går att göra något här hemma åt den ökade produktionen av kraftfoder.
              Det går att ersätta det med importerad soja. Man skulle kunna
              tänka sig att avsätta lite pengar ur landsbygdsprogrammet för
              forskning kring detta.
            </seg>
            <seg n="19966ce9">
              Vi ser hur djurhållningen faller i Sverige på ett katastrofalt
              sätt. Det är viktigt att vi ser till att få incitament att öka
              den.
            </seg>
            <seg n="f31ed808">
              Det sista som också är viktigt är att minska vårt avfall. Det
              är en alldeles för stor del av hushållsavfallet som är klimatpåverkande.
              Här finns ett antal saker som vi kan göra och som jag inte tror
              är så svåra att vara överens om.
            </seg>
            <seg n="36e48a25">
              Däremot säger oppositionen att vi ska påverka kommunerna och
              säga till dem att nu ska det vara köttfria dagar och man ska äta
              på det ena och inte på det andra sättet. Det där ligger inte så
              mycket för oss kristdemokrater som är lite av politikens gränspolis.
            </seg>
            <seg n="e132150b">
              Subsidiaritetsprincipen måste gälla. Sedan är det givetvis fritt
              fram för de lokala politikerna att ta vilka beslut de vill. Som
              Jens Holm sade har man i Örebro tagit ett beslut när det gäller
              köttfria dagar, medan man i Täby har tagit ett annat. Det är inget
              som vi här i riksdagen ska styra över, utan det är upp till var
              och en att bestämma hur man vill äta. Det är den enskilde som
              får ta det beslutet.
            </seg>
            <seg n="a0f82f3f">
              Det intressanta är också att köttkonsumtionen har ökat mycket
              i Sverige. Det är bra på ett sätt, men det beklagliga är att en
              väldigt stor del, 80 procent, av den konsumtion som är i restauranger
              och offentlig verksamhet är importerad. Där har vi kanske ett
              problem, men genom miljö- och klimatmärkningar kan man säkert
              komma till rätta med det. Ett annat sätt att äta klimatsmart kött
              är att äta vilt: änder, rådjur, älg med mera.
            </seg>
            <seg n="3657860f">
              Fru talman! Slutligen vill jag prata lite grann om transportsektorns
              miljöpåverkan. Den är påtaglig, och det är väldigt viktigt att
              få in både flyget och båttrafiken i den internationella utsläppshandeln.
              För den vägbundna trafiken måste man ställa sig frågan: Ska vi
              sluta köra bil eller ska vi göra bilparken grön? Det kanske är
              rätt så bra att vi ändå investerar i motorvägar, för vad ska vi
              annars köra på dem om inte de här klimatsmarta bilarna i framtiden?
            </seg>
            <seg n="a5a27f16">
              Alliansregeringen har som målsättning att 2030 ha en fossiloberoende
              fordonspark. Det tar 15 år att konvertera och komma dit, och därför
              måste vi börja redan nu. Det sker i samarbete med forskning och
              näringslivet. Där läggs mycket pengar, 1 miljard, vilket redan
              har sagts. Vi måste ställa långsiktiga krav och ge tillfälliga
              stimulanser för gas- och elbilar.
            </seg>
          </u>
          <note n="cf27efe7">
            Med dessa ord yrkar jag avslag på samtliga motioner och bifall
            till förslaget i betänkandet.
          </note>
          <u who="Q5559774" xml:id="i-4ee5b2ba5b842bde-0" n="812d2dc0" prev="i-3687a86e6acf6bec-0">
            <seg n="a6757083">
              (Applåder)
            </seg>
          </u>
          <note type="speaker" n="a3298127">
            Anf. 122 JAN LINDHOLM (MP):
          </note>
          <u who="Q5956750" xml:id="i-3d35d2ee878645cc-2" n="05df7c6f">
            <seg n="c0116d1a">
              Fru talman! Jag vill börja med att säga att jag instämmer i det
              Roger Tiefensee sade, att det är nog mer som förenar än som skiljer
              när det gäller synen på hur viktigt det är att jobba med klimatfrågorna.
            </seg>
            <seg n="9f20b24f">
              Men sedan tycker jag att han smiter ifrån. Han pratar om betande
              djur i ekhagar. Då har man inte förstått att det kött som finns
              på marknaden faktiskt är en industriprodukt. Det är nog inte så
              dumt att ingenjörer tittar på det.
            </seg>
            <seg n="cd0be40b">
              Att påstå att en kilometerskatt skulle vara korkad politik visar
              också att man inte har särskilt mycket kunskap, så det kanske
              behövs lite mer ingenjörskonst där. Slitaget från en enda långtradare
              som kör förbi på vägen motsvarar 70 000 personbilar. Om man nu
              menar allvar med, som alliansföreträdarna här har sagt, att det
              är de som skapar kostnaderna som ska betala, så har man väldigt
              långt kvar. Då är det korkat att säga nej till kilometerskatt.
            </seg>
            <seg n="6438d1ad">
              Vi har hört företrädare för regeringspartierna stå här och slå
              sig för bröstet och säga att vi har världens mest ambitiösa klimatpolitik.
              Det tror ni, och det finns några ministrar på andra sidan vattnet
              som också tror det, men det finns ju inga andra som anser det.
              Alla oberoende, självständiga, fristående bedömare delar inte
              den uppfattningen, utan där konstaterar man att Sverige sedan
              den här regeringen tog över har rasat från en tätposition till
              en ganska medioker position långt ned bland västvärldens industriländer.
              Det är sorgligt med den utvecklingen. Men det var inte det här,
              fru talman, som jag skulle prata om, utan någonting helt annat.
            </seg>
            <seg n="2ace4834">
              Fru talman! Det talas väldigt mycket i dag, här i kammaren också,
              om klimatet. Då kan man undra vad det är. Tyvärr pågår det en
              systematisk desinformation som är riktad till våra medborgare
              där man bland annat blandar ihop klimat och väder, som redan har
              nämnts här.
            </seg>
            <seg n="46a81385">
              I går till exempel spreds väldigt brett i medierna ett budskap
              om att den här vintern har varit rekordkall. Då passade man på
              att påpeka att även de två senaste vintrarna har varit rekordkalla.
              Sådan information kan faktiskt få en del människor att tro att
              global warming är en bluff. Det finns ju krafter som försöker
              driva tesen att det inte pågår någon klimatförändring eller uppvärmning.
              Därför tycker jag att det nästan är lite oansvarigt att medierna
              inte samtidigt påpekar att den genomsnittliga globala temperaturen,
              om man tittar på hela jordens världshav och atmosfär, faktiskt
              slog rekord 2010.
            </seg>
            <seg n="9bb4166d">
              När man pratar om klimat måste man förstå att det handlar om
              långsamma förlopp i förhållande till vår mänskliga tideräkning.
              I förhållande till den genomsnittliga temperaturen under hela
              vårt förra århundrade, hela 1900-talet om man mäter just den samlade
              atmosfären och havens massa har alltså 2010 legat drygt en halv
              grad högre än snittet för förra århundradet.
            </seg>
            <seg n="eeb76487">
              Det är klart att det är variationer mellan årstiderna, även om
              de är små. Det finns enstaka år och det finns enstaka månader
              som sticker ut, men det är väldigt tydligt, vår planet håller
              sakta på att bli varmare. Ingen borde faktiskt längre förneka
              detta.
            </seg>
            <seg n="767495c2">
              Att värma ett helt jordklot kräver självfallet enorma mängder
              energi. Det tar naturligtvis väldigt lång tid. Det vet var och
              en som kokar i en stor kastrull jämfört med i en liten. Ju större
              volym, desto längre tid tar det om man har samma spis. Den kokare
              som vi talar om i det här sammanhanget är solen som bestrålar
              vår jord med mer än tio tusen gånger mer energi per dygn än det
              som hela mänskligheten omsätter. Det handlar om stora mängder.
            </seg>
            <seg n="7c693687">
              Eftersom vår planet har förändrat sina egenskaper över hela sin
              livslängd när det gäller det kemiska energiflödet mellan jorden
              och omvärlden har naturligtvis förhållandena för vad som absorberas
              och reflekteras varierat över tid. Det har aldrig rått någon sorts
              konstant tillstånd utan det har alltid varit små variationer av
              olika slag.
            </seg>
            <seg n="43f67e8d">
              Enligt de mest tillförlitliga mätningar som vi har från National
              Oceanic and Atmospheric Administration har halten av klimatgaserna
              ökat i vår atmosfär i mer än hundra år. Ökningstakten ligger under
              de senaste åren på lite drygt 2 ppm per år.
            </seg>
            <seg n="581b8e46">
              Vi har nu alltså passerat 291,19 ppm, vilket egentligen är mer
              än 100 ppm för mycket. Med den ökningstakten kommer vi vid nästa
              val, 2014, förmodligen att ha passerat 400 ppm. Säkert är det
              många av er som har hört talas om 350-målet, men det handlar egentligen
              bara om att undvika en sorts katastrofsituation. Det handlar inte
              om att försöka bevara vår planet eller vår verklighet på ett sådant
              sätt att den fungerar för det vi är anpassade till. Då borde målet
              åtminstone ligga under 300.
            </seg>
            <seg n="9b441513">
              De flesta verkar inte heller förstå att temperaturförändringarna
              går väldigt mycket långsammare än förändringarna i atmosfären.
              Ett slående exempel på sådana kunskapsluckor kunde man höra i
              dag på morgonen på nyheterna då en journalist förklarade att koldioxidhalten
              ökar på grund av den globala uppvärmningen. Har ni hört något
              så tokigt? Hur ska vanliga människor kunna förstå hur klimatsystemet
              fungerar när medierna sprider sådan okunskap. Det är precis tvärtom.
              Det är klimatgaserna som orsakar de nya villkoren och därigenom
              också en förändrad temperatur. Det är så att säga inte uppvärmningen
              som är hotet utan det är atmosfärförändringen som är problemet.
            </seg>
            <seg n="2ea6d7d2">
              De flesta vet förmodligen inte att om vi kunde frysa nivån av
              klimatgaser i atmosfären på dagens nivå skulle jordens temperatur,
              när temperaturändringen har planat ut på den temperaturnivå som
              motsvarar de egenskaper som den atmosfär har som vi redan har
              skapat, förmodligen hamna på en temperaturhöjning på något mer
              än 2 grader i förhållande till den förindustriella tiden, som
              vi brukar utgå från. Då kanske vi på ett hår när skulle kunna
              klara oss från en total systemförändring av den globala vädermekanismen.
            </seg>
            <seg n="136385f9">
              Nu är det så att forskarna blir mer och mer osäkra på om de globala
              hydrologiska, ekologiska och biologiska systemen verkligen klarar
              höjningen på 2 grader så man har börjat prata om 1,7 grader.
            </seg>
            <seg n="937c1dc1">
              Hur ska vi då bära oss åt för att ökningen av klimatgaserna i
              atmosfären inte ska fortsätta? Det finns ju inte någon spak någonstans
              som man kan dra i för att stoppa de här utsläppen. Så är det inte.
            </seg>
            <seg n="17c3bd8e">
              Det är mot den här bakgrunden som mina förslag i motionerna 218
              och 269 ska läsas. Det är den verkligheten som gäller. Det finns
              väldigt mycket okunskap. Personer resonerar på det märkliga sättet
              att nu har mänskligheten förbrukat ungefär hälften av de fossila
              lagren och släppt ut dem i form av koldioxid i atmosfären, när
              vi har förbränt dem och använt dem, och det har resulterat i en
              temperaturökning på ungefär 0,7 grader. Då kanske det inte är
              så farligt att ta resten. Det skulle väl ge 1 ½ grad eller något
              sådant. Det betyder bara att man inte har förstått hur klimatet
              och energiströmmarna mellan jorden och världsrymden fungerar.
            </seg>
            <seg n="b54f993f">
              Det handlar ju om system som ska nå en fysisk jämvikt genom att
              temperaturstegringen så småningom planar ut på en nivå som beror
              på de villkor som den här atmosfären, jordens yta så att säga
              mot världsrymden, ställer. Det där tar kanske hundra år.
            </seg>
            <seg n="07101491">
              Då kan man fråga: Har vi rätt, bara för att vi kanske hinner
              dö innan det här händer, att fortsätta fylla på atmosfären så
              att energiutbytet med världsrymden blir snett fördelat mellan
              in- och utstrålning, mellan absorption och reflexion, så att hela
              klimatsystemet löper amok. Har vi rätt att göra det?
            </seg>
            <seg n="39ab8a76">
              Jag tycker att den som har barnbarn borde tänka om. Det är ingen
              rolig värld som vi lämnar över om vi fortsätter att fylla atmosfären
              med klimatgaser. Under den miljon år ungefär som vi kan blicka
              bakåt i tiden med ganska stor vetenskaplig säkerhet och fastställa
              hur atmosfärens sammansättning har sett ut vet vi att den aldrig
              har varit ens i närheten av den sammansättning den har i dag.
              Det är också därför som forskarna har så oerhört svårt att bedöma
              hur förändringarna för livet på vår jord skulle kunna riskera
              att bli med den förändring av atmosfären som vi redan har på lång
              sikt.
            </seg>
            <seg n="b8246c40">
              Nu går det att tvätta atmosfären. Det är det mina motioner handlar
              om. Det går att tvätta den på klimatgaser utan att använda en
              massa osäker, komplicerad och riskabel högteknologi. Metoden heter
              biokol. Man kan också, som det står i betänkandet, läsa om det
              på till exempel Uppsala universitets hemsida. Där bedriver man
              en del forskning på det här området.
            </seg>
            <seg n="1b0945a0">
              Jag ska inte trötta ut er med själva tekniken. Det är en väldigt
              enkel teknik egentligen. Man tar restprodukten och arbetar in
              den i marken. Resultatet är att man plockar koldioxid ur atmosfären,
              man stoppar ned kol i marken och får alltså en jordbruksmark som
              är mer produktiv och som dessutom är mindre känslig för de extrema
              väderleksförändringar som vi kan räkna med, speciellt torka blir
              betydligt mindre problematisk.
            </seg>
            <seg n="cdbb0034">
              Till skillnad från koldioxidlagring i djuphålor vet man ganska
              väl vad biokolmetoden innebär när det gäller lagringstider. Den
              skapar en sorts tusenårscykel. Det är också en finurlig sak, för
              det är ett biologiskt och ganska trögt system man då skaffar.
              Det menar jag är väldigt bra för oss människor, vi som är så pass
              inkapabla att ta beslut. Vi är beslutsinkapabla människor har
              jag skrivit i mitt manus. Vi reagerar ju först när krisen redan
              är här i stället för att reagera på den kunskap som vi faktiskt
              har haft väldigt länge. Det är märkligt att vi inte bryr oss om
              vad vi faktiskt vet.
            </seg>
            <seg n="7d55c466">
              Med de här koldioxidlagren i djupförvar kan det faktiskt vara
              så, det vet vi inte, att de helt plötsligt kan börja läcka så
              att de på några år släpper ut årtiondens deponier. Hur ska vi
              hantera det? Den typen av teknik passar inte oss människor, lika
              lite som kärnkraften, för vi har varken beslutsförmågan eller
              handlingskraften att faktiskt klara sådana förändringar. Det är
              mycket enklare att ha naturen med sig än att ha den mot sig.
            </seg>
            <seg n="fed220e7">
              Biokolmetoden är faktiskt det enda ekonomiskt försvarbara sätt
              som vi känner till i dag för att möta den klimatförändring som
              vi redan ser och som sakta ökar.
            </seg>
            <seg n="6546531b">
              Jag menar att människan är förblindad av oljans maskiner och
              snabba pengar. Det är lättköpt lyx, men ack så kortvarig. Några
              få generationers misstag kanske gör framtiden outhärdlig för kommande
              generationer. Vi har ont om tid och måste börja nu.
            </seg>
            <seg n="ee0ff649">
              Utskottet avstyrker förslagen med motiveringen att forskning
              pågår. Jag tycker inte att det räcker. Politiken kan inte gömma
              sig bakom den typen av floskler. Vi står inför viktiga vägval.
              Som ett rikt och väldigt lyckligt lottat land med en liten befolkning
              på en stor yta och goda förutsättningar på många andra sätt måste
              vi ta vårt ansvar och gå före, som många har sagt här. Men då
              ska man också vilja göra det. Det borde vara vi och inga andra
              som visar vilka lösningar som är möjliga.
            </seg>
            <seg n="227dbf8d">
              Våra universitet och forskningsråd sitter på ungefär 12 miljarder
              i outnyttjade forskningsmedel det hörde vi för några veckor sedan
              och behoven är samtidigt oändliga. Jag tycker att det är politikens
              ansvar att nu peka med hela handen och bygga pilotanläggningar
              för biokol och köra dem i kanske tio år och sedan utvärdera dem.
              Det kan definitivt inte bli sämre än att sitta på sin bak och
              hoppas på några mirakel.
            </seg>
            <seg n="e64840af">
              Det visar sig kanske att djupgaslagring är möjlig i viss skala,
              och det visar sig kanske att det går att hitta system att bemästra
              den osäkerhet som den tekniken bär med sig. Jag är egentligen
              väldigt besviken på att Sveriges riksdag inte vågar ge den enorma
              kompetens som vi har på det här området i Sverige tillräckligt
              med moraliskt och ekonomiskt stöd för att vi ska kunna få praktik
              av den kunskapen så fort som möjligt. Jag tror tyvärr att det
              är så illa att riksdagen, precis som de flesta i vårt land, ännu
              inte riktigt har förstått vidden av förändringen av vår atmosfär.
            </seg>
            <seg n="3f38c335">
              Jag är inte klimatforskare. Jag är inte ens meteorolog. Jag är
              bara en simpel ingenjör, och ändå fattar jag faktiskt att vi har
              skapat en atmosfär vars fysiska balanspunkt innebär en helt ny
              värld. Jag vill inte att mina barn ska behöva tampas med den verkligheten.
              Jag vill helst att de ska få bättre förutsättningar än vår generation
              har haft, men det kan vi ju glömma. Så kommer det inte att kunna
              bli, men vi kan åtminstone göra våra barnbarns framtid lite mindre
              problematisk med hjälp av biokolmetoden.
            </seg>
          </u>
          <note n="254b0827">
            Överläggningen var härmed avslutad.
          </note>
          <note n="88510ce4">
            14 § Utdelning av livsmedel till de sämst ställda i unionen m.m.
            en samlad marknadsordning
          </note>
          <note n="7f3d3b07">
            Föredrogs
          </note>
          <note n="c443d9e3">
            Andre vice talmannen konstaterade att ingen talare var anmäld.
          </note>
          <note n="926f12e7">
            15 § Associationsrättsliga frågor m.m.
          </note>
          <note n="7f3d3b07">
            Föredrogs
          </note>
          <note type="speaker" n="be644a24">
            Anf. 123 HANNAH BERGSTEDT (S):
          </note>
          <u who="unknown" xml:id="i-561e18c34fae39ab-0" n="44330f0b">
            <seg n="596b9513">
              Herr talman! Socialdemokraterna har två reservationer, men för
              att vinna tid yrkar jag bifall till reservation 1 rörande könsfördelning
              i bolagsstyrelser.
            </seg>
            <seg n="b64fb7a9">
              År 2009 stod jag i den här kammaren för att debattera associationsrätten
              och bolagsstyrelsernas sammansättning. I grunden handlar det här
              om att i framtiden säkra de svenska bolagsstyrelsernas utveckling
              av kompetens och fylla den med viktiga erfarenheter från såväl
              kvinnor som män.
            </seg>
            <seg n="251d4fff">
              Fortfarande ger samhället olika förutsättningar utifrån kön och
              ger därför olika erfarenheter till kvinnor och män. Det är en
              viktig kunskap som i dag går förlorad hos de svenska bolagsstyrelserna
              där könsfördelningen i dag är mer än undermålig.
            </seg>
            <seg n="cffdbe9f">
              Ska vi då inte låta bolagen ordna det här själva? När de inser
              vilket hinder den där kompetensförlusten innebär för deras utveckling
              och konkurrenskraft kommer de ju själva att börja inse problemet
              och vidta åtgärder.
            </seg>
            <seg n="70a399e4">
              Herr talman! När den tidigare, socialdemokratiska regeringen
              började tala om lagstiftning på området började initiativ tas
              och utvecklingen gick framåt. Med den borgerliga regeringen försvann
              pressen, då denna regering inte anser att lagstiftning är ett
              alternativ för att råda bot på det här problemet. Invanda mönster
              är svåra att bryta. Det vet den som har försökt att bryta en bana
              vilken som helst. Under många år har svenska bolag kvoterat in
              män i sina styrelser, och vi har inte råd att låta det här fortgå.
            </seg>
            <seg n="775e3f0e">
              Jag nämnde tidigare att jag debatterade det här i kammaren för
              två år sedan. Då sade representanter för regeringen att det är
              bolagens sak att sköta det här själva och att det kommer att hända
              av sig självt. Men vad har hänt sedan dess? Förändringarna kan
              sägas vara marginella, 0,3 procent, det vill säga 3 promille per
              år. Det duger inte.
            </seg>
            <seg n="f2749ceb">
              Ett modernt och framtidsinriktat näringsliv tar till vara de
              erfarenheter som finns att tillgå hos såväl män som kvinnor. På
              så sätt kan Sverige ligga i framkant och utmana. Idéer kommer
              fram och utveckling sker i möten mellan olika erfarenheter.
            </seg>
            <seg n="0440d783">
              I dag hamnar vi efter. I allt fler länder har man tagit fram
              lagstiftning för att skynda på processen. Norge har framgångsrikt
              infört lagstiftning, och senast ut är Frankrike som dessutom ställer
              högre krav än de vi föreslår.
            </seg>
            <seg n="6da09793">
              Jag ställer mig frågan: Är det den moderatstyrda högerregeringens
              avsikt att stillasittande se på när de svenska bolagsstyrelserna
              backar in i framtiden? Ingenting händer av sig självt. För att
              uppnå förändring måste det finnas en ambition och en vilja till
              förändring. Vill inte den borgerliga regeringen öka jämställdheten
              i bolagsstyrelserna så att vi kan ta till vara den erfarenhet
              som finns hos hälften av landets befolkning?
            </seg>
            <seg n="270b16e2">
              Herr talman! Inte nog med att vi under de senaste åren backat
              in i framtiden, i Ekots lördagsintervju kunde vi höra Sverker
              Martin-Löf, som är en tung representant för näringslivet och ordförande
              för Industrivärden, prata om just det här ämnet. Ingenting i den
              intervjun underströk argumenten att bolagen kommer att sköta detta
              själva om man inte har tänkt sig att vänta 158 år. Det var de
              siffror som Ekonominyheterna presenterade 2009. Det tar 158 år
              innan vi uppnår jämställdhet i bolagsstyrelserna. Det tålamodet
              har inte jag.
            </seg>
            <seg n="7848c13a">
              Vi socialdemokrater vill se att utvecklingen börjar ta form nu.
              Därför, herr talman, vill vi socialdemokrater börja i vaggan.
              Vi vill se till att bolagsstyrelsernas valberedningar har en god
              blandning där kön är en komponent. Vi kan inte stillasittande
              se på när hälften av landets befolkning år efter år utkvoteras.
              Detta ska vara ett stöd och en hjälp för att uppnå målet att 40
              procent av respektive kön ska finnas i våra bolagsstyrelser för
              att tillgodose det behov av kompetens och utveckling som krävs
              för att möta framtidens utmaningar.
            </seg>
          </u>
          <note n="841aeb09">
            I detta anförande instämde Yilmaz Kerimo, Katarina Köhler, Carina
            Ohlsson och Meeri Wasberg (alla S) samt Amineh Kakabaveh (V).
          </note>
          <note type="speaker" n="ac3fee47">
            Anf. 124 AMINEH KAKABAVEH (V):
          </note>
          <u who="Q3675519" xml:id="i-d74a9eed446cf8df-0" n="1533d5aa" next="i-2228430ba0fd2369-0">
            <seg n="b5dac043">
              Herr talman! Vi i Vänsterpartiet lyfte upp frågan om kvotering
              i bolagsstyrelsen i en motion 2006. Vi föreslog att riksdagen
              skulle begära att regeringen skulle lägga fram ett förslag till
              en ändring av aktiebolagslagen som innebar att minst 40 procent
              av vartdera könet skulle vara representerat i börsnoterade aktiebolags
              styrelser samt i statligt och kommunalt ägda aktiebolags styrelser.
            </seg>
          </u>
          <note n="2268cb38">
            I maj 2006 presenterade Catarina af Sandeberg utredningen Könsfördelning
            i bolagsstyrelser , Ds 2006:11. I utredningen konstaterades bland
            annat att regler om könsfördelning i bolagsstyrelser inte står
            i strid med regeringsformens eller Europakonventionens skydd för
            äganderätten.
          </note>
          <u who="Q3675519" xml:id="i-2228430ba0fd2369-0" n="1533d5aa" prev="i-d74a9eed446cf8df-0">
            <seg n="2a038564">
              Regler som skulle strida mot näringsfriheten förelåg inte. Därför
              föreslås i utredningen att aktiemarknadsbolagen och de helägda
              statliga aktiebolagen bör omfattas av en lagstiftning som åstadkommer
              en jämn könsfördelning i bolagsstyrelserna. Detta konstateras
              i Ds 2006:11 s. 17. I lagförslaget är fördelningen på minst 40
              procent av varje kön ett närmevärde med vissa avvikelser, till
              exempel om styrelsen består av tre eller åtta medlemmar.
            </seg>
            <seg n="282148b4">
              I går kunde vi ta del av EU-kommissionens missnöje över utvecklingen
              i bolagsstyrelserna inom Europeiska unionen. Bara en av tio styrelseledamöter
              i EU är kvinna och andelen ökar med snigelfart, menar kommissionens
              vice ordförande Viviane Reding. I en debattartikel i Dagens Industri
              hotar Reding att införa kvotering från 2012 om inte företagen
              skärper sig.
            </seg>
            <seg n="379a7202">
              Herr talman! Det är långt kvar till jämställdhet i Sverige. Tyvärr
              har de borgerliga partierna alltid varit motståndare till att
              lagreglera könsfördelningen i bolagsstyrelser. Man menar att problemet
              kommer att lösas av marknaden i takt med att fler kvinnor rekryteras
              till ledande befattningar inom näringslivet. Den borgerliga regeringen
              hade inte ens tillträtt när den blivande statsministern uttalade
              att det inte kommer på fråga att lagstifta i enlighet med det
              lagförslag som presenteras i den tidigare nämnda departementsserien.
            </seg>
            <seg n="a9f4c3dc">
              Vi var djupt oroade över vad den borgerliga regeringens politik
              kunde få för konsekvenser för jämställdheten inom näringslivet
              och för jämställdheten i samhället. I dag kan vi konstatera att
              det skett en backlash för jämställdheten inom många områden i
              samhället, inom familjen och inte minst i näringslivet. Västerpartiet
              kan konstatera att styrelseposterna till övervägande del upptas
              av män, trots att det skett en liten ökning av antalet kvinnor
              i börsbolagens styrelser de senaste åren.
            </seg>
            <seg n="93bb4bce">
              Herr talman! De borgerliga partierna bortser från att kvinnor
              på alla nivåer inom arbetslivet slår i det så kallade glastaket,
              det vill säga att de i bästa fall stannar på en mellanchefsposition.
              När det gäller chefstjänster i såväl privata som offentligt ägda
              företag är det fortfarande personal- och informationschefsposterna
              som upptas av kvinnor medan de så kallade tunga posterna som har
              med finans, juridik och IT att göra alltjämt är manliga domäner.
            </seg>
            <seg n="4beecd62">
              Herr talman! Halva mänskligheten består av kvinnor och därmed
              hälften av alla potentiella kunder som kan tänkas köpa de produkter
              och tjänster som bolagen tillhandahåller. Att kvinnor inte skulle
              ha något att tillföra vid utvecklingen och utformandet av dessa
              produkter, som de i slutändan förväntas konsumera, är helt oacceptabelt,
              liksom att det inte skulle finnas tillräckligt många kvinnor som
              är kompetenta att inneha styrelseuppdrag.
            </seg>
            <seg n="ca803f4b">
              Vänsterpartiet och Socialdemokraterna menar att bolagen fått
              god tid på sig att själva försöka komma till rätta med problemet
              med mansdominerade styrelser. Det har snart gått två decennier
              och nästan inga eller otillräckliga initiativ har tagits från
              näringslivets sida för att ändra den rådande ordningen. Därför
              kräver vi kraftfullare åtgärder mot mansdominansen i bolagens
              styrelser. Det handlar inte längre om ett val mellan lagreglerad
              kvotering eller ej utan om vilka kvoter som är önskvärda.
            </seg>
            <seg n="0f7d3d43">
              Vi kräver att regeringen återkommer med förslag till ändring
              av aktiebolagslagen innebärande att minst 40 procent av vartdera
              könet ska vara representerat i börsnoterade aktiebolags samt statligt
              och kommunalt ägda aktiebolags styrelser. Därmed yrkar jag bifall
              till reservation 1 i detta betänkande.
            </seg>
          </u>
          <note type="speaker" n="5e0185f2">
            Anf. 125 MAGDALENA ANDERSSON (M):
          </note>
          <u who="Q4935870" xml:id="i-503ce4109fab4a68-0" n="7aa064f1">
            <seg n="01d1f996">
              Herr talman! Alliansen vill ha ett regelverk som gör det möjligt
              för så många som möjligt att våga ta steget från dröm till verklighet,
              från idé till företagande, från småföretagare till större, från
              singelföretagare till en med anställda. Vi vill att det ska vara
              enkelt, lönsamt och roligt att driva företag. Och vi arbetar målmedvetet
              för att göra det möjligt för människor att förverkliga sina livsdrömmar.
              Då krävs det att vi undanröjer hinder i regelverken, att vi tar
              bort krångel, byråkrati och höga kostnader.
            </seg>
            <seg n="a06658ba">
              Herr talman! Så många som en tredjedel av de motioner som i dag
              behandlar regelverk för olika företagsformer handlar om kvotering
              av kvinnor i bolagsstyrelser. Det har oppositionen också talat
              om i dag. Det är en fråga som ständigt återkommer både i riksdagsdebatter
              och i medierna. Från De rödgröna ställs upprepade krav på kvotering,
              och frågan måste därför ställas: Ska politiker bestämma vilka
              personer ett företag ska ha i sin styrelse?
            </seg>
            <seg n="c5d5475d">
              Det vill Socialdemokraterna, Vänstern och Miljöpartiet. De vill
              tvinga företag att komponera sin styrelse utifrån ett könsperspektiv
              där minst 40 procent av posterna ska innehas av kvinnor. Man är
              beredd att, utan personligt ansvar, ta över beslutsmakten från
              företagens ägare och tror uppenbarligen dessutom att vi alla därefter
              kommer att vandra lyckliga på den jämställda salighetens ängar.
            </seg>
            <seg n="96b44872">
              Mitt och Alliansens svar på dessa krav är nej. Skälen är flera.
              För det första är tvång ett överlägset maktmedel, det kan vi hålla
              med om, men det är inte överlägset när det gäller att få harmoni
              och konsensus. Tvång och piskor ger aldrig en winwin-situation.
              Det får man bara när alla parter är överens om att man gjort en
              bra överenskommelse.
            </seg>
            <seg n="e64b4397">
              För det andra är kvotering ett dubbelt budskap till de kvinnor
              som blir invalda i en styrelse. Många stolta, starka och kompetenta
              kvinnor kommer att ifrågasätta om deras plats är ett resultat
              av politiska beslut i stället för vad företaget ser som värdefullt
              och berikande.
            </seg>
            <seg n="dc4d2aac">
              För det tredje bör politikerna sopa rent framför egen dörr innan
              man ens överväger att fatta beslut på andras arenor. Med det menar
              jag de bolagsstyrelser som politikerna äger kraft att besluta
              om. Som exempel kan jag nämna att förra året hade kommunala bolag
              25 procent kvinnliga ledamöter i sina styrelser. 12 procent av
              bolagen hade kvinnor som ordförande trots hundraprocentigt inflytande
              från politiken. Så ser det ut i dag.
            </seg>
            <seg n="f3579054">
              För det fjärde har ett företag och dess ägare, vad man än tycker
              om det, rätt att fatta korkade beslut. Självklart är det bra med
              blandade kompetenser och erfarenheter i alla ledningar. Det finns
              dessutom forskning som visar att om man har kvinnor på ledande
              poster i bolagsstyrelser innebär det mervärden för företagen,
              såsom ökad vinst, och det borde väl tilltala de flesta företagsägare.
              Fler borde inse det. Men rätten att fatta bra eller dåliga beslut
              har i sista hand bolagets ägare och de som är valda att leda det.
            </seg>
            <seg n="4c60b3bc">
              För det femte, herr talman, arbetar vi hårt i Sverige för att
              synliggöra vårt land som en kunskapsnation. Då håller inte den
              omvända ordningen där könet i stället för kunskapen ska vara i
              centrum, där den inkvoterade tar plats framför någon som dessutom
              kanske, kanske inte, hade bättre kunskap, men det vet man inte.
            </seg>
            <seg n="0c2fba3a">
              För det sjätte finns det principiella grundläggande skäl mot
              kvotering. Själva tanken att ägarna till ett företag inte själva
              ska ha beslutsrätt i frågor som rör ägande och styrelseförhållanden
              är frånstötande. Det går emot fundamentala hörnstenar i vår syn
              på äganderätten.
            </seg>
            <seg n="ecf531dd">
              Herr talman! Jämställdhet handlar om något helt annat. Det handlar
              om att ha likartade livschanser oavsett kön. Att särbehandla individer
              med hänvisning till vad som sägs vara bra för hela kollektivet
              är inte ett synsätt som vare sig respekterar eller skapar större
              utrymme för kvinnor. Det skapar en offerstämpel som många inte
              vill identifiera sig med. Jag är övertygad om att den övervägande
              andelen av Sveriges många starka kvinnor tar hellre plats i en
              styrelse som ett resultat av egen kompetens än för att det är
              PK, det vill säga politiskt korrekt.
            </seg>
          </u>
          <note n="140d634a">
            Herr talman! Jag avslutar mitt anförande med att yrka bifall
            till utskottets förslag i betänkandet och avslag på reservationerna.
          </note>
          <note type="speaker" n="252742f2">
            Anf. 126 JAN LINDHOLM (MP):
          </note>
          <u who="Q5956750" xml:id="i-3d35d2ee878645cc-3" n="05df7c6f">
            <seg n="e14f9023">
              Herr talman! Civilutskottets betänkande 15 är ett renodlat motionsbetänkande.
              Av de 14 yrkanden som tas upp härrör fyra från motioner som inlämnats
              av medlemmar i mitt parti, Miljöpartiet.
            </seg>
            <seg n="75424040">
              Avsikten var att Miljöpartiet skulle ha deltagit som reservant
              i betänkandets första reservation, och vi skulle enligt planerna
              faktiskt ha haft ytterligare två reservationer från Miljöpartiet
              i betänkandet. Men på grund av sent förhinder vid justeringstillfället
              kunde tyvärr ingen miljöpartist närvara, vilket alltså är orsaken
              till att vi inte står med som reservanter i betänkandet.
            </seg>
            <seg n="008f00aa">
              Det hindrar emellertid inte att jag ändå yrkar bifall till reservationen
              om könsfördelning i bolagsstyrelser, reservation 1. Den reservationen
              tillstyrker bland annat Miljöpartiets motion C142.
            </seg>
            <seg n="94a11a64">
              Detta är inte första gången den här frågan behandlas i kammaren.
              Man skulle nästan kunna beteckna detta som ett slags politisk
              långbänk.
            </seg>
            <seg n="93f1e6e3">
              Vi brukar i Sverige betrakta oss lite som jämställdhetens föregångsland,
              så visst kändes det för mig som ett nederlag när Norge för tre
              år sedan införde en lag om könskvotering i bolagsstyrelser och
              vi inte hade kommit dit. Numera är det inte bara Norge och Spanien
              som infört sådana regler, utan även Frankrike har lagstiftat om
              liknande regler. Det känns som att vi halkat efter rätt rejält.
              I Frankrike omfattar lagstiftningen ca 2 000 börsnoterade företag
              med minst 500 anställda, och man har krav på att det ska finnas
              en intäktssida på minst 50 miljoner euro för att de ska omfattas
              av lagstiftningen. Man kan alltså göra på olika sätt.
            </seg>
            <seg n="7e93bcbb">
              I Sverige anser 94 procent av de tillfrågade kvinnliga styrelseledamöterna
              i en studie att orsaken bakom det låga antalet kvinnor i styrelserna
              är att männen kvoterar in män. 84 procent av de tillfrågade kvinnorna
              ansåg dessutom att valberedningarna gjorde alldeles för lite för
              att bryta det mönstret.
            </seg>
            <seg n="817d9377">
              Visst ökar andelen kvinnor i de börsnoterade bolagens styrelser,
              men det går mycket sakta. Den senaste siffran jag hittat är att
              man nu nått 16,7 procent i de börsnoterade bolagen i Sverige.
              Det är något bättre än nivån i Frankrike, där man ligger på 15
              procent. Med den ökningstakten, som nu är under 1 procent, tar
              det orimligt lång tid innan målet nås att det underrepresenterade
              könet i det här fallet kvinnor ska ha minst 40 procent av platserna
              i bolagsstyrelserna. Därför finns det verkligen anledning att
              vidta politiska åtgärder.
            </seg>
            <seg n="1d47d4e6">
              Man kan också notera att det är bara 14,4 procent av de registrerade
              börsbolagen som har en kvinnlig vd. Miljöpartiets bestämda uppfattning
              är att svenskt näringsliv förlorar på att detta manliga revir
              bibehålls. Det kan orimligt vara så att de bästa rekryteras till
              dessa så viktiga uppdrag när halva befolkningen i stort sett är
              utesluten från möjligheten att komma dit enbart på grund av sitt
              kön.
            </seg>
            <seg n="2dff60e1">
              Den som menar allvar med att värna om Sveriges framtid borde
              därför rösta för reservationen om kvotering till bolagsstyrelser.
              Nu sitter ju inte alla ledamöter här, men de lyssnar väl på debatten
              på något annat sätt. Jag hoppas att det finns några som vågar
              sticka ut hakan och ta upp kampen för kvinnornas lika rätt här
              i vårt land.
            </seg>
            <seg n="4f3b87c0">
              De kvinnor som motsätter sig kvotering Magdalena Andersson tog
              ju upp detta och som gömmer sig bakom formuleringar om att det
              skulle vara förnedrande att kvoteras in har faktiskt inte stöd
              för det i praktiken. Undersökningar visar att de kvinnor som rekryterats
              jag talar om Norge och Spanien, där man har lite längre erfarenhet
              av detta för att klara kvoteringskrav är mycket nöjda med sin
              position som andra styrelseledamöter.
            </seg>
            <seg n="98632002">
              Den argumentation som vi har hört från regeringssidan fokuserar
              mycket på de konstiga begreppen äganderätt och kön. Vad är det
              som är så konstigt? Får du göra precis vad du vill med din bil?
              Får du göra precis vad du vill om du äger en båt? Äganderätten
              är faktiskt begränsad på olika sätt. Vad är det som säger att
              just bolagens ägare ska ha den exklusiva rätten att bestämma och
              att det inte ska vara okej att kvotera in kvinnor?
            </seg>
            <seg n="57f4d93e">
              Det finns massor med regler som är kopplade till äganderätten
              på olika sätt, och jag förstår inte varför äganderätten just i
              det här fallet skulle vara så speciell. Jag förstår inte heller
              rädslan för en reglering. Vi reglerar ju massor med saker i samhället.
              Varför skulle kön vara ett så konstigt begrepp? Jag förstår faktiskt
              inte argumentationen.
            </seg>
            <seg n="503ce626">
              Vi skulle egentligen ha haft två reservationer till, nämligen
              om motionsförslag som syftar till att utveckla det som i omvärlden
              brukar kallas något i stil med socialt företagande. Det har vi
              miljöpartister motionerat om. Vi tycker att det är ett område
              där det behövs en utveckling. Jag hoppas att ni som representerar
              regeringen ändå tar till er de idéer som finns i dessa motioner.
              Med den politik som nu förs hamnar fler och fler människor utanför
              hela tiden. Om man inte utvecklar de sociala företagen tror jag
              att det är risk för att många fler hamnar i ekonomiska problem
              och får det svårt.
            </seg>
          </u>
          <note n="9b2113e9">
            I detta anförande instämde Amineh Kakabaveh (V).
          </note>
          <note type="speaker" n="8c506ba6">
            Anf. 127 JAN ERTSBORN (FP):
          </note>
          <u who="Q5718617" xml:id="i-a9df3809864db6a2-0" n="06644d0a">
            <seg n="a3e7bc2b">
              Herr talman! Intresset för associationsrätt är väl inte överdrivet
              stort bland riksdagsledamöterna, i varje fall inte den här hösten,
              för antalet motioner var inte särskilt många och punkterna i vårt
              betänkande inskränker sig till sju. Börjar man sedan titta på
              vad som skiljer partierna åt ser man att det är i huvudsak en
              fråga.
            </seg>
            <seg n="afe32979">
              Det finns dock en reservation även beträffande franchising, och
              den skulle jag vilja kommentera med att det där enligt de uppgifter
              som kommer mig till handa inom näringslivet inte finns något behov
              av att göra det som föreslås i reservationen. Det är i varje fall
              inget prioriterat att se över den lagstiftningen. I huvudsak fungerar
              den väldigt bra. Det ser vi också på en väldig massa företag som
              i dag arbetar med franchisingsystemet mycket framgångsrika företag
              till och med.
            </seg>
            <seg n="aabc6f1a">
              Den fråga som har debatterats mest av föregående talare är den
              om könsfördelningen i bolagsstyrelser, och då tänker vi alla naturligtvis
              på de börsnoterade bolagens styrelser. Låt mig gärna ge oppositionen
              rätt på ett vis: Vi är nämligen inte heller nöjda med den situation
              som råder i dag.
            </seg>
            <seg n="93ecf958">
              Det är dåligt arbete inom valberedningarna i en del börsnoterade
              bolag. Det känns som att det är väldigt mycket vänskap som spelar
              in när det gäller att utse nya styrelseledamöter. Jag tror för
              min del inte att det har särskilt mycket med könet att göra utan
              snarare med de relationer som har byggts upp inom näringslivet
              genom åren.
            </seg>
            <seg n="141053af">
              När det gäller kvinnors representation i bolagsstyrelser och
              som vd i större bolag är det enligt mitt sätt att se en fråga
              som kommer att ta tid. Det har vi sett under flera år. Det kommer
              att fortsätta att ta tid. Men det kommer allt fler kvinnor fram
              på framträdande platser för varje år som går. Det ser vi på många
              olika håll.
            </seg>
            <seg n="eba38493">
              Man kan inte ta en person utan en gedigen erfarenhet och sätta
              in i styrelsen i ett börsbolag. Det krävs en hel del kunskaper
              och erfarenheter. Det är helt enkelt en fråga om tid. Men vi behöver
              också som politiker bilda opinion för att försöka förbättra situationen.
            </seg>
            <seg n="5276fd4c">
              Vi i Folkpartiet är helt överens i Alliansen om att det inte
              är en lagstiftningsfråga det handlar om. Man löser inte problematiken
              genom att lagstifta om kvotering. Jag tror för min del inte heller
              att det är så bra exempel som nu har framförts här med Norge.
              Det finns bolag som drar sig ur börsen helt enkelt inför den situationen.
            </seg>
            <seg n="61b899e5">
              Det är opinionsbildning som vi ska hålla på med för att rätta
              till detta. Det ska vi som vill ha jämställdhet mellan könen försöka
              få fram även i våra stora börsbolag.
            </seg>
          </u>
          <note n="c98d66e6">
            Herr talman! Jag stannar vid detta och yrkar bifall till förslagen
            i betänkandet och avslag på reservationerna.
          </note>
          <note n="29d7dcd5">
            I detta anförande instämde Ola Johansson (C).
          </note>
          <note type="speaker" n="a3306afa">
            Anf. 128 HANNAH BERGSTEDT (S) replik:
          </note>
          <u who="unknown" xml:id="i-561e18c34fae39ab-1" n="44330f0b">
            <seg n="0e9811ac">
              Herr talman! Nu har vi lyssnat till alliansföreträdare som talat
              bland annat om att det är viktigt att våga ta steget till företagande.
              För att våga det tror jag att det behövs inte bara regelförenklingar
              utan även förebilder. Fler kvinnor i bolagsstyrelserna skulle
              kunna vara just en sådan inspirationskälla.
            </seg>
            <seg n="8c14f124">
              Låt mig också understryka att Socialdemokraternas förslag handlar
              om 40 procent av det ena könet och inte om specifikt kvinnor.
              Just nu råkar det råda en faslig brist på kvinnor i bolagsstyrelserna.
            </seg>
            <seg n="fd87f71c">
              Det har nu förts ett resonemang om att det inte behövs lagstiftning
              och att politiken inte ska vara inne och styra. Man kan fråga
              sig: Skulle vi ens en gång ha haft kvinnlig rösträtt med det resonemanget?
              För det krävdes det hårt arbete, många års debatt och en vilja
              till förändring.
            </seg>
            <seg n="0cb12033">
              Jan Ertsborn är inte nöjd med situationen som den är. Men den
              enda åtgärd som man anser behövs är opinionsbildning. Opinionsbildningstakten
              är väldigt långsam. Med 0,3 procent, det vill säga 1 promille
              per år, kommer det att ta väldigt lång tid. Jag tycker inte att
              det är acceptabelt.
            </seg>
          </u>
          <note type="speaker" n="3bcd22f7">
            Anf. 129 JAN ERTSBORN (FP) replik:
          </note>
          <u who="Q5718617" xml:id="i-a9df3809864db6a2-1" n="06644d0a">
            <seg n="199edc16">
              Herr talman! När man tillhör det liberala partiet i riksdagen
              är man väldigt stolt att tala om kvinnlig rösträtt och den verksamhet
              som mina företrädare en gång gjorde. Men jag har väldigt svårt
              att se likheterna mellan kvinnlig rösträtt och kvinnor i börsbolagens
              styrelser. Om kvinnor hade tillräckligt med aktier skulle man
              möjligen kunna rösta fram sig själva. Det finns faktiskt den möjligheten.
            </seg>
            <seg n="729cb80c">
              Kontentan är att vi inte tycker att de som driver och äger företag
              ska vara bundna av lagregler när det gäller könskvoteringen. Det
              viktiga vid utseende av styrelseledamöter är och förblir kompetens.
              Där är jag övertygad om att den kompetensen finns hos många kvinnor.
              Den kommer att finnas hos än fler kvinnor allteftersom tiden går.
              Men vi säger definitiv nej till lagstiftning om detta.
            </seg>
          </u>
          <note type="speaker" n="6e7fb8f8">
            Anf. 130 HANNAH BERGSTEDT (S) replik:
          </note>
          <u who="unknown" xml:id="i-561e18c34fae39ab-2" n="44330f0b">
            <seg n="960bec60">
              Herr talman! Den likhet man kan se är att det fanns en politisk
              vilja att se till att även kvinnor fick rösträtt. Här handlar
              det om att se till att det finns en politisk vilja och att man
              ser till att med politiska styrmedel komma fram så att kvinnor
              får plats i bolagsstyrelserna. Det är bra för näringslivets utveckling.
            </seg>
            <seg n="01d24fe2">
              Det finns goda erfarenheter runt om i världen. Norge, grannlandet,
              är ett bra exempel. Sedan har vi också Frankrike som redan nu
              ligger i framkant och har hårdare krav på lagstiftning. Hur kan
              det komma sig att Sverige ska stillasittande se på medan andra
              länder går om oss?
            </seg>
            <seg n="c872301a">
              Åtminstone vi som socialdemokrater tror att kvinnor har kompetens
              och många bra erfarenheter att tillföra.
            </seg>
          </u>
          <note type="speaker" n="5bb6c359">
            Anf. 131 JAN ERTSBORN (FP) replik:
          </note>
          <u who="Q5718617" xml:id="i-a9df3809864db6a2-2" n="06644d0a">
            <seg n="4ace7dde">
              Herr talman! Vi är uppenbarligen överens om målsättningen med
              fler kvinnor i börsbolagens styrelser men oense om hur vi ska
              komma dit.
            </seg>
            <seg n="56f102db">
              Att alliansregeringen och allianspartierna i riksdagen har detta
              intresse visar vi väl klart. Det har inte minst näringsminister
              Maud Olofsson visat genom initiativet till det så kallade Styrelsekraftprojektet.
              Där har hon tagit fram och uppmuntrat ett antal kvinnor att ta
              på sig ledande roller inom näringslivet.
            </seg>
            <seg n="3851c193">
              Opinionsbildningen finns, och vi har samma målsättning. Men vi
              säger nej till detta med lagstiftning.
            </seg>
          </u>
          <note type="speaker" n="c748fefe">
            Anf. 132 OLA JOHANSSON (C):
          </note>
          <note n="0bde7b7a">
            Herr talman! Jag yrkar bifall till utskottets förslag i betänkandet
            och därmed också avslag på reservationerna från Socialdemokraterna,
            Vänsterpartiet och numera också Miljöpartiet.
          </note>
          <u who="unknown" xml:id="i-5e67bf8360299164-0" n="453ee51a">
            <seg n="f645f287">
              Frågan gäller här huruvida man åstadkommer ökad jämställdhet
              mellan kvinnor och män med hjälp av en särskild lag om kvotering.
              Jag tycker att det är bättre att man frågar sig: Vilka mekanismer
              är det som främjar eller motverkar jämställdheten i samhället?
            </seg>
            <seg n="744d3070">
              Vad betyder lika fri- och rättigheter? Vad betyder lika lön,
              möjlighet att få arbeta heltid, frihet från diskriminering och
              förtryck, delat ansvar för hem och familj och möjligheten att
              skaffa sig egna erfarenheter och få de färdigheter som krävs för
              att ta olika uppdrag?
            </seg>
            <seg n="42b23559">
              Sverige har kommit längre än de flesta länder i Europa på jämställdhetens
              område. Det vågar jag påstå, även om det kan vara att slå sig
              för bröstet lite grann. Det är intressant att följa utvecklingen
              inom EU. Men det skulle kännas bakvänt om Sverige ensidigt skulle
              införa kvotering nu. Jag tror snarare att det skulle få en kosmetisk
              effekt som döljer de underliggande svårigheterna för jämställdheten.
            </seg>
            <seg n="cb4fd7a4">
              I dag drivs vart fjärde företag i Sverige av en kvinna. Kvinnor
              står för 32 procent av nyföretagandet. Siffrorna visar att det
              ännu finns en stor potential för kvinnors företagande. Samtidigt
              visar det också att andelen kvinnliga företagare ökar snabbt.
            </seg>
            <seg n="7ff70131">
              Regeringen vill fortsätta att förbättra kvinnors möjligheter
              att starta, utveckla och driva företag. De statliga företagen
              har tagit ledningen i detta. Andelen kvinnor i de statliga bolagen
              har ökat som en följd av de åtgärder som den sittande regeringen
              har genomfört under förra mandatperioden. Där kan vi se de goda
              exemplen och förebilderna.
            </seg>
            <seg n="31ecdd9c">
              Socialdemokraterna, Vänsterpartiet och numera också Miljöpartiet
              verkar vara överens om att vilja införa kvotering i bolagsstyrelser.
              Vi är också överens om att de vill motarbeta allt som vi har genomfört
              som syftar till att stärka kvinnors möjlighet att starta och driva
              företag.
            </seg>
            <seg n="bcc9a64a">
              I stället vill de låsa in kvinnor i den offentliga sektorn genom
              att förbjuda vårdföretagande och motarbeta valfrihet och genom
              att säga nej till LOV och RUT. Vård- och omsorgssektorn har fortfarande
              en låg andel företagare. Men av dem som är företagare där är de
              flesta kvinnor.
            </seg>
            <seg n="fd4b24b7">
              Socialdemokratiskt styrda kommuner har varit ganska nitiska med
              att hindra sådana företag från att etablera sig. Genom ökad valfrihet
              vill vi i Centerpartiet skapa ett mer jämställt samhälle. Valfriheten
              ger förutsättningar för företagande inom en sektor som yrkesmässigt
              domineras av kvinnor. På så sätt kommer andelen företagarkvinnor
              att fortsätta att öka i Sverige, och som följd av det får vi in
              fler kvinnor i bolagens styrelser.
            </seg>
            <seg n="796a27cf">
              Det framgår också, som Jan Ertsborn nämnde, att vi har ett mentorsprogram
              ett styrelseprogram som heter Styrelsekraft. Det har med framgång
              bidragit till att 200 vd:ar eller företagare har fått möjlighet
              att utveckla sin kompetens. Det saknas varken kompetens eller
              ambitioner för kvinnor att arbeta i styrelser.
            </seg>
            <seg n="9b87cf96">
              Jag håller med om att besluten i ett bolags styrelse blir bättre
              när fler kompetenser och fler erfarenheter finns representerade
              runt bordet. Insikten hos valberedningarna om att det är en framgångsfaktor
              att rekrytera en styrelse som består av personer med olika etnicitet,
              olika kön, olika bakgrund och olika erfarenheter borde vara självklar.
              Men ytterst är det ägarna som har rätt att bestämma vilka som
              ska sitta i styrelsen och fatta dåliga beslut.
            </seg>
            <seg n="cfe2e85a">
              Därför, herr talman, yrkar jag avslag på reservation 1 samtidigt
              som jag understryker att Centerpartiet vill verka för fler kvinnor
              i börsbolagens styrelser, på anställningar i traditionellt mansdominerade
              yrken, för lika lön för lika arbete, för fler kvinnor som företagare
              och företagsledare och för en ökad jämställdhet på alla nivåer
              i samhället.
            </seg>
            <seg n="1a19a6eb">
              Slutligen, herr talman, vill jag tala något lite om ekonomiska
              föreningar, aktiebolag och sociala företag. Motionärerna från
              Miljöpartiet välkomnar översynen av lagen om ekonomiska föreningar.
              Det gör även jag. Men jag konstaterar att Socialdemokraterna,
              Miljöpartiet och Vänsterpartiet med stöd av Sverigedemokraterna
              har samlat ihop en majoritet som ser till att avlöva Regeringskansliet
              de resurser som behövs för att göra de utredningar och ta fram
              de förslag som vi är överens om att vilja genomföra.
            </seg>
            <seg n="52ec4013">
              Jag kan bara beklaga detta och instämma i att det behövs en enklare
              lag om ekonomiska föreningar och att det behövs en ny aktiebolagslag.
              Det är min förhoppning att Justitiedepartementet nu prioriterar
              detta, samtidigt som jag har respekt för att deras arbetsbörda
              är stor i förhållande till de personella resurserna.
            </seg>
            <seg n="b9732c9c">
              Enklare regler är också det som skapar möjligheter för det som
              här kallas för socialt företagande. Här handlar det nog också
              om att sprida kunskap. I Halland, som jag kommer ifrån, har vi
              en sådan verksamhet Klovstens hunddagis i Kungsbacka medan det
              i Västra Götalandsregionen finns kanske 100 olika typer av verksamheter
              av olika storlek och omfattning som kan definieras som sociala
              företag. Det viktigaste kanske inte är associationsformen och
              definitionen av sociala företag, utan att det finns ett sätt att
              skapa möjligheter för människor att via företagande ta sig in
              på arbetsmarknaden, att förverkliga drömmen om ett arbete, att
              kunna tjäna pengar och att kunna bidra till samhället utifrån
              sina egna förutsättningar.
            </seg>
          </u>
          <note n="11015116">
            I detta anförande instämde Jan Ertsborn (FP).
          </note>
          <note type="speaker" n="aad85367">
            Anf. 133 CARINA HERRSTEDT (SD):
          </note>
          <u who="unknown" xml:id="i-7667008723247918-0" n="64254c49">
            <seg n="268ac16f">
              Herr talman! Jag kommer i mitt korta anförande att fokusera på
              samma fråga som ni andra har gjort, nämligen punkt 1 om könsfördelning
              i bolagsstyrelser med mera.
            </seg>
            <seg n="98dffbd8">
              Förslaget om bolagsstyrelser var uppe redan förra mandatperioden.
              Flera instanser avstyrkte då förslaget och menade att det innebar
              ett ingrepp i de grundläggande rättigheterna för ägarna av bolaget
              att själva tillsätta sin styrelse.
            </seg>
            <seg n="674bfdc9">
              Jag menar att förslaget till kvotering av bolagsstyrelser är
              ett oroväckande steg mot detaljreglering av civilsamhället från
              politikens sida. Vår roll som politiker är att stödja och inte
              att detaljstyra. Vi har ett ansvar för vår politik, och vi ska
              naturligtvis också ta detta ansvar. Men när politiken börjar handla
              om att fatta beslut åt människor menar jag att vi överträder gränsen
              till skapandet av en totalitär stat.
            </seg>
            <seg n="664f46fc">
              Jämställdhetsområdet är ett område som jag menar är viktigt och
              som vi bör jobba med. Så missuppfatta mig inte! Men jag menar
              också att jämställdhetsområdet har blivit ett område som alltmer
              börjar innefatta diskriminering och som skapar en statlig kontrollapparat
              för att nå jämställdhet. Kvotering innebär för mig i mångt och
              mycket även diskriminering. Jämställdhetsfeminismen är en fråga
              om makt, målad i jämlikhetens färg men avsedd att etablera en
              totalitär kontrollapparat.
            </seg>
            <seg n="85562dee">
              Herr talman! För oss sverigedemokrater handlar det om att skapa
              ett samhälle där alla har rätt att forma sitt eget liv och förverkliga
              sina inneboende möjligheter. Jämställdhet handlar för oss inte
              om att bolagsstyrelserna ska innehålla lika många män som kvinnor.
              Så kan vi inte mäta jämställdhet, och så bör vi inte heller mäta
              den. Jag menar att jämställdhet inte heller kan mätas i procentsatser
              utan endast i värderingar.
            </seg>
            <seg n="cd5c5d47">
              För mig handlar det om att det är upp till varje bolagsstämma
              att själv välja vilka som ska sitta i styrelsen och vilka som
              ska företräda dem. Personlig lämplighet baserad på erfarenhet
              och kunskap ska styra, och inte statliga regelverk.
            </seg>
            <seg n="8cf22762">
              Vi vill inte riskera att hamna i ett system där vissa är valda
              på grund av sin betydelse för bolaget medan andra är valda på
              grund av sin könstillhörighet. Om man tror på människan och möjligheten
              att göra kloka val väljer man bort statliga kontrollapparater
              och system som låser in människor i stället för att göra dem till
              fria individer. Då röstar man också nej till de motionsförslag
              om kvotering till bolagsstyrelser som föreligger, och följer utskottets
              förslag.
            </seg>
            <seg n="966e1364">
              Med detta, herr talman, tror jag att det har blivit uppenbart
              att jag yrkar bifall till utskottets förslag i betänkandet.
            </seg>
          </u>
          <note type="speaker" n="c8cd20c5">
            Anf. 134 OTTO VON ARNOLD (KD):
          </note>
          <u who="Q5559774" xml:id="i-3b3483d132b4a012-0" n="812d2dc0">
            <seg n="463c8568">
              Herr talman! Associationsrätten är, som Jan Ertsborn påpekade,
              inte något ämne som är väl debatterat. Däremot är associationsrätten
              en synnerligen viktig del av det privata samhället hur vi organiserar
              oss och hur vi människor samarbetar. Det gäller alltifrån att
              starta daghem för barn i kvarteret och att göra gemensamma inköp
              till att hjälpa andra människor att bygga en bilfabrik.
            </seg>
            <seg n="0731dc4d">
              De olika associationsrättsliga formerna har olika syften, och
              politiken ska ge ett ramverk för dem. Det finns ett antal viktiga
              principer lite grann beroende på vilken typ av associationsrätt
              man väljer. Äganderätten är en väsentlig bit. Vi har en transparens.
              Vi har statens insyn i vissa bitar. Det är också fråga om risktagande
              och så vidare. Dessa bitar är viktiga. Det är beklagligt att oppositionen
              inte har mer att komma med här. Vi har mycket bra förslag om detta.
            </seg>
            <seg n="365d96ee">
              Den bit som har debatterats här och som också jag skulle vilja
              lyfta fram är kvoteringen i bolagsstyrelserna. Det blir lätt en
              teknisk diskussion. Vi har inte hört så mycket om det moraliska
              i att låta staten ingripa i äganderätten. Med den kraft som vi
              politiker har borde vi egentligen se till att vi får en bättre
              könsfördelning i de statliga styrelserna och bolagen.
            </seg>
            <seg n="1b0cadcb">
              Äganderätten urgröps om den privata ägaren inte får bestämma
              vem som ska sitta i bolagets styrelse. Den oundvikliga följden
              av oppositionens förslag om tvingande könskvotering till bolagsstyrelser
              blir dessutom att kvinnor inte kan vara säkra på att de rekryteras
              på grund av sin kompetens. Vi är ett kunskapssamhälle. Därför
              är det kompetensen som är det viktiga. Det blir inte någon vinst
              för kvinnorna. Man vet inte vad denna osäkerhet kan ge.
            </seg>
            <seg n="1b0001ee">
              Givetvis kan man inte bortse från att denna snedrekrytering finns.
              Det är vi politiker som ska jobba på att få en jämställdhet i
              både statliga och kommunala bolag där vi vet att vi har möjlighet
              att påverka. Här kan vi vara föredömen.
            </seg>
            <seg n="6e21e4b4">
              Det behövs uppmuntrande utbildning och kompetensprojekt, som
              vi vet förekommer. Det handlar om styrelseskolor och om den svenska
              koden för bolagsstyrelser i stora bolag, där man ska ha en jämn
              könsfördelning. Samtidigt satsar man också över 100 miljoner på
              kvinnligt företagande.
            </seg>
            <seg n="b0be0ed1">
              Herr talman! Det som föreslås från oppositionens sida är en stor
              inskränkning i äganderätten där de enskilda näringsidkarna har
              att förvalta och ta ansvar för sin egendom. Samtidigt kan det
              vara ett problem för de fackliga representanterna, där kompetensen
              också är avgörande.
            </seg>
          </u>
          <note n="fabf4b9c">
            Herr talman! Med dessa ord yrkar jag avslag på reservationerna
            och bifall till utskottets förslag i betänkandet.
          </note>
          <note n="254b0827">
            Överläggningen var härmed avslutad.
          </note>
          <note n="62f81274">
            16 § Naturresursfrågor och vattenrätt
          </note>
          <note n="7f3d3b07">
            Föredrogs
          </note>
          <note type="speaker" n="ce4e6cf7">
            Anf. 135 JAN LINDHOLM (MP):
          </note>
          <u who="Q5956750" xml:id="i-3d35d2ee878645cc-4" n="05df7c6f">
            <seg n="c14800f7">
              Herr talman! Civilutskottets betänkande 17 om naturresursfrågor
              och vattenrätt tar upp många frågor som ligger Miljöpartiet varmt
              om hjärtat.
            </seg>
            <seg n="5a8f0187">
              Miljöpartiet har ett flertal gånger genom åren i form av motioner
              lyft upp frågan om betydelsen av strömmande vatten och fria vandringsvägar
              för fisk. Inte minst min före detta kollega Åsa Domeij har flitigt
              drivit dessa frågor under många år. Tyvärr har våra förslag inte
              fallit i god jord hos de regeringar som har styrt landet under
              dessa år.
            </seg>
            <seg n="1346f172">
              När det nu är ledamöter från de två största partierna som föreslår
              åtgärder är vi naturligtvis inte sena att ställa oss bakom deras
              motioner. För oss miljöpartister är det inget problem att förslagen
              kommer från andra. Vi är prestigelösa när det gäller sådant. Vi
              ser till innehållet och inte till avsändarna.
            </seg>
            <seg n="acd07c8a">
              Våren 2006 fick riksdagen senast ihop en majoritet för att utreda
              och utveckla regelverken för vandringsfiskarnas villkor, men det
              är tyvärr inte så mycket som har hänt under de fem år som har
              gått. Att de nuvarande regeringspartierna våren 2006 ställde sig
              bakom tillkännagivandet tycks inte ha underlättat verkställigheten.
              Man kan ju undra varför. Det var inte heller så självklart att
              regeringspartierna skulle stå kvar vid sitt tidigare ställningstagande
              och ställa sig bakom förslagen den här gången, men det tycker
              jag att man kan ha viss förståelse för. Bland annat kan de politiska
              ambitionerna förändras, men framför allt är det skillnad på att
              sitta i regeringsställning och att vara i opposition. Det kan
              vara en självklar förklaring.
            </seg>
            <seg n="b7dfeb1d">
              Vi är naturligtvis nöjda med att vi har fått ett enigt utskott
              att ställa sig bakom tillkännagivandet och att regeringen ska
              redovisa vad som har skett och hur man avser att gå vidare med
              att underlätta för vandringsfisken att ta sig förbi dammar och
              kraftverk i våra vattendrag. Det är bra.
            </seg>
            <seg n="8fed21b2">
              Den andra stora frågan i betänkandet, där vi tyvärr inte har
              fått samma förståelse från regeringssidan, gäller jordbruksmarkernas
              betydelse för vår framtida försörjning. De totala arealerna på
              jorden för livsmedelsproduktion sjunker drastiskt. Det handlar
              om de allra bördigaste deltaområdena i världen som sakta försaltas
              på grund av inträngande havsvatten i takt med att haven sakta
              stiger. Jag har själv besökt sådana områden och sett effekterna
              för produktionen. Det handlar även om matjord som förs ut i haven
              på grund av starkare stormar och kraftigare regn. Vattnet sköljer
              ut matjorden i haven och vindarna blåser sönder uttorkade jordar
              så att stora moln av partiklar förs ut över haven.
            </seg>
            <seg n="f220c315">
              I Sverige är vi än så länge tämligen förskonade från de här formerna
              av förlust av jordbruksmark, men det gör inte att våra jordbruksarealer
              skulle vara mindre värda snarare tvärtom. I Sverige är det i första
              hand på grund av exploatering som vi förlorar värdefull jordbruksmark.
              Även hos oss är det först och främst de allra mest värdefulla
              markerna som går förlorade.
            </seg>
            <seg n="e590f9c9">
              Våra städer har till stor del vuxit fram i de allra bästa jordbrukslandskapen
              eftersom det har varit och så är det fortfarande en fördel att
              bo nära produktionsresurserna. Tyvärr tenderar våra svenska städer
              att alltmer likna amerikanska samhällen där stora externhandelsområden
              växer och villaområden rullar ut från städerna och tar mycket
              jordbruksmark i anspråk. Det sätt på vilket våra städer växer
              nu för tiden enligt min uppfattning oplanerat skapar ett stort
              behov av transportutrymme, det vill säga ett ökat bilberoende
              och bilberoendets stora behov av ytor för vägar och för parkering
              på stormarknaden, på arbetsplatsen, i bostadsområden och så vidare.
            </seg>
            <seg n="b0734ea9">
              Jordbruksmarken är en av våra värdefullaste resurser. Det kanske
              inte alla tänker på. Vi pratar ofta om gruvindustrin, mineraler
              och skogar som råvaror för produktion och exportintäkter. Visst
              är de värdefulla. Det är ingen som ifrågasätter det. Men i takt
              med att vi blir fler och fler människor på jorden blir tillgången
              till mat och vatten alltmer avgörande. Då är jordbruksmarken viktig.
            </seg>
            <seg n="fdc4e1da">
              Peak Oil har ni hört förut. Peak Phosphorus känner ni till det?
              Sedan har vi det som diskuterades innan det var vår tur i det
              här utskottet, nämligen det förändrade klimatet. Man behöver egentligen
              inte säga mer. En kubikmeter råolja och tusen kubikmeter vatten
              blir ett ton brödsäd i dag. Så ser det ut. Den svenska åkermarkens
              fosforinnehåll har minskat med två tredjedelar bara på de senaste
              25 åren på grund av stigande fosforpriser. Om 20 år räknar man
              med att produktionen av fosfor inte längre kan tillfredsställa
              efterfrågan.
            </seg>
            <seg n="79d866df">
              Stigande matpriser ligger bakom omfattande protester runt om
              i hela världen. Det är inte bara i Nordafrika och i Mellanöstern
              som vi har sett det den senaste tiden utan det är i många andra
              länder. Även i Kina och i USA sker stora protester mot stigande
              matpriser. Vi ska komma ihåg att 80 procent av världshavens alla
              fiskbestånd är så hårt utfiskade att det är osäkert om de kan
              återhämta sig.
            </seg>
            <seg n="d00b88ac">
              Hur ska vi få fram föda till den växande världsbefolkningen i
              framtiden? Det är sådant som vi borde tänka på när vi förstör
              våra åkermarker. Om framtida generationer kunde vara med och bjuda
              vid markförsäljningar skulle priserna bli mångdubbelt högre än
              i dag. Ändå har de stigit. De är bland de bästa investeringarna.
              Jag har sett siffror på prisstegringar på över 20 procent i Västerbotten.
              Holländare flyttar till Sverige eftersom de har insett vad som
              händer när de riskerar att förlora mark.
            </seg>
            <seg n="0414a9ae">
              Visst är det riktigt som det står i betänkandet att regeringen
              har tillsatt en utredning Miljöprocessutredningen. I den utredningen
              har man konstaterat att man inte ser några tillräckliga motiv
              för att klassa våra värdefullaste åkerarealer som riksintressen
              på det sätt vi skulle vilja. Utredningen vill i stället lägga
              över ansvaret på kommunerna att tillämpa hushållningsprincipen
              och försiktighetsprincipen på ett skarpare sätt vid planering.
              Man till och med konstaterar i utredningen att man uppfattar det
              som tveksamt om kommunerna klarar av att leva upp till den nivå
              av skydd som vore önskvärd. Man föreslår att det ska ske en utvärdering.
              Jag tycker att vi har stöd där.
            </seg>
            <seg n="3089d330">
              Vi menar att våra jordbruksmarker är alldeles för värdefulla
              för att vi bara ska fortsätta att se på hur man asfalterar hektar
              efter hektar. Det är ungefär 2 500 hektar av våra allra bästa
              åkermarker som exploateras per årtionde för våra städers expansion.
              Hur ska det sluta?
            </seg>
            <seg n="31d525ab">
              Herr talman! Riksdagen borde genom att bifalla reservationen
              i betänkandet ge regeringen en tydlig signal om att riksdagen
              anser att det är en högt prioriterad fråga att ge våra värdefullaste
              åkermarker det skydd från exploatering som en klassning som ett
              riksintresse skulle innebära.
            </seg>
            <seg n="fc124e6c">
              Herr talman! I betänkandet behandlas även ett par motioner om
              stranderosion. Det är ett område som jag personligen tycker är
              viktigt. Jag beklagar att vi från Miljöpartiets sida inte har
              tagit fram något program med förslag som kan användas som underlag
              för att väcka motioner på området. De motioner som behandlas i
              betänkandet är lite för smala. De tar upp bara en del av problemet.
              Det handlar om mycket mer än stränderna. Vi har de senaste 20
              åren sett hur klimatförändringarna har inneburit erosion i många
              dalgångar inne i landet. Stora områden har spolats sönder och
              väldiga skogsbestånd har förstörts. Frågan är större än vad som
              tas upp i motionerna. Det här handlar också om många andra saker,
              om fallrättigheter, dammsäkerhet, vattenföring och elproduktion.
              Det finns många problem.
            </seg>
            <seg n="951de01a">
              Herr talman! Jag vill avsluta med att få fört till protokollet
              att vi i Miljöpartiet är väl medvetna om problemen som tas upp
              i motionerna. Problemen växer. Jag är övertygad om att vi kommer
              att komma tillbaka i dessa frågor på något sätt för att diskutera
              dem i kammaren.
            </seg>
          </u>
          <note n="659fc81e">
            Herr talman! Jag yrkar bifall till reservationen i betänkandet.
          </note>
          <note type="speaker" n="28987d7b">
            Anf. 136 KATARINA KÖHLER (S):
          </note>
          <u who="unknown" xml:id="i-00f2290b346fbe1e-0" n="8a09241c">
            <seg n="0dcf3937">
              Herr talman! I årtusenden har fisken fritt kunnat vandra upp
              i vattendrag för reproduktion och tillväxt. Den har vandrat tusentals
              kilometer i haven för att sedan hitta tillbaka till sitt hemvatten.
              Det har den gjort genom att forcera vattenfall och forsar, men
              den har hittat hem.
            </seg>
            <seg n="becc8fa9">
              Två bra exempel på fiskar som har en stor förmåga till anpassning
              och att nyttja olika miljöer för sin livscykel är laxen och ålen.
              Den livscykeln är starkt beroende av ett fungerande ekosystem,
              och nu börjar det bli för många problem med vårt ekosystem. Vi
              får fler kraftigt modifierade vatten och fler vandringshinder.
              Det är muddringar. Det byggs hamnar för både små båtar och stora.
              Vi har kraftverk och en mängd andra vandringshinder. Det här skapar
              ett stort hot mot balansen i våra vatten och med det också mot
              fiskens möjligheter till reproduktion.
            </seg>
            <seg n="0c06e368">
              Vår uppfattning är att vi måste klara att utveckla vårt samhälle
              med allt vad det innebär. Bland annat måste vi klara frågorna
              om en effektiv energipolitik, en väl utbyggd infrastruktur, bostadsbyggande
              och annat byggande. Vi vill utveckla turistnäringen, och vi vill
              ge människor möjligheter till rekreation, till exempel med fiske.
            </seg>
            <seg n="6943531a">
              Allt det här måste vi klara, och samtidigt måste vi ha en politik
              som värnar vårt ekosystem. Det är svårt, men vi måste göra allt
              vi kan för att vända och motverka den negativa utveckling som
              vi nu ser. Det är vad utskottet i dag säger till regeringen, och
              det gläder oss väldigt mycket.
            </seg>
            <seg n="44095e29">
              Vi är medvetna om komplexiteten i den här frågan. Det är ingenting
              som man löser enkelt. Det går inte att säga rakt av att bygger
              vi laxtrappor kommer vi undan problemen. Det är många saker som
              måste fasas ihop för att vi ska få det att fungera.
            </seg>
            <seg n="053b6f44">
              Som vi vet är det inte bara kraftbolagens elturbiner och annat
              som innebär svårigheter. Vi vet också att många lekvatten i dag
              är förstörda, och då hjälper det inte att bygga fler laxtrappor,
              eller i alla fall inte att bara bygga fler laxtrappor. Vi måste
              ta ett helhetsgrepp där vi också tittar på möjligheten att återställa
              reproduktionsvattnen med olika åtgärder.
            </seg>
            <seg n="a81bfd58">
              Vi håller, som sagt, med om att det här är en stor och svår fråga.
              Men det får inte vara ett skäl till att göra ingenting. Därför
              föreslår utskottet i dag att regeringen till riksdagen ska redovisa
              vilka åtgärder som hittills har vidtagits och vad regeringen avser
              att göra framgent med anledning av tillkännagivandet 2006. Det
              är bra, och det har gjort oss glada.
            </seg>
          </u>
          <note n="9eafb132">
            I detta anförande instämde Hannah Bergstedt, Yilmaz Kerimo, Carina
            Ohlsson och Meeri Wasberg (alla S).
          </note>
          <note type="speaker" n="bbd1b696">
            Anf. 137 EVA BENGTSON SKOGSBERG (M):
          </note>
          <u who="Q4938111" xml:id="i-e1f550398b0a7eaf-0" n="a0573a7e">
            <seg n="53c71d8c">
              Herr talman! Jag är övertygad om att alla här i kammaren även
              om det inte är så många kvar vill värna och vakta vår svenska
              natur, vare sig det handlar om att motverka skadeverkningar för
              fiske, att skydda våra stränder eller att verka för att ändra
              lagar och regler för vattendomar. Värnandet av naturen är något
              som angår oss alla och berör oss alla.
            </seg>
            <seg n="159fa6a1">
              Vi behandlar nu betänkandet Naturresursfrågor och vattenrätt
              . Den första delen i detta motionsbetänkande handlar om åtgärder
              till förmån för fiske.
            </seg>
            <seg n="3a077d17">
              Det är problem med fiskens vandring i de reglerade vattendragen.
              Kan fisken skadas är den som bedriver vattenverksamhet skyldig
              att vidta och underhålla behövliga anordningar för fiskens framkomst
              och fiskets bestånd. Detta sker inte vid våra äldre vattenkraftverk
              då de bedrivs enligt tillstånd från en föråldrad lagstiftning,
              vilket leder till att riksdagens mål om fiskvägar vid kraftverken
              inte kan komma till stånd.
            </seg>
            <seg n="b117b452">
              Våren 2006 gjorde riksdagen ett tillkännagivande till dåvarande
              regering. Då gällde det att utreda förutsättningarna för att ändra
              regelverket så att regleringsföretagen kunde åläggas att anlägga
              laxtrappor eller liknande i alla reglerade vattendrag. Detta ledde
              till att regeringen gav Miljöprocessutredningen ett tilläggsdirektiv
              med uppdrag att utreda behovet.
            </seg>
            <seg n="12b6d4ef">
              Det har nu gått fem år, och en återkoppling till riksdagen om
              vilka åtgärder som vidtagits för att underlätta fiskens vandring
              och vad som planeras för framtiden är önskvärd. Ja, det är angeläget
              med en återkoppling i ärendet snarast. Det är även viktigt att
              understryka att den redovisningen bör gälla vandringsfisk generellt
              och inte endast laxen, som i tidigare tillkännagivande.
            </seg>
            <seg n="79612b87">
              EG-lagstiftningen har också betydelse i sammanhanget, och enligt
              rådets förordning ska nationella planer tas fram med åtgärder
              för fiske och vandringsvägar.
            </seg>
            <seg n="ffc2b42e">
              Andra delen av betänkandet berör åtgärder mot stranderosionen,
              som blir ett allt större problem. Som vi hörde här tidigare är
              det inte bara kring kusterna utan även vid sjöar och dalälvar.
              Statens geotekniska institut har ett samordningsansvar för stranderosion
              i Sverige, och i detta ansvar ligger bland annat att utveckla
              kunskapen inom området och att samordna olika aktörers intressen.
              Resultatet av arbetet ska göras allmänt tillgängligt för bland
              annat myndigheter och kommuner.
            </seg>
            <seg n="b39b215e">
              Motionerna avstyrks av utskottet i väntan på resultat av pågående
              arbete. Hos Statens geotekniska institut pågår också olika forskningsprojekt.
              Med den nya plan- och bygglagen har kommunerna möjlighet att i
              detaljplaner ställa krav på skyddsåtgärder för att motverka bland
              annat översvämning och erosion.
            </seg>
            <seg n="81eaf839">
              Då det gäller jordbruksmark finns inte stöd i Miljöprocessutredningen
              för att denna ska omfattas av riksintresse. Det innebär dock inte
              att det saknas skydd eller att det inte behöver förstärkas. Tvärtom
              enligt nya plan- och bygglagen får jordbruksmark endast tas i
              anspråk för bebyggelse eller anläggningar om det behövs för att
              tillgodose väsentliga samhällsintressen och detta behov inte kan
              tillgodoses på ett tillfredsställande sätt genom att annan mark
              tas i anspråk.
            </seg>
            <seg n="227e3bc0">
              Kommuner och länsstyrelser har i dag ett uppdrag att i översiktsplaner
              se till att jordbruksmark skyddas mot exploatering. Även om det
              önskades från statligt håll är det ändå kommuner och landsting
              som är närmast den berörda marken och borde se till att människorna
              i närområdet tryggas. Nu när det talas så mycket om närodlade
              produkter är detta extra viktigt. Vi behöver bli bättre på att
              följa upp och se till att bedömningarna som görs på kommunal och
              regional nivå ligger i linje med detta.
            </seg>
            <seg n="35317197">
              Slutligen har utskottet även avstyrkt en motion om att ge Järvafältet
              status som nationalstadspark. I Sverige finns i dag endast ett
              exempel på en park av denna typ. Behovet av grönområden finns
              förvisso, men det förtydligas i den nya plan- och bygglagen. Även
              här anser utskottet att kommuner och länsstyrelser i dag har möjlighet
              att ta initiativ till att skydda dessa gröna områden som ligger
              i eller i närheten av storstäder.
            </seg>
          </u>
          <note n="188af53c">
            Herr talman! Jag avslutar med att yrka bifall till förslaget
            i betänkandet och avslag på reservationen.
          </note>
          <note type="speaker" n="5a52a622">
            Anf. 138 LARS TYSKLIND (FP):
          </note>
          <u who="Q6217745" xml:id="i-bd9a84bdcd7c137f-0" n="ee8d6e9f" next="i-87cce2140e7048cc-0">
            <seg n="c8383a16">
              Herr talman! Jag kan börja med att instämma i Eva Bengtson Skogsbergs
              anförande, då det täckte in det mesta.
            </seg>
          </u>
          <note n="1b4de0f6">
            Jag vill yrka bifall till förslaget i betänkandet och avslag
            på reservationen.
          </note>
          <u who="Q6217745" xml:id="i-87cce2140e7048cc-0" n="ee8d6e9f" prev="i-bd9a84bdcd7c137f-0">
            <seg n="0d5640b5">
              Man kan konstatera att detta är ett motionsbetänkande med ett
              tiotal motionsyrkanden från allmänna motionstiden. En av punkterna
              berör frågan om åtgärder till förmån för fiske, och jag tänkte
              i princip hålla mig till den frågan.
            </seg>
            <seg n="2ea6bdce">
              Under denna punkt föreslår ett enigt utskott ett tillkännagivande
              till regeringen om att återkomma till riksdagen och redovisa vilka
              åtgärder som vidtagits och vilka planer regeringen har med anledning
              av ett tillkännagivande från 2006.
            </seg>
            <seg n="98b61637">
              Från Folkpartiets sida tyckte vi att det var ett viktigt tillkännagivande
              2006, och vi var med om att driva fram det och skapade majoriteten.
              Det var då bostadsutskottet som lade fram förslaget, och om man
              snabbt läser det ser man att tillkännagivandet innebar att utreda
              förutsättningarna att ändra regelverket så att regleringsföretagen
              kan åläggas att använda laxtrappor eller andra fiskvandringsvägar
              i alla reglerade vattendrag.
            </seg>
            <seg n="9d2e6ed3">
              Som lite kuriosa kan man säga att alla partier utom Socialdemokraterna
              var med då. Men det är historia. Nu har vi ett enigt tillkännagivande
              om att vi vill ha en samlad bild, se vad som har gjorts och vad
              som planeras vad gäller fiskens vandringsvägar.
            </seg>
            <seg n="59de3a38">
              Det kan man nästan se som en naturlig del av riksdagens uppföljningsarbete.
              Ibland kan vi begära av regeringen att få se vad som har hänt,
              lite samlat. Det gör vi också i andra sammanhang, i uppföljningsarbete,
              så det är inte så märkvärdigt.
            </seg>
            <seg n="d3ed2967">
              Herr talman! Även om det hela tiden har handlat generellt om
              vandringsfisk så har, kanske av naturliga skäl, visst fokus ändå
              hamnat på laxtrappor och laxens vandring. Som har nämnts här är
              ålen minst lika viktig, inte minst med tanke på att hotet mot
              ålbeståndet då pratar vi inte om ålbeståndet i Sverige utan om
              ett globalt problem, med en gammal fisk som håller på att försvinna
              har blivit alltmer uppenbart de senaste åren. Det har utmynnat
              i EU:s återhämtningsplan för ål, där Sveriges nationella ålplan
              ingår som en viktig del. Den har godkänts av EU-kommissionen,
              och det är den vi jobbar efter i Sverige.
            </seg>
            <seg n="5fd9d6c6">
              I den svenska ålplanen handlar det om samarbete med kraftbolagen
              om förbättrad ålutvandring från vattendragen det är en mycket
              viktig del men också om reglering av fisket och om utsättning
              av flera ålyngel.
            </seg>
            <seg n="cfb6102e">
              Man kan inte lösa problemet med ål bara genom att hålla sig till
              en viss del. Det går inte att reglera fisket och tro att man genom
              minskat fiske kan klara ålutvandringen från de svenska vattendragen,
              utan det är väldigt viktigt att vi får ordning på kraftverken,
              och det finns också teknik för detta.
            </seg>
            <seg n="439cd840">
              Som Katarina Köhler sade förut är det en väldigt komplex fråga.
              Det är inte bara att säga att man ska bygga laxtrappor och vandringsvägar
              vid alla kraftverk, utan man måste ha ett regelverk, och det är
              just det som regeringen har jobbat med.
            </seg>
            <seg n="76afdd61">
              Miljöprocessutredningen tog fram förslag och ett underlag för
              hur man skulle skapa ett regelverk där man kan prioritera ordningen
              och vilka kraftverk och vilka dammar man ska driva, så att det
              skapas vandringsvägar.
            </seg>
            <seg n="9e123d45">
              Som Katarina Köhler också tog upp måste man varje gång se till
              nyttan. Det går inte att hur lätt som helst säga att det ska vara
              en vandringsväg vid alla vandringshinder på kort sikt, men det
              är en oerhört viktig fråga.
            </seg>
            <seg n="e12ce621">
              Jag vill också koppla frågan till den allmänna havspolitik som
              alliansregeringen driver, med en helhetssyn på havet och även
              de kustnära områdena. En av grundpelarna är att man ska kunna
              restaurera ekosystem även i kustnära områden. Det har en klar
              koppling till det vi talar om här.
            </seg>
            <seg n="0d9d795a">
              Herr talman! Till sist vill jag uppmärksamma att det sedan förra
              mandatperioden, i alla fall sedan 2007, pågår ett arbete där Fiskeriverket,
              länsstyrelserna och kraftbolagen har en arbetsgrupp och försöker
              jobba fram frivilliga lösningar.
            </seg>
            <seg n="6360d499">
              Det finns exempel där kraftbolagen har gjort väldigt stora insatser.
              Vi ska inte se kraftbolagen bara som bovar. En av de stora satsningar
              som har gjorts är den stora laxtrappan i Stornorrfors i Umeälven.
              Det är det nedersta kraftverket i Umeälven. Tar sig laxen bara
              förbi där har de direkt kontakt med Vindelälven. Det är numera
              ett fungerande laxvatten. Det är en satsning på jag tror det var
              100 miljoner. Det finns alltså bra exempel.
            </seg>
            <seg n="372d40c9">
              När det gäller ålens vandringsvägar är tekniken mycket enklare.
              Det är egentligen inte så mycket som behövs, om man bara kan komma
              överens om var och när det ska göras.
            </seg>
            <seg n="fff68229">
              Det är ett viktigt arbete som pågår. Regeringen jobbar på. Det
              finns ett underlag, och beredning pågår i ärendet. Då är det väl
              bra att vi får en samlad bild av detta. Därför ställer vi oss
              bakom detta tillkännagivande.
            </seg>
          </u>
          <note n="d48907d0">
            I detta anförande instämde Gunnar Andrén (FP) och Ola Johansson
            (C).
          </note>
          <note type="speaker" n="a0e10f5e">
            Anf. 139 OLA JOHANSSON (C):
          </note>
          <u who="unknown" xml:id="i-06bfa991cf7f1d62-0" n="453ee51a">
            <seg n="2071c71a">
              Herr talman! Jag vill också instämma i Eva Bengtson Skogsbergs
              anförande på det här området. Dessutom vill jag uttrycka min stora
              glädje över att det råder enighet kring vandringsfisken och det
              tillkännagivande som utskottet har. Det innebär att vi till och
              med bifaller motioner, och det har nästan inte hänt så länge jag
              har varit med här, i några månader. Det är trevligt.
            </seg>
            <seg n="4332d18b">
              Men jag vill yrka avslag på reservationen från Miljöpartiet om
              skydd av riksintressen.
            </seg>
            <seg n="dce4ed6f">
              Bara hälften av de livsmedel som konsumeras i Sverige i dag produceras
              av svenska jordbruk resten är importerat. Just nu genomgår framför
              allt grisbranschen en kris som har sin orsak i en tysk dioxinskandal,
              som i sin tur har lett till ett överskott och lägre priser för
              konsumenterna och desto lägre för producenterna.
            </seg>
            <seg n="35bab5d8">
              Utöver det har producenternas ansvar för djurskyddet ifrågasatts
              genom aktivisters intrång i ladugårdar och som en följd av det
              en snedvriden medial exponering. I själva verket har ingen av
              dessa producenter anmälts för brott mot djurskyddslagen. Alla
              har friats. Men trots det har en hel bransch ifrågasatts på osakliga
              grunder.
            </seg>
            <seg n="3ba53606">
              Centerpartiet håller med om att åkermarken är fundamental för
              våra möjligheter att producera mat för kommande generationer,
              speciellt i ljuset av den låga inhemska konsumtionen av svenskproducerad
              mat, klimatförändringarna och befolkningsutvecklingen i världen.
              Få länder har som Sverige lyckats producera bra och säker mat
              utan att förgifta grundvattnet och utan att lämna kvar rester
              av läkemedel i köttet. Utifrån den aspekten har svensk åkermark
              och kompetensen hos svenska bönder ett värde som är väl värt att
              ta vara på för framtiden. Snacka om riksintresse!
            </seg>
            <seg n="6ad9634f">
              Men hur ser framtiden ut för Sveriges landsbygd, om Miljöpartiet
              får gehör för förslag om handelsgödselskatt och dieselskatt? För
              vems skull ska vi bevara åkermarken som ett riksintresse, om ni
              samtidigt verkar för en utslagning av dem som brukar jorden?
            </seg>
            <seg n="c059f5e3">
              Tätortsnära djurhållning är ett ständigt återkommande problem
              i svensk kommunal planering. Det händer titt som tätt att klagomål
              på lukt och allergier leder till att djurhållare i närheten av
              planområden måste flytta på sig sedan de boende har börjat klaga,
              detta trots att lantbruket kanske har legat där i hundratals år,
              ja i generationer.
            </seg>
            <seg n="f6cd563f">
              Att avväga näringsintresset i förhållande till bostadsexpansion
              är därför ett svårt och tungt ansvar för kommunerna. Jag kommer
              från en kommun, Kungsbacka, som växer med 1 200 personer per år
              netto. Det mesta av den tillväxten sker i tätortens utkant, där
              markägarna, oftast bönder, har sålt sin mark till byggbolag mot
              löfte om exploatering och kanske senare ett ekonomiskt utfall
              för den säljande parten när området slutligen exploateras.
            </seg>
            <seg n="5c27f630">
              Att sälja marken för bostadsexploatering är betydligt mer lönsamt
              än att bruka jorden, särskilt under de svåra villkor som råder
              för svenskt lantbruk. Vi är ju alla överens om att det behöver
              byggas fler bostäder inte sant?
            </seg>
            <seg n="d706ca99">
              I samma ögonblick som åkermarken blir ett riksintresse försvinner
              äganderätten och möjligheten att själv besluta om man vill fortsätta
              bedriva åkerbruk eller inte. Ett sådant beslut ska fattas på grundval
              av huruvida det är något man anser sig kunna leva på långsiktigt,
              nu och i framtiden och kanske också för kommande generationer.
              Verkligheten är sådan att åkermark runt våra tätorter ligger i
              träda eftersom det lönar sig bättre att vänta på bostadsbyggande
              än att fortsätta bruka marken. Vill vi ändra på detta måste vi
              naturligtvis först se till att det blir lönsamt att bruka marken
              utan att inskränka äganderätten.
            </seg>
            <seg n="d0ca4405">
              Kommunens planering ska gå ut på att förtäta bebyggelsen, att
              bygga högre och att välja exploateringsområden utifrån största
              möjliga miljönytta. Då väger man in tillgång till kollektivtrafik,
              minimerade transporter och en långsiktigt hållbar markanvändning.
              Då tar man också hänsyn till behovet av åkermark. Men förslaget
              om riksintresse tar ifrån kommunerna deras ansvar för att själva
              förfoga över markanvändningen.
            </seg>
            <seg n="a9c80a70">
              Vi pratar mycket om det kommunala självstyret och vetot i andra
              sammanhang. Här tar man bort möjligheten för kommunerna att besluta
              hur de ska använda sin egen mark, eller kommuninvånarnas mark,
              planmonopolet. Dessutom innebär det att äganderätten inskränks
              genom att markägaren fråntas rätten att få avkastning på den jord
              som hon eller han har ärvt.
            </seg>
            <seg n="86c855b7">
              Herr talman! Menar vi allvar med att åkermarken ska bevaras för
              livsmedels- och energiproduktion borde vi se till att det lönar
              sig att bruka jorden nu och inte vänta tills det är för sent att
              lära upp en ny generation.
            </seg>
          </u>
          <note type="speaker" n="b7279333">
            Anf. 140 OTTO VON ARNOLD (KD):
          </note>
          <u who="Q5559774" xml:id="i-3b3483d132b4a012-1" n="812d2dc0">
            <seg n="88ce4aa4">
              Herr talman! Vi påminns varje dag om de begränsade naturresurser
              som finns på vår jord. De tas i anspråk av en växande befolkning
              men också av ett intensivare utnyttjande.
            </seg>
            <seg n="28736dbf">
              Genom klimatförändringarna blir belastningarna ännu mer påfrestande.
              Naturresurserna är förbundna med övriga ekosystem, och vi kan
              tyvärr konstatera att vi har sett hur ett överutnyttjande av naturresurser
              leder till kollaps av ekosystem. Detta påverkar i sin tur vår
              förmåga att överleva. Exempel på detta är överfiske, asfaltering
              av jordbruksmark som leder till översvämningar etcetera.
            </seg>
            <seg n="b76219b5">
              Vi Kristdemokrater hävdar förvaltarskapstanken, att vi på ett
              hållbart sätt ska förvalta naturresurserna lokalt, nationellt
              och globalt. Att bruka utan att förbruka är vårt rättesnöre.
            </seg>
            <seg n="21d1dc03">
              Herr talman! Vi har i dag att behandla motioner kring naturresursfrågor.
              Detta är civilutskottet, men mycket av det här sammanfaller med
              den miljöpolitik som vi precis har diskuterat.
            </seg>
            <seg n="7b436b18">
              Det är glädjande att utskottet har enats kring ett tillkännagivande
              från 2006 om att vi måste se till att vandringsfiskarna, som lax
              och ål, får hållbara vandringsvägar i våra vattendrag. Det här
              är viktiga naturresurser. Det handlar också om att se till att
              vi kan få ett levande fiske i landet och att vi får ett positivt
              utnyttjande av de naturresurser som fiske innebär. Det har på
              ett föredömligt sätt beskrivits tidigare.
            </seg>
            <seg n="e6191a70">
              Stranderosionen är en viktig fråga i södra Skåne. Under de senaste
              åren har många av de fina sandstränderna i bland annat Trelleborg,
              Ystad och Simrishamn kraftigt minskats genom stormar. Sandstränderna
              har stora värden biologiskt och ekonomiskt för turismen. De har
              även estetiska värden.
            </seg>
            <seg n="e82784ab">
              Det pågår en debatt som tyvärr är ganska långsam. Några av dessa
              kommuner önskar göra som sina danska kolleger, återföra sand som
              havet tar, så kallad sandfodring. Det är positivt att frågan är
              under beredning hos Statens geotekniska institut. Jag kommer noggrant
              att följa det här.
            </seg>
            <seg n="268ed033">
              Frågan om den produktiva jordbruksmarkens bevarande är synnerligen
              viktig. Människan har sedan urminnes tider bosatt sig där marken
              är som bördigast. Det gäller mycket i Skåne.
            </seg>
            <seg n="23f1bea2">
              Jag ser positivt på de väckta motionerna, och det pågår ett arbete
              i Regeringskansliet, baserat på Miljöprocessutredningens betänkande
              om riksintressen. Det är viktigt att påpeka att de berörda kommunerna
              måste förtäta sin bebyggelse på ett varsamt sätt och med en smart
              exploatering och ta till vara åkermarken så mycket som möjligt.
              Det är en viktig resurs, och med den stigande befolkningen i världen
              har Europa och Sverige en viktig roll i den framtida globala försörjningen.
              Vi kommer, som sagt, att följa det här noggrant.
            </seg>
            <seg n="2d123aaa">
              Jag är inte beredd att upphöja jordbruksmarken till riksintresse,
              än så länge. Det är viktigt att följa den utredning som finns.
              Det finns också en risk att man upphöjer flera naturresurser till
              riksintresse, och då tappar man lätt helhetsperspektivet. Det
              har talats om grundvatten och ytvatten. Det här är ändå upp till
              kommunerna i första hand. Det är också en regional fråga, som
              vi inte får glömma bort att ta i beaktande.
            </seg>
            <seg n="b3009fd6">
              Med hänvisning till det pågående arbetet yrkar jag avslag på
              motionerna.
            </seg>
          </u>
          <note type="speaker" n="4f3a6338">
            Anf. 141 MATTIAS KARLSSON (SD):
          </note>
          <u who="unknown" xml:id="i-c5da45fd7da46542-0" n="4491112e">
            <seg n="a27f5134">
              Herr talman! Jag vill börja med att yrka bifall till utskottets
              förslag på samtliga punkter i betänkandet.
            </seg>
            <seg n="775f5615">
              Jag tänkte framför allt uppehålla mig vid det avsnitt som rör
              åtgärder till förmån för fiske och då särskilt frågan kring ålens
              överlevnad.
            </seg>
            <seg n="9e2c57e9">
              Ålen är en art som är allvarligt hotad och som också har en stor
              betydelse för ekonomin och inte minst kulturarvet i nordöstra
              Skåne, som är den valkrets som jag representerar.
            </seg>
            <seg n="3648b45f">
              Få ifrågasätter i dag ålbeståndets extremt utsatta situation.
              Enligt vissa forskare har beståndet av glasål minskat med så mycket
              som 99 procent i europeiska vatten de senaste 30 åren. Bakgrunden
              till det här är både komplex och mångfasetterad, men det är klart
              att det åtgärdspaket som måste till för att vända utvecklingen
              måste stå på flera olika ben.
            </seg>
            <seg n="98f27caf">
              Sverige måste naturligtvis fortsätta det långsiktiga arbetet
              med att försöka lösa de globala miljöproblemen, som inte bara
              inverkar på ålens utan också många andra arters förmåga till överlevnad
              i framtiden. På kort sikt bör dock vårt primära fokus ligga på
              åtgärder som relativt snabbt och relativt enkelt kan stärka det
              svenska ålbeståndet.
            </seg>
            <seg n="3f5c06bb">
              Ålfisket har reglerats ganska hårt de senaste åren. Det finns
              de som menar att detta inte är nog och att ett totalstopp utan
              möjligheter till dispens bör införas. Sverigedemokraterna delar
              inte den uppfattningen, framför allt därför att vi befarar att
              ålfrågan utan pådrivning från fiskenäringen skulle riskera att
              halka betydligt längre ned på den politiska dagordningen men också
              därför att det skulle dra undan benen för det unika och ekonomiskt
              betydelsefulla kulturarv som ålfisket med dess förädling och tillhörande
              traditioner utgör, särskilt i den valkrets som jag representerar.
            </seg>
            <seg n="f643ad00">
              Sverigedemokraterna ser däremot gärna insatser i form av försök
              med så kallad fish and save, kalkning av försurade vattendrag,
              utökad utsättning av ålyngel och utökad forskning särskilt de
              lyckade japanska försöken med att kläcka fram livsdugliga larver
              under odlingsförhållanden är intressanta att följa. Vi kan också
              tänka oss en utökad jakt på den stora och ökande skarvstammen,
              som enligt vissa bedömningar från Fiskeriverket konsumerar minst
              lika mycket ål som hela den svenska fiskenäringen.
            </seg>
            <seg n="ccef90d2">
              Den enskilt viktigaste åtgärden är dock den som tas upp i de
              motioner som nu delvis tillstyrkts av utskottet. Det handlar om
              att utreda möjligheten att skärpa kraven på vattenkraftsbolagen
              i syfte att återställa ålens naturliga vandringsvägar och kraftigt
              reducera turbindödligheten, som i dag uppskattas till någonstans
              mellan 70 och 90 procent för varje kraftverk som ålen måste passera.
            </seg>
            <seg n="86f5d3f5">
              De lyckade försöken i Falkenberg med snedställda galler har visat
              sig både kraftigt reducera dödligheten och öka kraftverkens effektivitet.
              Det talar för att ett utökat ansvar för den biologiska mångfalden
              inte behöver bli en så kostsam process som vissa av kraftbolagen
              tycks befara.
            </seg>
            <seg n="9cfa159a">
              Det är mycket glädjande att utskottet enhälligt valt att ställa
              sig bakom förslaget i betänkandet, speciellt då frågan om tillkännagivandet
              till regeringen, om att man omedelbart ska återkomma med en redovisning
              av sina åtgärder på området, inte bara rymmer en miljöpolitisk
              aspekt utan också en demokratisk.
            </seg>
            <seg n="221ee65f">
              Riksdagen är det svenska folkets främsta företrädare, och underlåtelse
              att följa riksdagens beslut underminerar i förlängningen fundamentet
              för vårt demokratiska system. Precis som utskottet skriver i sitt
              ställningstagande är därför regeringens femåriga negligering av
              riksdagens beslut inte försvarlig.
            </seg>
            <seg n="1d30d509">
              Att även de borgerliga partierna valt att skriva under på detta
              är mycket glädjande. Så är även enskilda borgerliga riksdagsledamöters
              mycket starka engagemang för ålens överlevnad. Jag hoppas dock
              att det något senkomna borgerliga stödet inte ska tolkas som att
              det bara är en omvändelse under galgen, i syfte att undvika ett
              medialt uppmärksammat nederlag i kammarens omröstning, utan att
              det är ett utslag av genuin övertygelse om den här frågans betydelse.
            </seg>
          </u>
          <note n="4356b91c">
            I detta anförande instämde Carina Herrstedt (SD).
          </note>
          <note n="254b0827">
            Överläggningen var härmed avslutad.
          </note>
          <note n="7a80b618">
            17 § Anmälan om interpellationer
          </note>
          <note n="9f969cf0">
            Anmäldes att följande interpellationer framställts
          </note>
          <note n="03c1dcc3">
            den 3 mars
          </note>
          <note n="0e046581">
            Åsa Romson
          </note>
          <note n="a001b961">
            Annika Lillemets
          </note>
          <note n="26edf277">
            Stina Bergström
          </note>
          <note n="1d01d735">
            Gustav Fridolin
          </note>
          <note n="ee0d44ec">
            Ulla Andersson
          </note>
          <note n="607a6e95">
            Lena Olsson
          </note>
          <note n="e7d6cfe6">
            Interpellationerna redovisas i bilaga som fogats till riksdagens
            snabbprotokoll tisdagen den 8 mars.
          </note>
          <note n="45ce4202">
            18 § Anmälan om frågor för skriftliga svar
          </note>
          <note n="043e5a71">
            Anmäldes att följande frågor för skriftliga svar framställts
          </note>
          <note n="03c1dcc3">
            den 3 mars
          </note>
          <note n="ee0d44ec">
            Ulla Andersson
          </note>
          <note n="8bf63e07">
            Anders Karlsson
          </note>
          <note n="8bf63e07">
            Anders Karlsson
          </note>
          <note n="e47ede1f">
            Fredrik Olovsson
          </note>
          <note n="a912dae3">
            Peter Persson
          </note>
          <note n="7271f69f">
            Amineh Kakabaveh
          </note>
          <note n="a5af4334">
            Frågorna redovisas i bilaga som fogats till riksdagens snabbprotokoll
            tisdagen den 8 mars.
          </note>
          <note n="9b6c3020">
            19 § Kammaren åtskildes kl. 19.31.
          </note>
          <note n="03bd6ee6">
            Förhandlingarna leddes
          </note>
          <note n="0ab959a7">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
