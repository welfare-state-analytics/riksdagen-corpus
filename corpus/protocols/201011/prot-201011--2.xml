<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201011</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--2</head>
          <docDate when="2010-10-05">2010-10-05</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2010/11:2
          </note>
          <note>
            Tisdagen den 5 oktober
          </note>
          <note>
            Kl. 14:05 - 17:01
          </note>
          <note>
            1 § Öppnande av riksmötet
          </note>
          <note>
            Program för öppnandet har fogats som bilaga till detta protokoll.
          </note>
          <note type="speaker">
            Anf. 1 TALMANNEN:
          </note>
          <note>
            Jag hemställer att Ers Majestät förklarar riksmötet öppnat.
          </note>
          <note type="speaker">
            Anf. 2 HANS MAJESTÄT KONUNGEN:
          </note>
          <note>
            Herr talman! Ärade ledamöter av Sveriges riksdag! I en demokrati
            är rösträtten en hörnsten. I vårt land är den sedan länge en självklar
            medborgerlig rättighet. Men alla äger inte den rätten. En fjärdedel
            av jordens befolkning saknar möjligheten att rösta. Det är därför
            glädjande att deltagandet i årets svenska val blev så högt. Den
            svenska demokratin vilar på en stabil grund.
          </note>
          <note>
            Jag vill lyckönska er alla som nu har mottagit väljarnas förtroende
            och förväntan. Ett omfattande arbete väntar er med att finna lösningar
            på frågor som rör enskildas vardag och nationens framtid. Många
            människor vill och behöver komma ut i arbetslivet. Ett flertal
            äldre önskar fortsatt bidra med sina kunskaper och erfarenheter.
            De har också rätt att känna trygghet i vård och omsorg.
          </note>
          <note>
            Alla ser vi behovet av fortsatt arbete för att förebygga brottslighet
            och hävda rättssäkerheten. Behovet av en utveckling som ger ekonomiskt
            utrymme för fortsatta reformer är uppenbart.
          </note>
          <note>
            Ni står inför många svåra men engagerande utmaningar.
          </note>
          <note>
            Sverige har under lång tid aktivt deltagit i samverkan med andra
            nationer för att främja mänskliga fri- och rättigheter, fritt
            handelsutbyte, bistånd vid katastrofer och kampen mot svält och
            fattigdom. Av tradition och övertygelse har Sverige också aktivt
            främjat fredssamarbetet genom förebyggande insatser och genom
            att bidra till konfliktlösningar.
          </note>
          <note>
            Under senare årtionden har ansträngningar att finna åtgärder
            mot de globala miljöhoten blivit allt angelägnare. En omställning
            till hållbara lösningar för energifrågorna är en av de stora utmaningarna
            i vår tid.
          </note>
          <note>
            Herr talman! År 2010 är ett märkesår, särskilt i min familj.
            I år är det 200 år sedan den franske marskalken Jean Baptiste
            Bernadotte valdes till Sveriges kronprins av riksdagen i Örebro.
            År 2010 blev också ett märkesår därför att vår nuvarande tronföljare
            ingick äktenskap.
          </note>
          <note>
            Herr talman! En god samhällsgemenskap bygger på ömsesidig respekt
            och på fritt meningsutbyte. Den förutsätter tolerans mot oliktänkande
            och trygghet till liv och egendom. Sveriges riksdag har med framgång
            hävdat dessa principer i sin gärning att företräda svenska folket.
          </note>
          <note>
            Jag tillönskar er alla kraft och visdom att lösa de uppgifter
            som ligger framför er.
          </note>
          <note>
            Jag förklarar härmed 2010/11 års riksmöte öppnat.
          </note>
          <note>
            2 § Regeringsförklaring
          </note>
          <note type="speaker">
            Anf. 3 Statsminister FREDRIK REINFELDT (M):
          </note>
          <note>
            Eders Majestäter, Eders Kungliga Högheter, herr talman, ledamöter
            av Sveriges riksdag!
          </note>
          <note>
            Stormen har bedarrat och molnen har skingrats. Runt om i Sverige
            växer framtidstron och förhoppningen om att morgondagen ska bli
            bättre och ljusare än gårdagen. Det är en efterlängtad utveckling.
            Många har känt oro under de år som följde i finanskrisens spår.
            Nu vänds denna oro allt tydligare i tillförsikt, till en tro på
            morgondagen och en tro på Sverige.
          </note>
          <note>
            Vi möter den på verkstadsgolvet där arbetskamrater nu återvänder
            i takt med att orderböckerna fylls. Den växer på kontoren där
            skrivbordslampornas allt senare sken berättar om övertider som
            öppnat för nyanställningar. Den finns på byggarbetsplatser där
            en allt större efterfrågan gör att det byggs alltmer. Den finns
            hos företagaren som inte längre hinner med och därför planerar
            för utökad verksamhet.
          </note>
          <note>
            Den finns på arbetsplatser från norr till söder, från Kiruna
            till Karlskrona, från Kattegatt till Kalmarsund.
          </note>
          <note>
            Sverige reser sig nu ur finanskrisen detta starkare än nära nog
            något annat land. Vi ser ut att ha stått emot en prövning som
            vid tidigare kriser har lett till omfattande nedskärningar, skattehöjningar
            och mänsklig utslagning. Så har det inte blivit den här gången.
            Då andra länder tvingas till åtstramningar kan vi göra insatser
            som förhindrar att arbetslösheten biter sig fast. Vi kan lägga
            kraft på att möta vårt lands framtida utmaningar.
          </note>
          <note>
            Det finns många orsaker till den utveckling vi nu ser. Sveriges
            offentliga finanser är i dag starkast i EU. Över 100 000 fler
            är sysselsatta i dag jämfört med år 2006, antalet sjukskrivningar
            har halverats och antalet förtidspensionärer sjunker tydligt för
            första gången på 35 år. Steg för steg pressas nu arbetslösheten
            tillbaka och jobben blir fler.
          </note>
          <note>
            I en rad internationella bedömningar hamnar Sverige också i topp.
            Nyligen presenterade ansedda World Economic Forum sin rankning
            över världens mest konkurrenskraftiga länder. Sverige har där
            nu klättrat till att vara tvåa i världen.
          </note>
          <note>
            Detta är det Sverige som nu reser sig ur krisen ett starkt Sverige,
            ett Sverige som vi ska vara stolta över och ett Sverige som vi
            ska vara rädda om.
          </note>
          <note>
            Riksdagen samlas nu efter att svenska folket har gått till val
            ett val där ingen röst varit mer värd än någon annan. Alla har
            haft möjlighet att sätta sina avtryck på valresultatet. Detta
            är ett uttryck för en demokrati som vi inte är ensamma om på vår
            jord men som andra delar av vår värld saknar. Det faller nu på
            Sveriges riksdag att ta ansvar för Sverige, att bära väljarnas
            förtroende.
          </note>
          <note>
            Med förstärkt väljarstöd fortsätter Moderata samlingspartiet,
            Folkpartiet liberalerna, Centerpartiet och Kristdemokraterna att
            axla regeringsansvaret. Det stödet lägger vi nu till grund när
            vi tar fortsatt ansvar för Sverige. Grunden för vårt regeringsansvar
            är vårt gemensamma valmanifest utifrån vilket arbetet kommer att
            bedrivas.
          </note>
          <note>
            Alliansen bärs av en idé om Sverige. Vi vill ta ansvar för vårt
            land och skapa goda förutsättningar för arbete och välfärd. Vi
            vill lägga grunden för ett rättvist samhälle som håller ihop och
            där människor kan känna trygghet, ta egna initiativ och förverkliga
            sina ambitioner, ett samhälle där familjen och det civila samhället
            står starka.
          </note>
          <note>
            Vårt mål är att vara en regering som ser hela Sverige och alla
            människor som lever här, som ser och förstår vikten av att samla
            alla dem som vill vara med i bygget av Sverige. Vi vill vara en
            regering som söker breda lösningar, samförstånd och stabilitet
            i riksdagen detta grundat i våra nedärvda värden om öppenhet,
            frihet, ansvar, rättvisa och alla människors lika värde.
          </note>
          <note>
            Sveriges starka ekonomiska position ska vi slå vakt om. Sunda
            offentliga finanser är en förutsättning för en stabil återhämtning.
            Det skapar utrymme för viktiga reformer under kommande år. Långsiktigt
            ansvarstagande för ekonomin är avgörande för vår förmåga att rusta
            Sverige för framtiden.
          </note>
          <note>
            Osäkerheten i vår omvärld är fortsatt stor. För att Sverige ska
            få till stånd en snabb återhämtning krävs det en politik som fokuserar
            på att ge människor möjligheter till jobb detta samtidigt som
            vi värnar de offentliga finanserna.
          </note>
          <note>
            Vikten av ordning och reda i Sveriges ekonomi kan inte nog betonas.
            Brist på ansvarstagande riskerar att slå direkt mot välfärdens
            kärna. Brist på ansvarstagande riskerar att öppna för skattehöjningar
            som försämrar tillväxten och ökar arbetslösheten. Det riskerar
            att innebära högre räntor som urholkar hushållens marginaler och
            negativt inverkar på företagens vilja till investeringar och nyanställningar.
            Den vägen ska inte Sverige gå. Det förtjänar inte Sverige.
          </note>
          <note>
            Ansvar för Sverige det är så vi tar Sverige från kris mot full
            sysselsättning. Regeringen vill därför samla riksdagen kring uppgiften
            att säkerställa att Sveriges finanser är långsiktigt hållbara.
          </note>
          <note>
            Inriktningen för politiken under mandatperioden är att de offentliga
            finanserna ska uppvisa balans och överskott på 1 procent av bnp.
            Det finanspolitiska ramverket ska fortsatt vårdas och stärkas.
            Den offentliga skulden som andel av bnp ska fortsätta att minska.
            Därmed tryggas den offentliga välfärdens grund och Sveriges möjligheter
            att tryggt hantera kommande kriser.
          </note>
          <note>
            Som ett led i en ansvarsfull ekonomisk politik ska alla reformer
            prövas mot reformutrymmet. Det kan bli nödvändigt att ej genomföra
            eller skjuta på reformer eller att tillföra ytterligare finansiering
            om den ekonomiska utvecklingen blir svagare än väntat eller för
            att säkra samhällsekonomisk balans. Detta tydliga ansvarsbesked
            vill regeringen lämna.
          </note>
          <note>
            Vårt främsta mål är att föra Sverige mot full sysselsättning.
            Vi vill få fart på Sverige för att öka sysselsättningen och slå
            vakt om tryggheten. Arbetslinjen ligger fast: Alla ska kunna få
            jobb efter egen arbetsförmåga. Det ska löna sig bättre att arbeta,
            det ska bli lättare och billigare att anställa och fler företag
            ska starta, stanna och växa i Sverige.
          </note>
          <note>
            Vi vill att alla som kan arbeta också ska kunna få ett jobb.
            Få klyftor i vårt samhälle är så stora som mellan den som har
            arbete och den som står utanför arbetsmarknaden. Arbete, arbetsgemenskap
            och en egen lön det går att leva på innebär makt över den egna
            vardagen. Att ge fler möjlighet till jobb, i hela landet, är därför
            en viktig rättvisefråga.
          </note>
          <note>
            Arbete är grunden för Sveriges välstånd. Vår framtid, vårt samhälles
            sammanhållning och vår välfärd är beroende av människors arbetsinsatser.
            Vår utgångspunkt är därför att alla människors arbetsinsatser
            behövs. I ett litet land som Sverige har vi inte råd att säga
            nej till arbetstillfällen så länge de erbjuds med goda villkor
            och till avtalsenliga löner.
          </note>
          <note>
            Lika viktigt som att jobben blir fler, lika viktigt är att alla
            som jobbar känner att det gör skillnad till det bättre. Sverige
            ska vara ett land där det lönar sig att arbeta. Vi menar att sjuksköterskan
            som tar nattskiftet på akuten, gymnasieläraren som ger våra unga
            kunskap och polisen som kämpar för vår trygghet ska uppleva att
            de får något för det.
          </note>
          <note>
            Fortsatt sänkta inkomstskatter för vanliga löntagare skapar inte
            bara ökade marginaler för var och en. Det ökar arbetsutbudet och
            sysselsättningen, vilket i sin tur skapar mer resurser till välfärden.
            Regeringen kommer därför att öppna för fortsatta skattelättnader
            med tyngdpunkt på låg- och medelinkomsttagare när ekonomin efter
            hand vänder. Om offentliga finanser och ekonomin tillåter är ambitionen
            att ytterligare förstärka jobbskatteavdraget.
          </note>
          <note>
            Fortfarande betalar högst normala löntagare också statlig inkomstskatt.
            Trots att gränsen för statlig skatt höjdes 2009 slår den fortfarande
            mot breda grupper och gör utbildning mindre lönsamt. Därför har
            regeringen också som reformambition att ytterligare höja skiktgränsen
            för den statliga inkomstskatten.
          </note>
          <note>
            Sverige är i dag ett land som kan sätta kraft bakom ambitionen
            att nå full sysselsättning. Ett land som genom att återupprätta
            arbetets värde steg för steg gör vårt samhälle mer inkluderande
            och dynamiskt, med förmåga att möta såväl demografiska utmaningar
            som en hårdnande global konkurrens. Med möjligheter att utveckla
            den välfärd som betyder så mycket för sammanhållningen i det svenska
            samhället.
          </note>
          <note>
            Kraftfulla åtgärder vidtas för att arbetslösheten inte ska fastna
            på en hög nivå. Riktade insatser görs för långtidsarbetslösa,
            ungdomar och andra personer med svag förankring på arbetsmarknaden.
            Vi tänker inte acceptera att arbetslösheten åter stiger i dåliga
            tider för att sedan bita sig fast när konjunkturen vänder.
          </note>
          <note>
            Den halverade arbetsgivaravgiften för den som anställer ungdomar
            under 26 år ligger fast. Förstärkta resurser kommer att ges för
            arbetspraktik och coachning. Arbetsförmedlingen tillförs ytterligare
            resurser. Fler unga människor ska få möjlighet till tidiga insatser
            och stöd till arbete. Därtill utökas möjligheterna för arbetslösa
            ungdomar som saknar fullgjord grund- eller gymnasieutbildning
            att tillfälligt komplettera sina betyg genom ett högre studiebidrag.
          </note>
          <note>
            Fler vägar ska öppnas för ungdomars möjligheter till jobb. En
            ny tidsbegränsad anställningsform införs för elever som går lärlingsprogram
            inom gymnasieskolan. Till detta öppnas för lärlingsprovanställningar
            för personer upp till 23 år. Lärlingssatsningen innebär helt nya
            vägar till jobb för många ungdomar som i dag har svag förankring
            på arbetsmarknaden.
          </note>
          <note>
            Många personer med funktionsnedsättning står långt ifrån arbetsmarknaden.
            Därför förstärks insatserna för att undanröja hinder och skapa
            möjligheter till arbete för denna grupp. Bland annat sker en höjning
            av det särskilda anställningsstödet.
          </note>
          <note>
            Äldre ska ges möjlighet att stanna kvar i arbete. Därför vill
            vi utöka rätten att kvarstå i arbetslivet från 67 till 69 år.
            Regeringen avser att ta upp frågan med Socialdemokraterna inom
            ramen för pensionsöverenskommelsen.
          </note>
          <note>
            Socialförsäkringarna och arbetslöshetsförsäkringen fyller en
            viktig trygghetsfunktion. De ska vara utformade för att uppmuntra
            till arbete och bygga på aktiva insatser för att ge alla som kan
            arbeta hjälp och stöd att komma tillbaka till arbetslivet. Flera
            viktiga reformer har gjorts inom trygghetssystemen. Den tidigare
            passiviteten har ersatts med aktiva åtgärder.
          </note>
          <note>
            Det är viktigt att säkerställa att avsikterna med reformen upprätthålls.
            Den som är svårt sjuk och inte kan arbeta ska kunna få ersättning.
            Samtidigt ska reformen öka drivkrafterna och stödet till dem som
            kan komma tillbaka i arbete. Stora förändringar, likt sjukförsäkringsreformen,
            kan leda till att enskilda drabbas av orimliga och icke avsedda
            konsekvenser. Det är viktigt att vara ödmjuk inför detta.
          </note>
          <note>
            Regeringen kommer därför att fortsatt följa utvecklingen. Vi
            kommer att se över om regelverken och deras tillämpning fått icke
            avsedda konsekvenser för enskilda individer. En parlamentarisk
            utredning har tillsatts för att se över hur trygghetssystemen
            långsiktigt kan förbättras. När utredningen lämnat sitt förslag
            återkommer regeringen om när och hur en obligatorisk a-kassa kan
            införas.
          </note>
          <note>
            Grunden för arbete, tillväxt och välfärd läggs via fri företagsamhet.
            Ett livskraftigt och dynamiskt näringsliv är en central förutsättning
            för ökad sysselsättning. Entreprenörskap och företagande ska därför
            uppmuntras. Fler företag ska starta, stanna och växa i Sverige.
          </note>
          <note>
            Under den gångna mandatperioden har ett målmedvetet arbete inletts
            för att förbättra företagsklimatet i Sverige. Skatterna har sänkts
            för företagare och på företagande, kostnaderna för att anställa
            har sänkts och regelbördan har minskats. Fler delar av ekonomin
            har också öppnats för entreprenörer, inte minst inom välfärdsområdet.
            Det arbetet ska fortsätta.
          </note>
          <note>
            Sverige ska förbättra sitt företags- och innovationsklimat. En
            innovationsstrategi tas fram. En satsning görs på rådgivning,
            mentorsverksamhet och innovationsfinansiering. Regelförenklingsarbetet
            fortsätter. Det gör också satsningen på kvinnors, ungas och invandrares
            företagande. En särskild satsning görs för att stärka utvecklingskraften
            i norra Sveriges inland. En bred utredning av företagsbeskattningen
            ska inledas. Syftet är att utforma beskattningen så att investeringar
            och sysselsättning gynnas.
          </note>
          <note>
            Genom RUT- och ROT-avdragen har vi sett tiotusentals nya jobb
            växa fram. Vi har sett svarta tjänster bli vita, till fördel för
            både löntagare och samhället i stort. Dessa jobb ska få vara kvar.
            Om offentliga finanser och ekonomin tillåter halveras momsen på
            restaurang- och cateringtjänster. Det öppnar för sänkta kostnader
            som i sin tur öppnar för nyanställningar och nya jobb.
          </note>
          <note>
            Regeringen anser att statens uppgift bör vara att ange de ramar
            och regler som ska gälla för näringslivet och företagen, inte
            att äga och driva företag. Därför bör staten i princip inte äga
            bolag som verkar på kommersiella marknader med fungerande konkurrens
            såvida inte bolaget har ett särskilt samhällsuppdrag som är svårt
            att klara av på annat sätt.
          </note>
          <note>
            Bara om vi ser hela Sverige kan vi hålla samman vårt samhälle.
            Sverige är ett vidsträckt land. Här finns både större städer och
            landsbygd. Alla delar av Sverige ska ges möjlighet att utvecklas
            utifrån sina styrkor och förutsättningar.
          </note>
          <note>
            Att låta hela Sverige växa handlar om att bejaka förutsättningarna
            för boende, arbete och företagande i hela landet. Tillgång till
            goda elektroniska kommunikationer underlättar vardagen och är
            en förutsättning för att företagare ska kunna bedriva verksamhet
            i hela landet. Med en ambitiös energi- och klimatpolitik skapas
            grund för investeringar och företagande på landsbygden. De gröna
            näringarna är betydelsefulla. Fortsatta satsningar sker på matlandet
            Sverige.
          </note>
          <note>
            Sverige ska ha ett väl fungerande transportsystem en attraktiv
            kollektivtrafik, ökad framkomlighet på väg och järnväg liksom
            bra kommunikationer som knyter samman stad och land. Regeringen
            har nyligen beslutat om en historisk infrastruktursatsning på
            närmare 500 miljarder kronor fram till år 2021. Denna satsning
            ligger fast. Därmed möjliggörs betydande investeringar i väg och
            järnväg under kommande år.
          </note>
          <note>
            Fler bostäder behöver byggas och hyresrättens ställning stärkas.
            Fler bostadstillfällen, inte minst för unga, skapas genom att
            uthyrning av privatbostad stimuleras.
          </note>
          <note>
            Att ge varje människa möjlighet att utvecklas och inhämta kunskap
            är en av samhällets viktigaste uppgifter. Genom att ta till vara
            varje människas möjligheter och vilja att lära lägger vi grunden
            för framtidens Sverige.
          </note>
          <note>
            En bra skola förbättrar livschanser. Vi vill se en skola där
            alla elever kommer till sin rätt och där alla, oavsett bakgrund,
            ges möjlighet till kunskap. En skola med kunskap leder till ökad
            rättvisa och delaktighet. Kunskap är nyckeln som ger alla elever
            möjlighet att lyckas.
          </note>
          <note>
            Vi har kommit en bit på väg med Lärarlyftet, en bättre lärarutbildning,
            nya och tydliga mål i skolan, obligatoriska skriftliga omdömen
            och en ny skollag. Till detta ska läggas vår läsa-skriva-räkna-satsning,
            mer stöd till elever som behöver det, en satsning på matematik,
            en vassare skolinspektion, ökade resurser till forskning, yrkeshögskola
            och en ny gymnasieskola.
          </note>
          <note>
            Regeringen har som tydlig ambition att fortsätta stärka utbildningssystemet.
            Lärarna har en oersättlig roll i detta arbete. För att stödja
            lärarna i deras möjlighet att göra ett bra jobb genomförs ett
            lärarpaket med ett fortsatt lärarlyft, stärkt pedagogiskt ledarskap,
            vidareutbildning av obehöriga lärare och forskarskolor. Fler undervisningstimmar
            ska också ges i grundskolan.
          </note>
          <note>
            Trygga barn lär sig mer. Därför krävs en välkomnande skolmiljö,
            arbete mot mobbning och insikt i för samhället grundläggande värden.
            Genom en särskild satsning på elevhälsan ges fler lärare tid att
            vara lärare, samtidigt som de elever som mår dåligt kan få hjälp.
          </note>
          <note>
            Vi inför en tydligare och kunskapsinriktad läroplan för skolan
            och en ny läroplan för förskolan med ett ökat pedagogiskt innehåll.
            Ett nytt betygssystem införs med betyg från årskurs 6.
          </note>
          <note>
            Alla har inom sig förmågan att växa med ökade kunskaper på sina
            villkor. En bra skola ser det och skapar utrymme för just detta.
            Vi uppvärderar därför de praktiska utbildningarna genom att utveckla
            yrkes- och lärlingsutbildningar inom gymnasieskolan. Vi fortsätter
            satsningarna på yrkesvux och utvecklar yrkeshögskolan.
          </note>
          <note>
            Alla människor ska ges likvärdiga chanser att förverkliga sina
            ambitioner. Därför är det viktigt att ha ett väl utbyggt offentligt
            studiestöd. Trots ett av världens mest generösa studiestöd har
            många studenter svårt att få ekonomin att gå ihop. Regeringen
            höjer därför lånedelen i studiemedlet med 500 kronor per månad
            den 1 juli 2011.
          </note>
          <note>
            Vi vill att Sverige ska förbli en forskningsnation av högsta
            rang. Regeringens satsningar på forskning och innovation har redan
            inneburit det största resurstillskottet till svensk forskning
            någonsin. Nu fortsätter arbetet. En kvalitetssatsning genomförs
            på högre utbildning.
          </note>
          <note>
            I korsningen mellan vardagsslitet och drömmen växte Sverige fram
            som välfärdsland. Människors arbetsinsatser och företagsamhet
            har tillsammans med en öppenhet mot omvärlden gjort Sverige till
            ett av världens rikaste länder. Vår rikedom har lagt grund för
            de välfärdssystem som utjämnar skillnader och ger alla en chans.
          </note>
          <note>
            Sverige ska vara ett bra välfärdsland. En utvecklad välfärd är
            en fråga om rättvisa. Välfärdens verksamheter och tjänster ska
            vara av högsta kvalitet och rikta sig till enskilda människor
            efter behov, oavsett bakgrund, bostadsort, kön eller tjocklek
            på plånboken. Grunden för att nå dit är en solidarisk och offentlig
            finansiering.
          </note>
          <note>
            Under den gångna mandatperioden har regeringen genomfört många
            reformer för höjd kvalitet, mer valfrihet och ökad tillgänglighet.
            Vi har samtidigt värnat välfärden i krisen. Då andra länder tvingats
            till stora nedskärningar har vi, tack vare en ansvarsfull politik,
            kunnat tillföra välfärden historiskt stora tillskott.
          </note>
          <note>
            Nu fortsätter arbetet med att värna och stärka välfärden. Utöver
            en permanent höjning av statsbidraget till kommuner och landsting
            på 5 miljarder kronor ges ett tillfälligt tillskott på 3 miljarder
            kronor för 2011. Det är resurser som vi vill ska gå till att värna
            kommunala kärnverksamheter i sjukvård, omsorg och verksamhet som
            riktar sig till barn och unga.
          </note>
          <note>
            En av Sveriges viktigaste välfärdsutmaningar är att säkerställa
            att vi har en rättvis och jämlik sjukvård. Därför införs en patientlag.
            En nationell satsning görs för att öka patientsäkerheten och korta
            väntetiderna på landets akutmottagningar. Vårdgarantin ska stegvis
            skärpas och arbetet med att få bort vårdköerna fortsätta.
          </note>
          <note>
            Vården i livets slutskede förbättras. Den pågående psykiatrisatsningen
            permanentas. Tandvårdsreformen fullföljs genom särskilda insatser
            för dem med störst behov. Välfärden ska fortsätta utvecklas så
            att människor får möjlighet att bestämma mer själva i barnomsorgen,
            i äldreomsorgen och i sjukvården.
          </note>
          <note>
            Alla äldre har rätt att åldras med värdighet. Våra äldre ska
            kunna känna att de har en rimlig ekonomisk situation. De ska kunna
            känna trygghet, gemenskap och en delaktighet med samhället i övrigt.
          </note>
          <note>
            Mycket av grunden till en värdig ålderdom läggs i ekonomisk trygghet.
            Vi vill att Sveriges äldre ska kunna leva på sin pension, även
            efter skatt. I två steg har vi därför sänkt skatten för Sveriges
            pensionärer. En tredje skattelättnad genomförs nu den 1 januari
            2011. Regeringens ambition är att sänka skatten för pensionärer
            ytterligare när de offentliga finanserna och ekonomin så tillåter.
          </note>
          <note>
            Även boendet utgör en viktig fråga om självbestämmande och trygghet.
            Regeringens ambition är att ge äldre möjlighet att själva välja
            när det är dags att flytta till ett anpassat boende. Likaså bör
            äldre som så önskar få fortsätta att bo tillsammans, även om omsorgsbehoven
            skiljer sig åt.
          </note>
          <note>
            Arbetet för ökad kvalitet och valfrihet i äldreomsorgen fortsätter.
            Omsorgen om de äldre ska utformas med människovärdet i centrum.
            Lokala värdighetsgarantier bör finnas i landets alla kommuner.
            En satsning görs för att främja en sådan utveckling.
          </note>
          <note>
            För att säkerställa ett bättre, mer samlat omhändertagande görs
            en bred satsning på omsorgen och vården. Målet är att nå en ökad
            samverkan mellan kommuner och landsting till stöd för de multisjuka,
            de mest sköra äldre.
          </note>
          <note>
            En bra vård och omsorg för Sveriges äldre handlar i stor utsträckning
            också om att se medarbetarna och ge dem möjlighet att göra ett
            bra jobb, att ge medarbetarna möjlighet till inflytande, delaktighet
            och utveckling. Som ett led i denna strävan genomförs en särskild
            utbildningssatsning för medarbetare i vård och omsorg, ett så
            kallat omvårdnadslyft.
          </note>
          <note>
            Få saker beskär människors frihet som rädslan att utsättas för
            brott. Att utsättas för brott innebär en kränkning av liv och
            egendom som utmanar några av de mest grundläggande värden som
            det svenska samhället vilar på. I ett tryggt samhälle gäller svensk
            lag lika för alla i hela Sverige. Ett välfungerande rättsväsen
            utgör kärnan i en fungerande demokrati och ett utvecklat välfärdssamhälle.
          </note>
          <note>
            Ett tryggt samhälle handlar också om goda förutsättningar för
            barn att växa upp i en trygg miljö där de kan få möta kärlek och
            förståelse, ställas inför krav, ta ansvar och lära sig respektera
            och värna andra. Ytterst handlar det om att vi tar ansvar för
            oss själva, våra handlingar och våra medmänniskor.
          </note>
          <note>
            Ett rättssamhälles grund utgår från skyddet av den enskilde och
            rätt till integritet i privatlivet. Vi vill ha ett samhälle där
            de som begår brott blir straffade och brottsoffer blir sedda,
            där rättvisa straff utdöms så att brottsoffret får upprättelse,
            men också så att brottslingen ska kunna sona sitt brott och få
            möjlighet till en ny chans.
          </note>
          <note>
            Under den gångna mandatperioden har regeringen gjort den största
            satsningen på det svenska rättsväsendet i modern tid. I dag finns
            det 20 000 poliser som arbetar synligt och i människors vardag
            för att öka tryggheten. Målet är att skapa ett tryggare Sverige
            för alla, oavsett vem man är eller var man bor. Det arbetet fortsätter.
          </note>
          <note>
            Vi vill gå vidare med straffskärpningar för upprepad och återkommande
            brottslighet. Polisens och rättsväsendets arbete ska fortsatt
            effektiviseras och moderniseras. Fler brott ska förebyggas, och
            fler brott ska klaras upp och lagföras. Polisen ska bli bättre
            på att använda modern teknik i sitt arbete för att bli effektivare,
            men också för att bekämpa den växande brottsligheten på Internet.
          </note>
          <note>
            Det finns tydliga samband mellan alkohol, droger och våldsbrott.
            Den förebyggande satsningen för att minska alkoholkonsumtionen
            och stoppa narkotikan och inverkan av andra skadliga droger fortsätter.
            Det är en insats för ökad hälsa och trygghet i samhället.
          </note>
          <note>
            Att känna sig fri och trygg i vardagen ska vara en självklarhet
            för alla. Kvinnor och barn är många gånger extra utsatta. Vi måste
            därför stärka skyddet för kvinnor som lever med skyddad identitet
            och ha ett särskilt fokus på våld i nära relationer, sexualbrott,
            trakasserier och hjälp till barn som far illa.
          </note>
          <note>
            Inte minst i det unga Sverige finns upplevelsen att samhällets
            vanligaste reaktion på brott är att ingenting händer. Vuxenvärlden
            upplevs frånvarande. I delar av Sverige finns en känsla av att
            den starkes rätt tagit över lag och rätt. Denna utveckling är
            oacceptabel. Därför ska kampen mot ungdomsbrottslighet särskilt
            prioriteras.
          </note>
          <note>
            Samhället har inte råd vare sig ekonomiskt eller mänskligt att
            vända bort blicken när det går snett för ungdomar. Alla brott
            ska bemötas, tidigt och tydligt. Samverkan mellan polis, socialtjänst,
            skola och föräldrar behöver öka. Rättsväsendet måste korta sina
            handläggningstider, och utslussningen från sluten ungdomsvård
            måste förbättras.
          </note>
          <note>
            Alla människors lika värde och rätt att göra sina egna val är
            grundläggande för hur vi vill att Sverige ska möta framtiden.
            Vägen till ett jämlikt Sverige handlar om att behandla alla människor
            med respekt. Ett mer jämlikt Sverige blir ett mer dynamiskt och
            sammanhållet Sverige.
          </note>
          <note>
            I Sverige har jämställdheten mellan kvinnor och män kommit längre
            än i många andra länder. Det finns samtidigt mycket kvar att göra
            för att kvinnor och män ska ha samma möjligheter.
          </note>
          <note>
            Sänkta inkomstskatter, avdraget för hushållstjänster och fler
            företagare i välfärden förbättrar kvinnors möjlighet att leva
            på sin lön, kombinera karriär och familjeliv och driva företag.
          </note>
          <note>
            Regeringen fortsätter arbetet för ökad jämställdhet. Jämställdhetsarbetet
            i skolor, insatserna för våldsutsatta kvinnor och stärkt skydd
            för kvinnor som lever med skyddad identitet, liksom kampen mot
            prostitution, utgör några viktiga inslag.
          </note>
          <note>
            Vår familjepolitik tar sin utgångspunkt i barnens möjlighet att
            utvecklas tillsammans med sina föräldrar. Med insikt om att familjer
            är olika, har olika förutsättningar och behov och genom att slå
            fast att föräldrarna själva bäst fattar beslut om den egna vardagen
            vill vi skapa trygga uppväxtvillkor för barn och ungdomar, valfrihet
            och mångfald inom barnomsorgen och förutsättningar för familjer
            att få tid tillsammans samt uppmuntra ökad jämställdhet inom familjen.
          </note>
          <note>
            Ett antal reformer kommer att genomföras under mandatperioden.
            Ensamstående föräldrar ska få möjlighet att överlåta föräldrapenning.
            Vårdnadsbidraget görs mer flexibelt. Föräldrar ska kunna vara
            föräldralediga samtidigt i 30 dagar under barnets första år. Därtill
            förenklas jämställdhetsbonusen för att bli en tydlig morot i strävan
            mot ett mer jämställt uttag av föräldraledigheten.
          </note>
          <note>
            En särskild satsning görs till stöd för barnfamiljer som har
            en utsatt ekonomisk situation. Inte minst många ensamstående föräldrar
            har i dag svårt att klara ekonomin. Höjningen av flerbarnstillägget
            har varit ett steg för att möta detta. Nu tas ännu ett steg. Regeringen
            höjer bostadsbidragets särskilda bidrag för barnfamiljer från
            den 1 januari 2012 detta som en viktig insats till stöd för dem
            med de allra minsta marginalerna.
          </note>
          <note>
            Något av det mest svenska vi har är vår tradition av öppenhet
            mot omvärlden. I Sverige har generationer av människor som flytt
            förtryck och fattigdom fått chans att börja ett nytt liv. De har
            berikat vårt land, gjort oss klokare och gett oss ett mer utvecklat
            samhälle. De bidrar till vårt välstånd. Utan denna öppenhet hade
            Sverige varit ett fattigare land.
          </note>
          <note>
            Samtidigt finns stora brister i systemen för invandrares etablering
            i Sverige. De återspeglas i hög arbetslöshet och sociala problem
            i storstädernas förorter. Vi ser dem i bristande skolresultat
            och diskriminering på arbetsmarknaden. Lika sant som att vi i
            Sverige har dessa brister, lika sant är att det är dåligt fungerande
            system och strukturer som har skapat problemen inte de människor
            som kommit hit.
          </note>
          <note>
            Att förbättra integrationen är en av våra största utmaningar.
            Vi menar allvar med att bryta med de brister som finns. Fler måste
            ges möjlighet till jobb och utbildning i det svenska samhället.
            Vi vill göra mer för att människor som har kommit till Sverige
            från andra länder ska känna sig sedda och kunna bidra detta grundat
            i de värden vårt samhälle bygger på och som vi vill att Sverige
            ska kännetecknas av.
          </note>
          <note>
            Regeringen vill att Sverige ska ha en human, rättssäker och ordnad
            asylpolitik. Sverige ska vara en fristad för människor som flyr
            undan förföljelse och förtryck.
          </note>
          <note>
            Förra mandatperioden vidgades möjligheterna att komma till Sverige
            för att skapa sig en bättre framtid genom eget arbete. De nya
            reglerna för arbetskraftsinvandring är mycket betydelsefulla.
            De innebär att Sverige tagit ledningen i utvecklingen mot öppnare
            gränser och ökad rörlighet något som är till stor fördel för ett
            samhälle som vill utvecklas och kunna möta framtida demografiska
            utmaningar. Vi slår därför vakt om och vårdar denna reform.
          </note>
          <note>
            Integration bygger på arbete och möjlighet till egen försörjning.
            Därför är regeringens arbetslinje också integrationspolitik. Vi
            vill att utgångspunkten för integrationspolitiken, som inom alla
            områden, ska vara att alla människor som kan också ska kunna försörja
            sig själva.
          </note>
          <note>
            Vår integrationspolitik sätter arbete och språkkunskaper i centrum.
            Fortsatta förbättringar krävs för att ta till vara den potential
            och drivkraft som människor med utländsk bakgrund besitter. Därför
            föreslår vi en rad reformer under nästa mandatperiod. Tillsammans
            med redan beslutade och genomförda reformer betonar de arbete
            som väg in i det svenska samhället.
          </note>
          <note>
            Insatser ska göras för att ytterligare stärka möjligheterna för
            utrikes födda att tidigare etablera sig på arbetsmarknaden. Inriktningen
            ska vara att nyanlända ska kunna få jobb och kunskaper i svenska
            och om hur samhället fungerar. Det ska finnas en bra skola för
            barnen och en bostad där man trivs och känner trygghet.
          </note>
          <note>
            Det handlar bland annat om att fortsatt förbättra sfi-undervisningen
            med stärkt koppling till arbetsmarknaden. Det handlar om att utveckla
            instegsjobben, om insatser för rådgivning och mentorskap till
            stöd för invandrares företagande och om att förstärka resurserna
            till skolor i utsatta områden för att stimulera till resultatförbättringar.
            En utredning tillsätts också för att se över möjligheterna att
            införa ett system med skattelättnader för företag i särskilt utsatta
            områden, så kallade nystartszoner.
          </note>
          <note>
            Medborgarskap har en viktig praktisk innebörd men också ett stort
            symboliskt värde. Svenskt medborgarskap medför både rättigheter
            och skyldigheter. Vi vill signalera medborgarskapets tyngd och
            betydelse genom att detta bekräftas vid en särskild ceremoni.
          </note>
          <note>
            Samhället är större än staten. Ett öppet och tolerant samhälle
            byggs på tydliga värden, där vi skiljer rätt från fel, visar tolerans
            för olikheter och ger utrymme för människor att växa. Samhällsbyggandet
            utförs varje dag av de människor som deltar i och utgör det civila
            samhället, med dess breda spektrum av frivilliga och ideella föreningar
            och verksamheter.
          </note>
          <note>
            Vi vill fortsatt uppmuntra de ideella krafterna genom att förenkla
            för engagemang och låta det civila samhällets gemenskaper utvecklas
            i enlighet med sin särart. Vi vill samarbeta med och komplettera
            den ideella sektorn, inte styra över och konkurrera. Som ett led
            i detta och om ekonomin tillåter är ambitionen att införa avdragsrätt
            för gåvor till hjälpverksamhet.
          </note>
          <note>
            Vi vill att kulturen ska vara en dynamisk, utmanande och oberoende
            kraft med yttrandefriheten som grund. Med utgångspunkt i kulturens
            frihet och egenvärde ska vi stärka dess betydelse i samhället
            och verka för att den kommer fler människor till del, oavsett
            bakgrund och förutsättningar. För att öka möjligheterna för barn
            och unga att ta del av kulturupplevelser utökas Skapande skola
            till att omfatta hela grundskolan.
          </note>
          <note>
            Vi bär alla ett ansvar för att trygga våra gemensamma minnen.
            Ett särskilt ansvar bär våra kulturarvsbärande institutioner:
            arkiven, biblioteken och museerna. Möjligheten att ta del av ett
            rikt kulturutbud i hela landet ska värnas.
          </note>
          <note>
            Idrotten är vår största folkrörelse. Vi vill föra en idrottspolitik
            som skapar möjligheter för fler att motionera och idrotta. Särskilt
            vill vi betona möjligheten för barn och unga att delta i idrottslivet.
            Därför förlängs Idrottslyftet och ges en stabil finansiering via
            statsbudgeten.
          </note>
          <note>
            Sverige ska vara ett föregångsland för god miljö och hållbar
            utveckling, både nationellt och internationellt. Vi ser alla allvaret
            i klimatutmaningen, miljöfarliga utsläpp och hotade hav. Vi måste
            agera nationellt för att ta vårt ansvar, men vi måste också förstå
            att globala problem kräver globala svar.
          </note>
          <note>
            Vår klimatpolitik innebär att Sverige ska visa ledarskap genom
            att agera både här hemma och internationellt. Med nationella åtgärder
            kan vi gå före och visa vägen för den omställning som är nödvändig
            i världen. Vi har därför kraftigt höjt ambitionen för att minska
            utsläppen i Sverige. Till år 2020 ska utsläppen ha minskat med
            40 procent. Det är det mest ambitiösa målet inom hela EU.
          </note>
          <note>
            Regeringens bedömning är att redan vidtagna och aviserade åtgärder
            för de närmaste åren räcker för att nå målet. Koldioxidskatten
            ska därför inte höjas under mandatperioden, utöver den årliga
            justeringen med konsumentprisindex och redan beslutade åtgärder.
          </note>
          <note>
            Regeringen har som ett långsiktigt mål att Sverige år 2030 bör
            ha en fordonsflotta som är oberoende av fossila bränslen. Som
            ett verktyg för att nå dit införs en supermiljöbilspremie för
            de bilar som ger minst utsläpp. Insatser görs också för utveckling
            av miljöbilar, laddhybrider och deras infrastruktur.
          </note>
          <note>
            Sverige ska fortsatt driva på för att få ett globalt klimatavtal
            till stånd. En ny överenskommelse behöver ange mer kraftfulla
            utsläppsminskningar och omfatta fler växthusgaser och fler länder
            än i dag. Sverige ska också verka för att EU:s alla medlemsländer
            inför en nationell koldioxidskatt.
          </note>
          <note>
            Sveriges klimatbistånd utvecklas, och arbetet med att klimatsäkra
            biståndet fortsätter. Stödet till klimatinvesteringar och tekniköverföring
            till utvecklingsländerna utökas. Särskilt stöd behöver ges till
            de utvecklingsländer som minst av alla har orsakat problemen,
            men som drabbas allra hårdast.
          </note>
          <note>
            Det krävs långsiktiga spelregler för att få en bra, billig och
            klimatvänlig energi. Regeringen har presenterat en offensiv och
            ambitiös klimat- och energipolitik som förenar ekologisk hållbarhet,
            konkurrenskraft och försörjningstrygghet.
          </note>
          <note>
            För att minska sårbarheten och öka försörjningstryggheten vill
            vi att ett tredje ben utvecklas i systemet detta i form av kraftvärme,
            vindkraft och annan förnybar energi. Kärnkraften kommer att vara
            en viktig del av svensk elproduktion under överskådlig tid. Därför
            ska befintliga reaktorer kunna effekthöjas och ersättas av nya.
            Några statliga subventioner till ny kärnkraft kommer dock inte
            att ges. Även vattenkraften kommer fortsättningsvis att svara
            för en bärande del av vår elproduktion. Sverige ska fortsätta
            arbetet med att utveckla den nordiska och europeiska elmarknaden.
          </note>
          <note>
            Årtionden av överutnyttjande har inneburit att våra vatten är
            hårt pressade. En framgångsrik miljöpolitik måste skydda och bevara
            såväl de livsviktiga ekosystemen som den biologiska mångfalden.
            Satsningen på att förbättra havsmiljön fortsätter. Värdefulla
            skogsområden ska ges ett långsiktigt skydd och förvaltas väl.
            En handlingsplan mot farliga kemikalier kommer att utarbetas.
          </note>
          <note>
            Herr talman! Sverige ska vara en stark röst för fred, frihet
            och försoning i Europa och världen. Vi ska vara en tydlig kraft
            för en gemensam europeisk utrikespolitik som värnar och utvecklar
            demokrati, folkrätt och mänskliga fri- och rättigheter.
          </note>
          <note>
            En öppen värld och en öppen global ekonomi fortsätter att lyfta
            människor ur fattigdom. En uthållig globalisering ligger inte
            bara i vårt eget intresse utan skapar globala möjligheter att
            gå från förtryck till frihet och från fattigdom till välstånd.
            Öppna, toleranta och jämställda samhällen ökar individers frihet
            och skapar bättre förutsättning för ekonomisk, social och kulturell
            utveckling.
          </note>
          <note>
            Sverige ska tillhöra kärnan i det europeiska samarbetet. Vi vill
            ha ett Europa som kan vara en stark kraft för öppna samhällen
            i en öppen värld, som kan riva murar och barriärer och bygga förtroende
            och samarbete över det förflutnas skiljelinjer och fördomar. Sverige
            ska vara drivande i de frågor som är centrala för EU:s utveckling.
          </note>
          <note>
            Den inre marknaden ska fördjupas för att kunna fortsätta bygga
            Europas välfärd. Det krävs gemensamma spelregler för att påskynda
            den ekonomiska återhämtningen i Europa och förebygga nya kriser.
            Vi vill ha ett öppet Europa som välkomnar nya medlemmar. Grannskapspolitiken,
            inte minst det östliga partnerskapet, har här en viktig roll.
          </note>
          <note>
            Ett starkt FN är en hörnsten i svensk utrikespolitik. Sverige
            arbetar för ett bättre fungerande FN som än bättre kan möta framtidens
            globala utmaningar. Detta gäller inte minst klimatfrågan. Sverige
            och EU ska fortsatt inta en ledande position i detta arbete.
          </note>
          <note>
            Under mandatperioden förstärks också våra insatser för att millenniemålen
            ska kunna nås 2015.
          </note>
          <note>
            I arbetet för mänskliga rättigheter och demokrati behöver inte
            minst arbetet med att agera för yttrande- och religionsfriheten
            stärkas ytterligare.
          </note>
          <note>
            En ny tid innebär nya utmaningar. Internet knyter världen allt
            närmare samman. Vi kommer att ge arbetet för nätets frihet och
            säkerhet ny styrka.
          </note>
          <note>
            Vi kommer att fortsätta arbetet för rustningskontroll, också
            i vår egen del av världen, och för en värld utan kärnvapen. Ytterligare
            spridning av massförstörelsevapen måste förhindras. Nordkorea
            och Iran måste respektera internationella förpliktelser och beslut
            av FN:s säkerhetsråd.
          </note>
          <note>
            Vi fullföljer Sveriges tradition av stöd till och medverkan i
            internationella fredsbevarande operationer. Vi kommer också fortsatt
            att söka bred parlamentarisk förankring för dessa. Vårt engagemang
            i Afghanistan och Kosovo är brett och långsiktigt. Sverige arbetar
            för en allomfattande fred i Mellanöstern. Vi har en stark gemensam
            europeisk politik. Israels ockupation och bosättarpolitik måste
            upphöra, en sammanhängande och bärkraftig palestinsk stat skapas,
            terrorismen upphöra och Israels rätt att leva inom säkra och erkända
            gränser respekteras.
          </note>
          <note>
            Det är snart 20 år sedan Estland, Lettland och Litauen kunde
            återupprätta sin självständighet. Vi vill fortsätta att stärka
            samarbetet i Norden och Baltikum inom alla områden.
          </note>
          <note>
            Sverige ska ha en ambitiös utvecklingspolitik med fattigdomsbekämpning
            i fokus. Arbetet med att skapa ett generöst, effektivt och öppet
            bistånd fortsätter. Demokratisk utveckling och respekt för mänskliga
            fri- och rättigheter inom utvecklingssamarbetet förblir en central
            värdegrund. Kampen för ökad jämställdhet är en av vår tids viktigaste
            demokratiska utmaningar.
          </note>
          <note>
            Vårt lands säkerhet och trygghet bygger på gemenskap och samverkan
            med andra länder. Utformningen av vår säkerhetspolitik måste fortsatt
            ske i brett nationellt samförstånd. Den säkerhetspolitiska linjen
            ligger fast.
          </note>
          <note>
            Det står klart att vårt land inte kommer att förhålla sig passivt
            om en katastrof eller ett angrepp skulle drabba ett annat medlemsland
            i Europeiska unionen eller ett annat nordiskt land. I detta ligger
            också en förväntan om att dessa länder agerar på samma sätt om
            Sverige drabbas.
          </note>
          <note>
            Sverige ska ha ett tillgängligt, användbart och flexibelt försvar
            som enskilt och tillsammans med andra kan trygga vårt lands frihet
            och oberoende.
          </note>
          <note>
            En insatsorganisation med stående och kontrakterade förband skapas
            för insatser i landet, i närområdet och internationellt. För att
            öka användbarheten och flexibiliteten överförs resurser från stöd
            och kringverksamhet till förbandsverksamhet. Uppbyggnaden av den
            nya organisationen sker i den takt som dessa resurser kan frigöras.
            Hemvärnet utvecklas till nationella skyddsstyrkor. De har en central
            roll i det svenska försvaret. Deras roll och förmåga kommer att
            öka.
          </note>
          <note>
            Genom vår medverkan i Nordic Battle Group, en av EU:s två snabbinsatsstyrkor,
            tar Sverige ansvar för fred och säkerhet i och utanför vårt närområde.
            Sverige kommer att leda Nordic Battle Group 2011. Vi bör ha som
            ambition att åta oss ledarskapet även 2014.
          </note>
          <note>
            Inför nästa inriktningsbeslut, som gäller perioden efter 2015,
            studeras de krav som utvecklingen i vår omvärld ställer. Särskild
            hänsyn ska tas till dynamiken i vårt närområde och i Ryssland.
          </note>
          <note>
            Herr talman! När vi tar fortsatt ansvar för Sverige gör vi det
            med ett antal utgångspunkter. För det första: Alliansregeringen
            är en minoritetsregering. För det andra: Riksdagsordningen och
            budgetlagen ger möjligheter att upprätthålla inriktningen för
            politiken, god budgetdisciplin och sunda statsfinanser. För det
            tredje: Regeringen kommer att eftersträva breda och ansvarsfulla
            lösningar i riksdagen, där det kan vara naturligt att löpande
            föra diskussioner med främst Miljöpartiet men även Socialdemokraterna
            när förutsättningar ges.
          </note>
          <note>
            Våra fyra partier Moderata samlingspartiet, Folkpartiet liberalerna,
            Centerpartiet och Kristdemokraterna bärs av en idé om Sverige.
            Vi vill ta ansvar för vårt land och skapa goda förutsättningar
            för arbete och välfärd. Vi vill lägga grund för ett rättvist samhälle
            som håller ihop, där människor kan känna trygghet, ta egna initiativ
            och förverkliga sina ambitioner.
          </note>
          <note>
            Sverige är på många sätt redan ett föregångsland. Vi som lever
            här har mycket att vara stolta över. Vi har mycket att vara rädda
            om. Men Sverige saknar inte utmaningar.
          </note>
          <note>
            I vårt samhälle finns människor som inte kommer till sin rätt,
            som inte blir sedda eller har ställts vid sidan av. Det finns
            också i vårt land orättvisor och otrygghet. Vår förmåga att hålla
            ihop Sverige handlar om hur vi möter dessa utmaningar. Om vi fortsätter
            att ta ansvar, visar omtanke om varandra och agerar långsiktigt
            kan framtidens Sverige bli ett starkare land än någonsin tidigare.
          </note>
          <note>
            Herr talman! Vår utgångspunkt är att alla människor är olika
            men har samma människovärde. Oavsett bakgrund, kön, hudfärg, religion
            eller sexuell läggning ska alla ha möjlighet att växa och utvecklas.
            Vi tror på människans inneboende kraft och vilja att ta ansvar.
            Det är vår övertygelse att ökad frihet att själv forma sitt liv
            ger utrymme som förbättrar för både den enskilde och Sverige som
            land.
          </note>
          <note>
            Människors makt över den egna vardagen, arbetslinjen, en strävan
            att uppnå full sysselsättning och en välfungerande skattefinansierad
            välfärd förblir alla tydliga delar i vad vi vill ska känneteckna
            Sverige. Det är så vi vill ta ansvar för framtiden.
          </note>
          <note>
            Vi tror på Sverige och vi tror på människan. Därför tror vi också
            på framtiden. Ett bättre Sverige bygger vi tillsammans, inte genom
            att ställa människor mot varandra och skapa misstänksamhet människor
            emellan. Ett samhälle som håller samman och låter människor växa
            blir ett livskraftigt samhälle, ett bättre, friare och mänskligare
            samhälle.
          </note>
          <note>
            Vi ska ta fortsatt ansvar för Sveriges ekonomi. Vi ska ge fler
            människor chansen att stå på egna ben och känna glädjen i att
            försörja sig genom eget arbete. Fler företag ska starta, stanna
            och växa i Sverige. Vi vill se en skola där varje barn får chans
            att nå sin fulla potential. Sjukvården och omsorgen ska kännetecknas
            av tillgänglighet, kvalitet och valfrihet. Människor ska kunna
            känna trygghet från våld och brott.
          </note>
          <note>
            Detta är det Sverige vi vill ska resa sig ur krisen ett starkare
            Sverige, ett Sverige vi kan vara stolta över, ett Sverige som
            vi ska vara rädda om.
          </note>
          <note>
            Herr talman! Låt mig till sist anmäla de statsråd som tillsammans
            med mig ingår i regeringen.
          </note>
          <note>
            Statsråd i Statsrådsberedningen är Birgitta Ohlsson.
          </note>
          <note>
            Statsråd och chef för Justitiedepartementet är Beatrice Ask.
            Statsråd i Justitiedepartementet är också Tobias Billström.
          </note>
          <note>
            Statsråd och chef för Utrikesdepartementet är Carl Bildt. Statsråd
            i Utrikesdepartementet är också Gunilla Carlsson och Ewa Björling.
          </note>
          <note>
            Statsråd och chef för Försvarsdepartementet är Sten Tolgfors.
          </note>
          <note>
            Statsråd och chef för Socialdepartementet är Göran Hägglund.
            Statsråd i Socialdepartementet är också Maria Larsson, Stefan
            Attefall och Ulf Kristersson.
          </note>
          <note>
            Statsråd och chef för Finansdepartementet är Anders Borg. Statsråd
            i Finansdepartementet är också Peter Norman.
          </note>
          <note>
            Statsråd och chef för Utbildningsdepartementet tillika vice statsminister
            är Jan Björklund. Statsråd i Utbildningsdepartementet är också
            Nyamko Sabuni.
          </note>
          <note>
            Statsråd och chef för Landsbygdsdepartementet är Eskil Erlandsson.
          </note>
          <note>
            Statsråd och chef för Miljödepartementet är Andreas Carlgren.
          </note>
          <note>
            Statsråd och chef för Näringsdepartementet är Maud Olofsson.
            Statsråd i Näringsdepartementet är också Anna-Karin Hatt och Catharina
            Elmsäter-Svärd.
          </note>
          <note>
            Statsråd och chef för Kulturdepartementet är Lena Adelsohn Liljeroth.
          </note>
          <note>
            Statsråd och chef för Arbetsmarknadsdepartementet är Hillevi
            Engström. Statsråd i Arbetsmarknadsdepartementet är också Erik
            Ullenhag.
          </note>
          <note>
            3 § Ceremonin avslutades kl. 15.18.
          </note>
          <note>
            Ajournering
          </note>
          <note>
            Kammaren beslutade kl. 15.18 på förslag av talmannen att ajournera
            förhandlingarna till kl. 17.00, då bordläggning skulle äga rum.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 17.00.
          </note>
          <note>
            4 § Ledighet
          </note>
          <note>
            Talmannen meddelade att Mikael Sandström (M) ansökt om ledighet
            under tiden den 5 oktober 20104 oktober 2011.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Johnny Munkhammar (M) skulle tjänstgöra
            som ersättare för Mikael Sandström.
          </note>
          <note>
            5 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            den 27 oktober 2010
          </note>
          <note>
            den 27 oktober 2010
          </note>
          <note>
            den 27 oktober 2010
          </note>
          <note>
            den 2 november 2010
          </note>
          <note>
            15 november 2010.
          </note>
          <note>
            16 november 2010.
          </note>
          <note>
            16 november 2010.
          </note>
          <note>
            den 18 november 2010
          </note>
          <note>
            den 18 november 2010
          </note>
          <note>
            den 22 november 2010
          </note>
          <note>
            22 november 2010
          </note>
          <note>
            Åttaveckorsfristen för att avge ett motiverat yttrande skulle
            gå ut den 25 november 2010 .
          </note>
          <note>
            6 § Anmälan om inkommen faktapromemoria om förslag från Europeiska
            kommissionen
          </note>
          <note>
            Talmannen anmälde att följande faktapromemoria om förslag från
            Europeiska kommissionen inkommit och överlämnats till utskott:
          </note>
          <note>
            KOM(2010)389
          </note>
          <note>
            7 § Förnyad bordläggning
          </note>
          <note>
            Föredrogs och bordlades åter
          </note>
          <note>
            8 § Bordläggning
          </note>
          <note>
            Anmäldes och bordlades
          </note>
          <note>
            9 § Anmälan om skriftligt svar på fråga
          </note>
          <note>
            Anmäldes att skriftligt svar på följande fråga inkommit
          </note>
          <note>
            den 4 oktober
          </note>
          <note>
            Amineh Kakabaveh
          </note>
          <note>
            Svaret redovisas i bilaga som fogats till riksdagens snabbprotokoll
            tisdagen den 12 oktober.
          </note>
          <note>
            10 § Kammaren åtskildes kl. 17.01.
          </note>
          <note>
            Förhandlingarna leddes av talmannen.
          </note>
          <note>
            /Eva-Lena Ekman
          </note>
          <note>
            Bilaga
          </note>
          <note>
            Brasskvintett ur Svenska Kammarorkestern
          </note>
          <note>
            spelar musik under samlingen
          </note>
          <note>
            Som ingångsmusik spelas Largo ur Drottningholmsmusiken
          </note>
          <note>
            Kungssången
          </note>
          <note>
            Romance: Souple, sats 2
          </note>
          <note>
            ur Konsert för cello och blåsare
          </note>
          <note>
            Fanfar till riksmötets öppnande
          </note>
          <note>
            Sats 3 (Presto con fuoco) ur Auda för brasskvintett
          </note>
          <note>
            Finale: Allegro molto, sats 4
          </note>
          <note>
            ur Serenad i d-moll för blåsare op. 44
          </note>
          <note>
            Nationalsången
          </note>
          <note>
            Grande Marche
          </note>
          <note>
            Riksplan:
          </note>
          <note>
            Trapphallen:
          </note>
          <note>
            Plenisalen:
          </note>
        </div>
      </body>
    </text>
  </TEI>
</teiCorpus>
