<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 2010</title>
      </titleStmt>
      <editionStmt>
        <edition>0.3.0</edition>
      </editionStmt>
      <publicationStmt>
        <authority>Westac Project, 2020-2021</authority>
        <availability>
          <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
        </availability>
      </publicationStmt>
      <sourceDesc>
        <bibl>
          <title>Riksdagens protocols 2010</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some programmatic corrections have been made to counter errors stemming from the OCR process.</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <publicationStmt>
          <authority>Westac Project, 2020-2021</authority>
          <availability>
            <licence target="https://creativecommons.org/licenses/by/4.0/">Licence: Attribution 4.0 International (CC BY 4.0)</licence>
          </availability>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some programmatic corrections have been made to counter errors stemming from the OCR process.</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--55</head>
          <docDate when="2010-02-08">2010-02-08</docDate>
        </div>
      </front>
      <body>
        <div>
          <note n="04d288f7">
            ﻿
          </note>
          <note n="d950193e">
            Riksdagens protokoll
          </note>
          <note n="5eec09ac">
            2010/11:55
          </note>
          <note type="date" n="377d960c">
            Tisdagen den 8 februari
          </note>
          <note n="48c6360a">
            Kl. 13:00 - 16:07
          </note>
          <note n="34107dd2">
            1 § Information från regeringen om Europeiska rådets möte den
            4 februari
          </note>
          <note type="speaker" n="dfb7f549">
            Anf. 1 Statsminister FREDRIK REINFELDT (M):
          </note>
          <note n="28fd4911">
            Herr talman! Ärade ledamöter! Europeiska rådet träffades den
            4 februari i Bryssel under ledning av den valde ordföranden Herman
            Van Rompuy. Ordförandens ursprungliga avsikt med mötet var att
            fokusera på EU:s framtida EU- och innovationspolitik. I stället
            kom mötet till stor del att handla om två andra aktuella frågor
            situationen i Egypten och det ekonomiska läget i EU:s medlemsländer.
          </note>
          <u who="unknown" xml:id="i-deb9419eaa93129b-0" n="e80fb4d0">
            <seg n="0c1760e7">
              Herr talman! Omvärlden har de senaste veckorna följt omvälvande
              förändringar först i Tunisien och sedan i Egypten. Det handlar
              om en kamp för mänskliga rättigheter och demokrati, en kamp för
              rätten till en ny framtid utan ständig övervakning, en kamp för
              frihet utan maktlöshet inför ingripande från kontrollapparaten.
            </seg>
            <seg n="bb42f837">
              Ännu vet vi inte hur demonstranternas kamp slutar. Vägen till
              ett nytt politiskt styre, demokratiska institutioner och fria
              och rättvisa val i dessa länder är mycket lång. Låt mig understryka
              att denna positiva utveckling i Egypten och Tunisien sker i EU:s
              absoluta närområde och att detta är en utveckling som Sverige
              och EU måste ge sitt fulla stöd. Det står klart att vi i denna
              historiska möjlighet måste göra vårt yttersta för att säkra en
              fredlig och demokratisk utveckling.
            </seg>
            <seg n="d169069a">
              Det är mot denna bakgrund som Europeiska rådet i fredags gjorde
              sina uttalanden. EU:s stats- och regeringschefer underströk vikten
              av att kraven på demokrati möts med dialog och politiska reformer,
              med full respekt för mänskliga rättigheter och grundläggande friheter
              samt genom fria och rättvisa val.
            </seg>
            <seg n="f7eac0cf">
              Vi krävde också att alla parter måste avstå från våldsanvändning
              och att en ordnad övergång till en bred regeringsstruktur ska
              påbörjas. Denna övergångsprocess måste inledas omedelbart.
            </seg>
            <seg n="7af8d5d6">
              Europeiska unionen erbjöd sitt fulla stöd under övergången. Den
              höga representanten Catherine Ashton ombads också utarbeta ett
              paket av olika stödåtgärder. Det handlar bland annat om hjälp
              till att stärka demokratiska institutioner och förbereda fria
              och rättvisa val. Hon ombads också tillsammans med kommissionen
              att erbjuda humanitär hjälp och föreslå åtgärder och projekt för
              att stimulera samarbete, utbyte och investeringar i syfte att
              stimulera ekonomisk och social utveckling.
            </seg>
            <seg n="70914589">
              Den höga representanten Catherine Ashton kommer inom kort att
              besöka både Tunisien och Egypten. Eftersom utgången av demonstranternas
              kamp i dessa länder ännu är oviss är det desto viktigare för oss
              att noga följa och ge vårt stöd för en fredlig utveckling.
            </seg>
            <seg n="1239aa1b">
              Herr talman! Inför toppmötet kunde vi i medierna följa spekulationer
              om en ny konkurrenskraftspakt av tysk-fransk härkomst. Avsikten
              med en sådan pakt skulle vara att öka den ekonomiska koordineringen,
              minska obalanserna i unionen och därmed försöka undvika nya ekonomiska
              kriser. Diskussionerna under toppmötet om hur en bättre ekonomisk
              styrning skulle kunna åstadkommas var långa och intensiva, inte
              minst eftersom flera medlemsländer fortsatt befinner sig i ett
              besvärligt ekonomiskt läge. Men några konkreta åtgärder inom ramen
              för en ny pakt lades inte fram från fransk eller tysk sida.
            </seg>
            <seg n="d6006df7">
              I stället konstaterades i ett allmänt uttalande från stats- och
              regeringscheferna i euroländerna att ytterligare steg ska tas
              för att uppnå en ny ekonomisk koordinering för att förbättra konkurrenskraften
              utan att samtidigt underminera den inre marknaden.
            </seg>
            <seg n="c7587eeb">
              Herman Van Rompuy kommer nu att konsultera länderna i eurogruppen
              om hur detta ska kunna åstadkommas. Icke-euroländer kommer också
              att involveras i denna process på, som det heter, lämpligt sätt.
              Resultatet av konsultationsprocessen kommer vi att få se inför
              toppmötet i mars.
            </seg>
            <seg n="dcf0d70a">
              Från svensk utgångspunkt är det välkommet att medlemsländerna
              fortsatt diskuterar hur den ekonomiska styrningen kan förbättras.
              Den senaste ekonomiska krisen har visat på stora underskott i
              de offentliga finanserna hos vissa medlemsländer som ett striktare
              regelverk också skulle ha kunnat motverka. Det viktiga när man
              diskuterar ett nytt ekonomiskt ramverk är dock att man noga inventerar
              det som redan görs så att dubbelarbete och parallella strukturer
              undviks. Detta framförde jag också vid mötet.
            </seg>
            <seg n="c9c3d0bb">
              Vid mötet underströks också vikten av att gå snabbt fram med
              kommissionens lagförslag om en stärkning av stabilitets- och tillväxtpakten
              och att genomföra ambitiösa stresstester för banker. Detta är
              något som Sverige starkt välkomnar.
            </seg>
            <seg n="29e5de99">
              Herr talman! Vid toppmötet kunde vi enas om vikten av en integrerad
              europeisk energimarknad och vilka åtgärder som måste vidtas för
              att nå detta mål. Lagar och regler om den inre marknaden för energi
              måste genomföras i alla delar senast 2014. Beslut fattades också
              om att det efter 2015 inte ska finnas några medlemsstater i EU
              som är isolerade från de europeiska gas- och elnäten.
            </seg>
            <seg n="7f8bf2f1">
              Europa har mycket att vinna på ett energisamarbete. Det handlar
              både om energisäkerhet och om klimatpolitik. Genom att ett land
              får tillgång till fler energikällor kan tidigare över- och underkapacitet
              utjämnas, och genom EU:s fastslagna mål om växthusgasreduktion
              och krav på förnybara energikällor säkras också en klimatvänligare
              energiproduktion.
            </seg>
            <seg n="a1d93c2e">
              I likhet med den position som Sverige länge har drivit kunde
              vi också enas om att marknaden måste stå för huvuddelen av de
              tunga investeringarna i energiinfrastrukturen och att regelverket
              måste göra sådana investeringar attraktiva. Endast när alla andra
              vägar är uttömda kan EU-medel användas till energiinfrastruktur.
            </seg>
            <seg n="4383eb6c">
              Vikten av bättre enhetlighet i yttre förbindelser med de viktigaste
              producent-, transit- och konsumentländerna lyftes också fram.
              Kommissionen ombads att senast i juni 2011 lägga fram ett meddelande
              om försörjningstrygghet och internationellt samarbete.
            </seg>
            <seg n="11935192">
              Herr talman! Vid mötet antogs också slutsatser om hur den europeiska
              forsknings- och innovationspolitiken bör utvecklas. Europeiska
              rådet fastslog att den gemensamma programplaneringen ska utvecklas
              och att det europeiska forskningsområdet bör fullbordas senast
              2014, detta för att kunna skapa en inre marknad för kunskap, forskning
              och innovation. Insatser för att förbättra rörligheten av forskare
              och studenter lyftes särskilt fram.
            </seg>
            <seg n="c17ab556">
              Som vi har kunnat följa i bland annat nyhetsrapporteringen ligger
              Sverige i dag långt fram inom detta område. Vi ligger i dag i
              täten när det gäller investeringar i forskning och innovation
              inom EU. Det är en stark grund att bygga på men ger oss inte skäl
              att luta oss tillbaka. Det är bara genom att fortsätta arbetet
              som vi kan behålla, utveckla och förstärka vår i dag mycket starka
              position.
            </seg>
            <seg n="06eb0f75">
              Herr talman! Jag är därmed redo att ta del av ledamöternas synpunkter
              och frågor.
            </seg>
          </u>
          <note type="speaker" n="ac7fda64">
            Anf. 2 MARIE GRANLUND (S):
          </note>
          <u who="Q3373324" xml:id="i-af406baa6bed35c6-0" n="96e43ff3">
            <seg n="6adf1f16">
              Herr talman! Statsministern har här redogjort för toppmötet,
              och eftersom tiden är kort tänkte jag koncentrera mig på frågan
              om den ekonomiska situationen i Europa.
            </seg>
            <seg n="beb0ca24">
              Dels var frågan uppe, dels kom också Tyskland och Frankrike med
              en ny pakt för konkurrenskraft som förutom att den andas federalism
              också innebär justerade pensionssystem, ingrepp i de olika ländernas
              lönebildning och så vidare. Detta kompletterar det som Van Rompuy
              tidigare har tagit fram i sin rapport.
            </seg>
            <seg n="be96b967">
              Detta kan man säga är främst en fråga för euroländerna, men även
              andra länder erbjuds att vara med. På frågan om statsministern
              tycker att Sverige ska vara med säger statsministern ungefär så
              här: Jag har inte formellt fått frågan, och därmed har jag inte
              behövt svara.
            </seg>
            <seg n="d13d285f">
              Min fråga är då om statsministern har en dold fundering om hur
              han tänker hantera detta. Eller har han ingen uppfattning alls?
              Detta vore om möjligt sämre, eftersom det här är en väldigt viktig
              fråga, både för EMU-länderna och för alla länder i EU.
            </seg>
            <seg n="37329d17">
              Den ekonomiska situationen och diskussionen kring detta kommer
              att komma upp i mars igen, men ska vi bara reagera eller ska vi
              också agera? På vilket sätt avser statsministern att inbegripa
              oppositionen i det väldigt viktiga arbete som nu pågår?
            </seg>
          </u>
          <note type="speaker" n="66b145ac">
            Anf. 3 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-0" n="e80fb4d0">
            <seg n="09768690">
              Herr talman! Låt mig först inskärpa att det är omfattande regelförändringar
              och lagstiftningsärenden på väg fram inom EU-systemet för att
              möta lärdomarna av finanskrisen och den djupa industrikris som
              följde i finanskrisens spår.
            </seg>
            <seg n="7e07e5a7">
              I mycket av detta har Sverige varit pådrivande, delvis under
              svenskt ordförandeskap. Vi välkomnar väldigt mycket av detta;
              vi tyckte till och med i en hel del fall att vi borde ha gått
              längre i att inskärpa behov av att ha ordning i offentliga finanser
              och att reducera statsskulder, som är ett återkommande problem
              i delar av Europa.
            </seg>
            <seg n="8ad36497">
              Skälet till att jag var försiktig i mina kommentarer om det som
              beskrevs som ett konkurrenskraftspaket var att det alltså inte
              presenterades något konkurrenskraftspaket på toppmötet. Därför
              är det svårt att återrapportera detta, annat än som något, som
              det brukar heta inom EU, mer nämndes i korridorer än inne på mötena.
              Det följdes naturligtvis av en fransk-tysk presskonferens där
              man sade att det här var något viktigt, men det framgår av slutsatstexterna
              att det inte i substans är klarlagt vad detta innebär.
            </seg>
            <seg n="de0bc6ee">
              Vi har efterfrågat att Europeiska rådets ordförande ska konsultera
              framför allt eurozonens länder för att inskärpa vad det kan komma
              att tänkas vara fråga om. Huruvida det sedan kommer att inbegripa
              länder som inte har euron som valuta är en fråga som är för tidigt
              väckt. Det gör att jag, mycket av respekt för demokratin och för
              det svenska parlamentet, inte vill binda oss till någonting som
              vare sig är presenterat eller färdigt att förhålla sig till. Det
              var grunden till mina kommentarer.
            </seg>
            <seg n="5cefab36">
              Skälet till att jag inskärpte behovet av att akta sig för att
              göra saker i parallella strukturer är att jag upplever att väldigt
              mycket av de åtgärder som är på väg fram är till fyllest och också
              bör få komma på plats. En del av den koordinering man talar om
              kan möjligen välkomnas i en sorts benchmarking, som det brukar
              heta. Man jämför sig med den som kanske har kommit längst och
              varit mest framgångsrik. Det kan rimligen ändå inte bli på EU-nivå
              som beslut fattas om sådant som rimligen ligger inom nationell
              kompetens. Det var för övrigt en synpunkt som framfördes av många.
            </seg>
          </u>
          <note type="speaker" n="09549f85">
            Anf. 4 MARIE GRANLUND (S):
          </note>
          <u who="Q3373324" xml:id="i-af406baa6bed35c6-1" n="96e43ff3">
            <seg n="7432d167">
              Herr talman! Jag välkomnar det som statsministern säger om den
              nationella kompetensen, och jag tycker att det är bra om man slår
              fast att det ska fortsätta att vara på det sättet. Dock andas
              det helt andra strömningar i Europa just nu.
            </seg>
            <seg n="fcc68bf4">
              Jag tycker inte att åtgärderna är till fyllest. Vi kan ha andra
              åsikter om att Frankrike och Tyskland går före, icke förty handlar
              det om att vi då också får ha en åsikt och försöka påverka. Vi
              är många som har varit med och sparat på 90-talet här i Sverige
              och hittat en balans som fungerar. I de dokument som tagits fram
              nu sägs ingenting om arbetslösheten och ingenting om att höja
              efterfrågan. Jag tycker att det är anmärkningsvärt.
            </seg>
            <seg n="8327472e">
              Återigen till frågan: Det är stora förändringar på gång som kan
              beslutas över en natt på ett toppmöte i Bryssel, hur kommer oppositionen
              och riksdagen att bli involverade i detta och inte behandlas så
              ad hoc som har varit fallet beroende på situationen i EU?
            </seg>
          </u>
          <note type="speaker" n="9707f133">
            Anf. 5 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-1" n="e80fb4d0">
            <seg n="38ddb834">
              Herr talman! Detta är rimliga frågor som möjligen borde ställas
              till regeringscheferna i Tyskland och Frankrike. Vi har, som Marie
              Granlund påpekar, en ordning där vi förförankrar positioner inför
              toppmöten som bygger på väl underbyggda förberedelser och gärna
              har varit i relevanta ministerråd innan de kommer upp till Europeiska
              rådet. Detta inskärpte jag och många med mig har varit en god
              ordning liksom att vi i Sverige gillar när saker och ting är väl
              förberedda och vi vet vilka beslut vi är med och fattar.
            </seg>
            <seg n="8d4b2c9a">
              Jag vill ändå inskärpa, det framgår också av slutsatserna, att
              vi alltså inte har fattat några beslut. Vi har angivit en instruktion
              till Europeiska rådets ordförande att genomföra konsultationer
              som kommer att vara en del av förberedelserna för det marstoppmöte
              där dessa och många andra av de ekonomiska frågorna kommer upp
              för avgörande. Detta föregås rimligen av EU-nämndsöverläggningar
              och förankring i Sveriges riksdag. Det ska naturligtvis vara tillfällen
              då vi förhoppningsvis lite mer konkret kan diskutera de många
              åtgärder som nu är på väg och möjligen få lite större konkretion
              om vad det är som menas med denna konkurrenskraftspakt.
            </seg>
          </u>
          <note type="speaker" n="477814c2">
            Anf. 6 HANS ROTHENBERG (M):
          </note>
          <u who="Q378195" xml:id="i-2843515e88d28fd3-0" n="3d113705">
            <seg n="e829c4ac">
              Herr talman! Det är mycket glädjande att Europeiska rådet har
              diskuterat en av de viktiga framtidsfrågorna för Europas möjligheter
              att konkurrera på världsmarknaden framöver. Det handlar om innovationsfrågorna.
              Jag noterar då att Europeiska rådet nu har efterlyst ett strategiskt
              integrerat tillvägagångssätt för att stimulera innovation till
              förmån för medborgare samt små och stora företag.
            </seg>
            <seg n="b48f118b">
              Kommissionen uppmanas nu att lägga fram förslag om påskyndande,
              förenkling och modernisering av standardiseringsreformerna. Då
              kommer man osökt att tänka på EU-patentet, en historia i många
              generationer som nu kanske börjar ana sitt slut.
            </seg>
            <seg n="bb77bb27">
              Jag noterar också att kommissionen uppmanas att lägga fram förslag
              om hur man bäst uppfyller de här snabbt växande innovativa företagens
              behov genom en marknadsbaserad strategi.
            </seg>
            <seg n="725b5965">
              Jag skulle vilja fråga statsministern: Kommer det här initiativet
              att påskynda arbetet med det EU-patentprojekt som är på gång?
              Jag vill också ställa frågan: Hur ser statsministern på att riskkapitaltillgången
              kan förbättras för små och medelstora företag som i dag ofta får
              nobben hos bankerna och är väldigt beroende av offentliga finansieringsformer?
            </seg>
          </u>
          <note type="speaker" n="769ef4c6">
            Anf. 7 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-2" n="e80fb4d0">
            <seg n="ca47a7b3">
              Herr talman! Den typ av innovationssystem som bygger på grundläggande
              och bra forskningsvillkor, starka utbildningsinstitutioner, utrymme
              för entreprenörskap och som möter en så att säga fri och öppen
              handel menar vi är grunden för jobbskapande tillväxt. Det söks
              det ju efter i hela Europa och är det som väldigt mycket är syftet
              med Agenda 2020 och många andra av de processer som EU nu har
              för att höja sin konkurrenskraft gentemot omvärlden.
            </seg>
            <seg n="4b388ae3">
              Det är flera som påpekar att det vore bra, innan man diskuterar
              nya institutioner och nya förslag, om man löste sådant som man
              ännu inte har kunnat enas om. EU-patentet är ett sådant exempel.
              EU:s inre marknad är väl ett annat, det vill säga idén om den
              fria rörligheten som ska vara möjlig utan olika former av nationella
              handelshinder. Det vet många småföretagare och kan vittna om i
              realiteten inte fungerar så som det beskrivs. Vi har också i slutsatstexterna
              framfört att eventuellt nya förslag om konkurrenskraftspaket och
              liknande inte får komma i konflikt med EU:s inre marknad.
            </seg>
            <seg n="99ae0940">
              Det är bara att konstatera att här behöver mer göras på leveranssidan.
              Patentet är kanske det bästa exemplet på detta. Jag tycker dock
              att det finns all anledning att välkomna hur tydligt innovationsprocesserna
              nu värderas om inom EU som grund för tillväxt och jobbskapande.
            </seg>
            <seg n="c266bd76">
              Riskkapital förde vi ingen större diskussion om vid detta tillfälle,
              men det är klart att allt som bättre skapar ordning och stabilitet
              i det finansiella systemet i Europa kommer att leda till att man
              också skapar en bättre riskkapitalförsörjning, även om den naturligtvis
              sedan kommer från olika håll. Vi har bland annat en diskussion
              här hemma i Sverige om hur vi ska förbättra riskkapitalsituationen.
              Det är också en väldigt inhemsk diskussion. Detta berördes dock
              inte vid det här toppmötet.
            </seg>
          </u>
          <note type="speaker" n="25523f2c">
            Anf. 8 ÅSA ROMSON (MP):
          </note>
          <u who="Q271230" xml:id="i-c83787b64af9231a-0" n="fd00e153">
            <seg n="dbc35cc2">
              Herr talman! Miljöpartiet vill till att börja med använda tiden
              till att ställa en fråga om energiområdet som, trots de händelser
              vi har på andra ställen i världen, var rådets huvudpunkt när man
              planerade mötet. Det är ett kritiskt läge när det gäller de framtida
              energisystemen, inte minst i Europas länder. Vi behöver en stor
              klimatsatsning för att säkra en bra energianvändning för framtiden.
              Då kan jag tycka att det är oroande när jag ser vilka slutsatserna
              blev, att ministerrådet bland annat ger en ökad tyngd åt de kanske
              mest klimatförstörande energikällor som vi har inom Europa.
            </seg>
            <seg n="9baaf880">
              Jag är också beklämd över att punkten om energieffektivisering
              inte blev mer tydlig när det gäller att det också behövs ett bindande
              mål när det gäller energieffektiviseringen i Europa.
            </seg>
            <seg n="209a897b">
              Jag vill gärna höra vad statsministern har att säga om hur diskussionerna
              gick, om det fanns länder som ville trycka på mer för bindande
              mål, och vad anledningen är till att de olyckliga skrivningarna
              om oljeskiffer och andra extremt klimatskadliga resurser finns
              med.
            </seg>
          </u>
          <note type="speaker" n="66541519">
            Anf. 9 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-3" n="e80fb4d0">
            <seg n="a7229150">
              Herr talman! Åsa Romsons frågor är mycket berättigade. Frågorna
              man trots allt ska svara på när någon säger att det behövs en
              stor klimatsatsning är: Från vem då? Är det från nationalstaterna?
              Är det från marknadskrafter? Är det från EU gemensamt? Det ger
              väldigt olika svar beroende på var man lägger det ansvaret.
            </seg>
            <seg n="0d98cb3e">
              På marstoppmötet 2007 fattade EU beslut om tre viktiga 20-procentsmål,
              alltså 20 procents reduktion av växthusgaser, 20 procent förnybar
              energiandel i energianvändningen i Europa och det tredje 20-procentsmålet
              var en 20-procentig energieffektivisering. De två första gjordes
              legalt bindande och följer nu mycket givna strukturer för hur
              de ska levereras. Kommissionspresidenten Barroso presenterade
              ett underlag till Europeiska rådet där han angav att det nu finns
              hopp om att båda dessa mål faktiskt ska kunna infrias. Det är
              i alla fall på god väg i den riktningen.
            </seg>
            <seg n="0d25df0d">
              Det tredje målet gjordes aldrig legalt bindande. Det är också
              det mål där man hyser störst tvivel om att man kan nå hela vägen.
              Grundproblemet har hela tiden varit att vi inte är överens om
              hur det ska definieras. Vad menas med energieffektivisering? Vad
              får tillgodoräknas? Något vi har lärt oss av den internationella
              klimatpolitiken är att om vi inte är överens om vad vi mäter är
              det lätt att ta sig förbi passagerna från länder som tyvärr inte
              alltid har de högsta och renaste klimatambitionerna på det sätt
              som vi oftare vill uttrycka det i Sverige.
            </seg>
            <seg n="26294265">
              Varför får vi dessa diskussioner, som Åsa Romson återger, där
              det också hänvisas till fossil bränsleanvändning? Det beror på
              att det finns en stor energitörst i Europa. En stor del av EU:s
              medlemsländer ser i dag inte alternativ till användning av fossilbränsle.
              Därför blir alltför ofta energidiskussionen i Europa en diskussion
              om hur man ska transportera fossila bränslen snarare än hur det
              förnybara ska utvecklas.
            </seg>
            <seg n="956b3fbc">
              Sveriges röst är tydlig att det ska vara mer förnybart och att
              vi ska hedra de överenskommelser om klimatmål vi har ingått. Men
              EU består av 27 medlemsstater, och alla har inte samma uppfattning.
              Det är tydligt att det för andra är mer själva energiförsörjningen
              snarare än energimixen som står i förrummet.
            </seg>
          </u>
          <note type="speaker" n="c457e503">
            Anf. 10 ÅSA ROMSON (MP):
          </note>
          <u who="Q271230" xml:id="i-c83787b64af9231a-1" n="fd00e153">
            <seg n="7853ba16">
              Herr talman! Den punkt i rådsslutsatserna som jag också tänkte
              på när det gäller den enormt oroande klimatpåverkande energimixen
              är det som kallas den okonventionella fossila bränslemetoden,
              det vill säga oljeskiffer och annat. Om Europa öppnar för ökad
              användning av dessa fossila bränslen, statsministern, backar vi
              in i framtiden när det gäller den framtida energimarknaden i Europas
              länder.
            </seg>
            <seg n="0103afb2">
              Det kan omöjligt vara en svensk ståndpunkt att detta skulle vara
              en lycklig ingång. Det är som en ingång i det klimatpaket för
              2050, den strategi som kommissionen snart ska presentera, som
              slutsatserna ska läsas. I samband med det är det djupt olyckligt
              att göra en undersökning om hur tillgångarna på oljeskiffer ska
              användas. De släpper ut mycket mer än vad konventionell olja gör.
            </seg>
          </u>
          <note type="speaker" n="037eb303">
            Anf. 11 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-4" n="e80fb4d0">
            <seg n="5a354129">
              Herr talman! Här finns inte olika uppfattningar i Sverige. Här
              finns spänningar inom EU, mellan EU:s medlemsländer.
            </seg>
            <seg n="0ceca3d5">
              Jag minns att jag och Åsa Romson diskuterade bland annat denna
              fråga i EU-nämnden. Låt oss konstatera att när oljepriset går
              över 100 dollar fatet inträffar två saker. Det sätter press på
              att försöka hitta alternativ eftersom olja, bensin och olika oljeprodukter
              blir dyrare. Det är den goda sidan av myntet. Den sämre sidan
              är att det börjar bli mer attraktivt att bryta olja som man skulle
              avstå från, och oftast är mer miljöovänligt, jämfört med när priserna
              är lägre. Det är precis det som nu uppträder. Det blir helt enkelt
              massvis med obruten olja, oljeskiffer, som börjar bli mer kommersiellt
              gångbart att bryta.
            </seg>
            <seg n="0578ca0e">
              Återigen finns det en stor energitörst och i många länder en
              misstro mot att det verkligen finns alternativ, att det kommer
              kablar och energiförsörjning från andra länder, som gör att de
              verkligen klarar sin energiförsörjning. Det vi har sett till,
              som står i texten, vilket jag tror att Åsa Romson har sett, är
              att det står sustainable, det vill säga hållbar, brytning. Det
              är möjligen en självmotsägelse. Ja, det kan vi hävda.
            </seg>
            <seg n="53acc8bc">
              Jag kan säga att dessa möten går till ungefär så. Andra hävdar
              att det är lätt för oss som har tillgång till mycket vattenkraft
              och mycket förnybart att peka finger, men energitörstiga länder
              har också rätt att se utveckling och industri växa fram. Vi försöker
              hitta en balans där det framgår tydligt att det ska vara hållbart
              och förnybart med klimatstyrning. De andra länderna säger då att
              det måste handla mer om resurser till att få fram infrastruktur
              för att få de fossila bränslena att nå fram. Ungefär så går diskussionen.
              Det är 27 länder, demokrati, och det blir en balans mellan olika
              synpunkter.
            </seg>
            <seg n="62292ab1">
              Sveriges roll är tydlig: Vi är pådrivande för mycket av det som
              Åsa Romson efterfrågar.
            </seg>
          </u>
          <note type="speaker" n="a1e83925">
            Anf. 12 CARL B HAMILTON (FP):
          </note>
          <u who="Q6196285" xml:id="i-084efb92e1bc409f-0" n="a7080d03">
            <seg n="d6486ccc">
              Herr talman! Jag skulle vilja återgå till frågan om det tysk-franska
              ekonomiska initiativet. Det var ett initiativ som syftar till
              ökad koordinering av den ekonomiska politiken och för att undvika
              framtida kriser som statsministern påpekade.
            </seg>
            <seg n="c0d31e63">
              Den här frågan kan man ta upp i både sak och form. Det är vad
              jag vill fråga om.
            </seg>
            <seg n="17795b90">
              I sak var det långtgående förslag, till exempel ta bort indexering
              av löner, införa regler för pensionsålder, skattebaser, skatter
              och så vidare. Det är intressant att höra hur auditoriet reagerade
              inför denna kanonad av ganska precisa och konkreta förslag.
            </seg>
            <seg n="415ede1c">
              I form är det samma situation som Sverige har varit i många gånger
              under de senaste 3040 åren, nämligen att här finns en ambition
              hos vissa länder på kontinenten att nu skapa ett tätare samarbete
              där Sverige inte kan delta därför att vi inte är med i eurosamarbetet.
              Då kan jag som gammal euroanhängare säga: Ja, vad var det jag
              sade? Men om vi lämnar den aspekten åt sidan hade statsministern
              inget mandat att gå in närmare i formfrågorna om hur vi ska delta.
            </seg>
            <seg n="b907b7e2">
              Det är helt klart att euroländerna gärna vill gå före för att
              säkra eurons överlevnad och fortbestånd. Vill Sverige delta i
              det inre samarbetet, till exempel vid det framtida extra toppmötet
              för endast euroländer? Tänker statsministern föreslå EU-nämnden
              att då delta?
            </seg>
          </u>
          <note type="speaker" n="c4c7983a">
            Anf. 13 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-5" n="e80fb4d0">
            <seg n="b610838b">
              Herr talman! Jag påminde på den svenska presskonferensen efter
              toppmötet det som jag får påminna om efter varje toppmöte, nämligen
              att till skillnad från situationen i Sverige, och möjligen ytterligare
              något annat EU-land, är de flesta EU-länderna djupt inbegripna
              med att sanera sina statsfinanser och djupt kristyngda. Vi har
              ägnat mycket lång tid åt att diskutera olika former av paket och
              lånefaciliteter till djupt problemtyngda länder. Det har i sin
              tur hos en del länder som står för mer av att utverka lånefaciliteterna,
              kanske mer än något annat land Tyskland, lett till en inhemsk
              diskussion om att om dessa länder ska utsättas för att problem
              i andra länder också blir delvis deras ansvar vill de möta det
              med en diskussion som grundlägger ett större eget ansvarstagande
              av länder. Det är detta som ibland beskrivs som en större finanspolitisk
              koordinering av eurozonen eftersom man har en gemensam valuta.
            </seg>
            <seg n="8da84372">
              Det är nog riktigt att det finns de som har uppfattningen att
              detta bör gå längre och att det bör skyndas på som ett svar på
              den finanskris och den nedgång vi har sett. Problemet med detta
              möte, vilket jag angav i svar till socialdemokratiska företrädaren,
              var just att det i realiteten inte presenterades något papper.
              Det angavs till medierna vissa uppfattningar som sedan rådet i
              sin helhet inte fick ta del av, vilket skapade en viss förvirring
              på mötet och gjorde att vår lunch höll på till åtta på kvällen.
            </seg>
            <seg n="2783519d">
              Det här leder till att diskussionen måste återkomma. Då måste
              den ha tagit vägen via konsultationerna, som nämndes, för Herman
              Van Rompuy. Huruvida detta sedan konkretiseras, om det blir eurozonen,
              och hur Sverige ska förhålla sig menar jag är för prematurt att
              säga. Det är för otydligt vad man avser. Det är uppenbart, som
              flera nämnde, att en del saker som står i papperet, som alltså
              inte presenterades, är nationell kompetens. Det efterfrågas inte
              någon sorts europeisk styrning.
            </seg>
            <seg n="cfd41dcb">
              Låt mig ta ett exempel: Lönebildningen är starkt decentraliserad
              och bör skötas på det sättet av ansvarstagande sociala partner,
              såsom vi gör i Sverige. Vi vill inte ha någon europeisk styrning
              av vår lönebildning.
            </seg>
            <seg n="0c906c3b">
              Vi måste helt enkelt återkomma till detta. Det är det svar jag
              kan ge i dag och den reaktion som jag och många av regeringscheferna
              framförde under mötet.
            </seg>
          </u>
          <note type="speaker" n="1733d998">
            Anf. 14 CARL B HAMILTON (FP):
          </note>
          <u who="Q6196285" xml:id="i-084efb92e1bc409f-1" n="a7080d03">
            <seg n="f491e0b7">
              Herr talman! Det är självklart att statsministern måste återkomma
              till bland annat EU-nämnden för att få ett sådant mandat. Det
              var bra att statsministern sade det.
            </seg>
            <seg n="0ba9ee12">
              Hur mottogs detta bland dessa länder, inte minst bland dem som
              är skuldtyngda och har stora ekonomiska problem, som i slutändan
              vet att vad Tyskland gör och vill är av avgörande betydelse under
              det närmaste året eller de närmaste åren för deras egna frihetsgrader
              i den ekonomiska politiken om Tyskland vill medverka till utvidgade
              räddningsfonder, villkor och så vidare?
            </seg>
            <seg n="595ad276">
              Hur uppfattades det att man mötte Tyskland? Var det kniven på
              strupen? Var det en god stämning eller var det en irriterad stämning?
              Det kan vara av ett visst intresse att få en sådan inblick.
            </seg>
          </u>
          <note type="speaker" n="f9460186">
            Anf. 15 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-6" n="e80fb4d0">
            <seg n="51e486ad">
              Herr talman! Mycket tid vid våra möten vid detta toppmöte och
              andra toppmöten ägnas åt att skuldtyngda länder beskriver sina
              omfattande saneringsprogram och de folkliga motreaktioner som
              de ser. Flera påpekar att det finns en stor trötthet i deras länder
              över utgiftsminskningar och skattehöjningar, som ju följer i stora
              delar av Europa.
            </seg>
            <seg n="a1a02524">
              Problemet är att vi nu är två år från finanskrisen. Jag vill
              påminna om vårt eget 90-tal. Vi sanerade våra offentliga finanser
              efter kraschen under det tidiga 90-talet under nästan hela resten
              av 90-talet. För många väntar ännu fler år av sanering. Det här
              är djupgående frågor som ställer på sin ända vilken utveckling
              vi ser framöver.
            </seg>
            <seg n="f2f769d5">
              Det som är utgångspunkten är att svaret inte kan vara lånefaciliteter
              och kortsiktiga krispaket, utan svaret måste vara mer hållfasthet
              kring reformer och att få ordning på offentliga finanser. Det
              ligger i flera av kommissionens lagförslag att inrätta mål för
              hur man gradvis tar ned sin statsskuldskvot när den har blivit
              för hög, hur man verkligen ska efterleva att man inte får ha större
              budgetunderskott än som nämns i stabilitets- och tillväxtpakten.
            </seg>
            <seg n="d4008e0e">
              Vår svenska inställning har mer varit: Se till att få det på
              plats och följ det, snarare än att ropa på koordinering av sådant
              som uppenbart är nationell kompetens. Det var flera som påpekade
              detta. Börja åtminstone med det, och sedan kan vi naturligtvis
              alltid diskutera vad man menar med koordinering. Återigen: Den
              tyska versionen, som jag noterade, handlar mer om att beskriva
              en sorts benchmarking. Men det diskuterade vi redan på 90-talet.
              Det var Lissabonstrategins essens, just detta att titta på vinnarna
              och försöka lära av detta. I de delarna ska vi återkomma.
            </seg>
            <seg n="8d327575">
              Men det fanns många reaktioner på det känslan av trötthet, känslan
              av att någon talar om utifrån vad man bör göra. Alla är stolta
              i sina respektive demokratier och vill ha förmågan att fatta egna
              beslut, i andra länder såväl som i Sverige.
            </seg>
          </u>
          <note type="speaker" n="842722c1">
            Anf. 16 FREDRICK FEDERLEY (C):
          </note>
          <u who="Q513301" xml:id="i-99f9739537c0e373-0" n="f491a50a">
            <seg n="1793a1dd">
              Herr talman! Tack, statsministern, för återrapporten! Jag ska
              inte överskatta min egen förmåga men försöka få in två frågor
              i en. Den första ligger i anslutning till EU-nämndsordföranden
              Carl B Hamiltons fråga.
            </seg>
            <seg n="61c40651">
              Vi kan nu kan se att vi har rådsmöten med en agenda med tydliga
              frågor kring ekonomi. Vi kan se särskilda uttalanden från eurogruppens
              regeringschefer, och vi ser återkommande de tysk-franska initiativen.
              Finns det inte en risk att vi får se ett splittrat EU, där man
              väljer att utöva sin makt i det forum där man tror att man kan
              väcka initiativet bäst och därmed kanske kringgå de mer formella
              vägarna och därmed ställa Sverige och en del andra länder i ett
              utanförskap? Det vore oroväckande, eftersom jag delar statsministerns
              och regeringens hållning att vi ska ha en tuff politik här, och
              vi har ställt tydliga krav och har tydliga positioner från hela
              nämnden. Det finns en risk att man eventuellt försöker spela bort
              det och ha en lite tuffare hållning än vad man har i en del andra
              länder när man delar upp frågan så.
            </seg>
            <seg n="354b1613">
              Den andra frågan är ett stort beröm till rådsmötet, som blivit
              mycket tydligare i frågan om Egypten och Tunisien. Det kan vara
              ganska lätt att kräva demokrati och mänskliga rättigheter. Den
              svåra biten kommer när detta sedan ska uppfyllas och man därefter
              ska ha institutioner och saker som klarar av att upprätthålla
              en demokrati. Det är också bra att Ashton har fått ett tydligt
              uppdrag att leverera ett paket. Men har EU verkligen tillräckliga
              medel, ekonomiska resurser och personella resurser, att klara
              av detta åtagande?
            </seg>
          </u>
          <note type="speaker" n="84c1b029">
            Anf. 17 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-7" n="e80fb4d0">
            <seg n="2cf75acc">
              Herr talman! Det är nog riktigt att ur detta, den krishantering
              och det vi har sett på senare år, kommer naturligt en diskussion
              om vem som ska fatta vilken typ av beslut inom EU-systemet. Till
              det kommer att Lissabonfördraget är på plats, och Herman Van Rompuy
              och nya institutioner har att finna sin roll i EU-systemet. Det
              ser man tydliga spår av.
            </seg>
            <seg n="799cda10">
              Låt mig också säga att jag tycker att EU-samarbetet det är ofta
              många som brukar påpeka det visar ständigt att det växer via kris.
              Det finner nya vägar och finner samordning och koordinering på
              områden som förr inte existerade, och det är huvudsakligen den
              typ av svar som behövs i en tid när problem har blivit gränsöverskridande.
              Det går inte att återfalla till att nationalstater försöker skilja
              sig från varandra, utan vi måste möta problem tillsammans och
              finna gränsöverskridande svar. Det tycker jag också att vi har
              sett många exempel på.
            </seg>
            <seg n="b64af615">
              Det problem vi har sett, återkommande, är att den regel man inrättade
              som syftar till att ha god ordning ta till exempel stabilitets-
              och tillväxtpakten följer man inte fullt ut när det sedan verkligen
              gäller. Det är en invändning som vi har haft. Det är oftast länder
              som själva har varit med om att i grunden skapa dessa tuffare
              regler som sedan inte efterlever dem. Det är klart att om inte
              grundländer gör det tycker andra att det finns mindre skäl.
            </seg>
            <seg n="dd0ceee3">
              En liknande diskussion hade vi i höstas när förslaget om att
              ha mer automatiska sanktioner, och återigen lite tuffare, i en
              fransk-tysk överenskommelse mer tolkades som att det kanske snarare
              skulle föras in i Europeiska rådet och ha mer av en politisk prövning
              någonting som vi då inte var alldeles säkra på. Den processen
              är ännu inte avslutad.
            </seg>
            <seg n="90077a1a">
              Vi återkommer väldigt ofta till detta: Börja med att använda
              det vi redan har. Se till att det efterlevs. Jobba mycket med
              de lagförslag som nu finns och som är på väg fram mot marstoppmötet
              och senare i juni för införande och överenskommelse med Europaparlamentet.
              Då tror jag att vi har mycket av svaren.
            </seg>
            <seg n="a7feaff0">
              När det gäller Egypten bör vi notera att vi har ett särskilt
              associationsavtal mellan EU och Egypten där Egypten är mottagarland
              av en halv miljard euro under åren 20072010. Det finns vissa villkor
              för detta, som påpekas i slutsatserna, som man bör efterleva.
              Det är resurser som används väldigt mycket för att bygga ut utbildningssystem
              och hälsosystem men också bygga grunden för en fungerande demokratisk
              infrastruktur. Det är den typen av resurser vi nu ska använda
              och som Catherine Ashton har som påtryckningsmedel.
            </seg>
          </u>
          <note type="speaker" n="b3e17c56">
            Anf. 18 FREDRICK FEDERLEY (C):
          </note>
          <u who="Q513301" xml:id="i-99f9739537c0e373-1" n="f491a50a">
            <seg n="4bc75974">
              Herr talman! Tack, statsministern, för svaret! Jag tror att vi
              behöver bli ännu tydligare i vår hjälpande hand till de folk i
              hela Nordafrika som i dag ställer sig upp och kräver att få göra
              sin röst hörd, få ha sin frihet och få organisera sig. På lördag
              kommer till exempel den första fredliga demonstrationen att ske
              i Alger. Det är på fler håll än bara i Tunisien och Egypten vi
              nu ser detta.
            </seg>
            <seg n="d6a45889">
              Jag tror också att det är en ny typ av utmaning. Vi har sett
              lite av det tidigare, när många nya länder kom till oss från det
              forna Östeuropa och flera länder i dag redan är medlemmar i Europeiska
              unionen. Där hade vi en förmåga att gå in och vara stöttande och
              kapacitetsbyggande vid precis rätt tillfälle. Jag tror att EU
              här har en otroligt stor roll att spela, men frågan är: Har vi
              verkligen den kapacitet kvar som vi hade i mitten av 90-talet?
              Eller är det någonting vi behöver bygga upp där Sverige kanske
              också kan vara med och bidra lite extra med de kunskaper vi har
              genom att i många år ha jobbat med dels solidaritetsprojekt, dels
              demokratiprojekt?
            </seg>
          </u>
          <note type="speaker" n="798aca78">
            Anf. 19 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-8" n="e80fb4d0">
            <seg n="5367f6e3">
              Herr talman! Som jag nämnde var det ett associationsavtal som
              ingicks med Egypten 2004 och som belöpte sig till mycket stora
              resurser. Jag tror att det är ett av de största mottagarländerna
              i Afrika vi talar om när det gäller utvecklingsstöd från EU:s
              sida. När man går igenom de paketen ser man att det är mycket
              välmotiverade åtgärder. Hur få ett välfungerande utbildningssystem
              i ett land med omfattande problem med analfabetism? Hur få hälsosystem
              som är verkligt funktionella? Och sedan just detta: Hur bygga
              i grunden demokratiska traditioner och institutioner, respekt
              för rättsstat och rättssystem som fungerar?
            </seg>
            <seg n="b93aa551">
              Detta är och förblir mycket verkningsfulla insatser med vilka
              vi nu kan utöva vissa påtryckningar, eftersom det är resurser
              som betyder väldigt mycket i Egypten. Men det är också att markera
              vår vilja att vara närvarande i denna transitionsprocess som vi
              ju vill ska inledas omedelbart. Förhoppningsvis är detta en frihetens
              timme och en öppning för reformer och utveckling mot demokrati
              som vi ser i delar av arabvärlden som vi naturligtvis ska använda
              på allt sätt vi kan för att möta de mycket legitima ropen på utökad
              frihet och utökad rätt att få påverka från Egypten och Tunisien.
              Fredrick Federley nämner att det är fler länder som det kan handla
              om.
            </seg>
            <seg n="bea5299b">
              Huruvida vi har tillräckligt med resurser får vi naturligtvis
              återkomma till och hela tiden utvärdera. Det vill ju till att
              det också finns en öppenhet att låta europeiska stöd av olika
              slag finnas med och bygga detta nya. I grunden måste det naturligtvis
              sedan handla om att det egyptiska folket finner de ledare de vill
              via valsedlar, via fria och öppna val.
            </seg>
          </u>
          <note type="speaker" n="82d26af9">
            Anf. 20 MARGARETA SANDSTEDT (SD):
          </note>
          <u who="unknown" xml:id="i-3d2438240edc0a0d-9" n="e80fb4d0">
            <seg n="f3c46114">
              Herr talman! Tack, statsministern, för rapporteringen!
            </seg>
            <seg n="5032baed">
              Jag har en fråga om EU:s strategi på elmarknaden. Jag känner
              mig orolig för den och har även tagit upp den tidigare i EU-nämnden.
              Vad vi har kunnat se är att kommissionen gjort beräkningar på
              vad den här strategin kommer att kosta, och det är 400 000 euro.
              Det motsvarar ungefär 40 000 miljarder i svenska kronor. Det är
              väldigt mycket pengar. Vi vet samtidigt att det i längden brukar
              bli dyrare än vad man först har beräknat.
            </seg>
            <seg n="fc42ba79">
              Men trots det påpekar statsministern att det här kommer att gynna
              elkonsumenter, att vi kommer att få lägre elpriser. Jag tror att
              man står inför ett intressant pedagogiskt problem när man ska
              förklara för svenska folket hur det här ska kunna gå till.
            </seg>
            <seg n="853467bb">
              Vi vet också att producenten är inte bara producent utan även
              distributör, och man är ägare av infrastruktur. Man sätter också
              sikte på avtalen med konsumenterna. Samtidigt domineras marknaden
              av ett fåtal aktörer, och nationellt är det Vattenfall och kompani.
            </seg>
            <seg n="c3d9e787">
              Mot denna bakgrund och tillsammans med EU:s planerade energistrategi
              med löften om billigare elpriser känns inte det här särskilt trovärdigt.
            </seg>
          </u>
          <note type="speaker" n="60480944">
            Anf. 21 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-10" n="e80fb4d0">
            <seg n="2cd416d0">
              Herr talman! Som jag förstår det är Sverigedemokraterna mycket
              tveksamma till den gränsöverskridande idén att vi ska bygga ihop
              våra el- och energisystem i Europa. Det är egentligen ett rop
              på en återgång till där vi startade någon gång på 60- eller 70-talet,
              där alla byggde upp sina energisystem för att tillfredsställa
              sina egna behov. Problemet med det med den kunskap som vi har
              i dag om klimatpolitik och liknande är att det är ett sätt att
              binda fast oss i ett beroende som återspeglar att länder har mycket
              skilda förutsättningar och de flesta i realiteten små alternativ
              till beroende av fossilt bränsle.
            </seg>
            <seg n="317e2e6e">
              Därför har vi uppmuntrat ett tänkande och ett sätt att bygga
              ihop våra el- och energisystem som möjliggör export och handel,
              för att kunna komplettera dagar då vi har behov med andra dagar
              då vi kan exportera. Det menar vi dessutom öppnar för mer klimatriktig
              el- och energiproduktion, bland annat från Sverige, fast också
              andra har de möjligheterna.
            </seg>
            <seg n="9a175de2">
              Vilka stora kostnader är det som Margareta Sandstedt anger? De
              gäller naturligtvis den infrastruktur som behövs för att kunna
              forsla energi och elektricitet över Europa och att säkerställa
              att inget enskilt land är isolerat, utan koppling till andra.
            </seg>
            <seg n="242f123d">
              Vår poäng, som också framgår av slutsatserna, är att det huvudsakligen
              ska vara marknadsdrivet. Det ska vara baserat på tariffer. Det
              går att räkna hem detta med avkastning och liknande som innebär
              att kostnaderna inte hamnar på skattebetalarna. Vi har snarare
              förordat att en mycket liten del som ett sistahandsfinansiering
              ska handla om EU-gemensamma medel, och vi kommer naturligtvis
              att inskärpa detta.
            </seg>
            <seg n="27bcdce9">
              Jag vill dock understryka att vi inte har sagt en sak: Vi har
              inte lovat någonting när det gäller elpriserna. Jag tycker att
              man ska vara utomordentligt försiktig med att lova något sådant.
              De påverkas naturligtvis av hur mycket vi klimatstyr, men de påverkas
              också av vilken total produktionskapacitet som vi bygger ut. Det
              är väldigt mycket som är den svenska energipolitiken i händerna
              på marknadsaktörer mindre än via politisk styrning.
            </seg>
          </u>
          <note type="speaker" n="dbdb1832">
            Anf. 22 MARGARETA SANDSTEDT (SD):
          </note>
          <u who="unknown" xml:id="i-3d2438240edc0a0d-11" n="e80fb4d0">
            <seg n="db4c8645">
              Herr talman! Jag ser ändå stora problem med att gå med på detta.
              Vi har haft detta system i Sverige, och det fungerar uppenbarligen
              inte. Jag tror inte heller att det kommer fungera på europeisk
              nivå.
            </seg>
            <seg n="007ac041">
              Vi har ett annat problem, och det är nätavgifterna. De kan starkt
              ifrågasättas. Jag får också påminna statsministern att medlemmar
              av regeringen har gått ut och sagt att man behöver skaffa treglasfönster.
            </seg>
            <seg n="be2a5a85">
              Det kommer att bli väldigt dyrt i längden, med alla dessa kostnader.
              Jag känner mig orolig för regeringens omdöme i frågan. Jag tror
              också att många ute i landet delar min oro i sak.
            </seg>
          </u>
          <note type="speaker" n="b038b1e5">
            Anf. 23 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-12" n="e80fb4d0">
            <seg n="5630a1d2">
              Herr talman! Den oro som finns i landet gäller folk som får hem
              sin elräkning, öppnar kuvertet och säger att det är alldeles för
              dyrt. Det kan vi alla begripa. Folk kan bli upprörda över höga
              elräkningar.
            </seg>
            <seg n="c6aba252">
              Men frågan är om det finns någon koppling till den fråga som
              vi diskuterar nu. Är vägen till att få kuvert som man blir gladare
              över att motta att återgå till en nationellt uppbyggd el- och
              energimarknad? Det tror jag inte ett ögonblick på. Det kommer
              snarare att visa sig att bli dyrare.
            </seg>
            <seg n="e1333e62">
              Då är vi tillbaka till att svensk energiproduktion ska syfta
              till att klara toppbehoven en kall måndag i januari när industrin
              ska gå i gång och alla ska åka till jobb och skola. Då kommer
              vi att ha en kraftig överkapacitet som vi inte kan göra någonting
              med vi eldar för kråkor i stället för att kunna sälja till andra
              och få in exportintäkter och få jobb i Sverige som bygger på att
              vi kan sälja vidare energi till andra länder.
            </seg>
            <seg n="16d6c849">
              Men det går inte att sälja vidare om det inte finns kablar och
              system att försörja som går över till andra länder. Det är det
              som kabeln som vi nu för över till Baltikum handlar om. Dagar
              då det är mindre kallt i Sverige och då vi med goda klimatförhållanden
              producerar el säljer vi elektriciteten till baltiska länder.
            </seg>
            <seg n="d3b6bc8a">
              Vad är deras alternativ, Margareta Sandstedt? Jo, det har de
              i ryggen. Det är Ryssland. Det är gasen och oljan, som kommer
              ur de gamla systemen, som de vill slippa sitt beroende av. Hänvisa
              inte Europas länder till gamla, dåliga lösningar och att sitta
              fast i nationella svar! Det är inte billigare.
            </seg>
            <seg n="c7a3709f">
              Vi ska ha respekt för att människor tycker att elnotan har blivit
              dyrare. Men det är faktiskt en helt annan diskussion och inte
              något som dessa initiativ handlar om.
            </seg>
          </u>
          <note type="speaker" n="58708723">
            Anf. 24 JONAS SJÖSTEDT (V):
          </note>
          <u who="Q2029704" xml:id="i-7b19db29bd4a2c79-0" n="7b35652f">
            <seg n="383e79ad">
              Herr talman! Toppmötet tycker jag var en mycket tydlig illustration
              av hur EU faktiskt kan fungera. Man kan säga att grundprincipen
              är att alla medlemsländer är lika men att några är mer lika än
              andra i den europeiska unionen.
            </seg>
            <seg n="3f20996a">
              I praktiken gjorde Tyskland och Frankrike en framstöt för att
              omvandla EU:s karaktär, omvandla EU till en sorts Europas förenta
              stater. Vad är det de säger i sitt förslag?
            </seg>
            <seg n="a7de0ca9">
              Man vill ha inflytande direkt över lönebildningen i medlemsländerna
              och förbud mot löneindexering. Man vill gå in och diktera hur
              nationella grundlagar ska se ut när det gäller finansiell reglering,
              det vill säga inte regelverk i största allmänhet utan nationella
              konstitutioner. Man säger också att man ska harmonisera pensionsåldern
              och att man ska harmonisera vissa skatter. Man ska göra upp detta
              på ett särskilt toppmöte för eurozonens medlemsländer.
            </seg>
            <seg n="f8f4c324">
              Det vi ser nu är att man tar eurokrisen som förevändning för
              att bilda en sorts politisk union eller ett Europas förenta stater,
              om man så vill.
            </seg>
            <seg n="7fc99521">
              Jag menar att statsministern borde säga: Nej, här går våra röda
              linjer. Det här ställer vi inte upp på. Svenska folket har röstat
              nej till valutaunionen i en folkomröstning, och det finns vissa
              saker som är förbehållet medlemsländerna, däribland detta.
            </seg>
            <seg n="2c71616b">
              Är det inte dags att nu säga att om detta är effekten av eurokrisen,
              då tackar vi nej till att ingå i det gemensamma regelverk som
              omfattar euroländerna?
            </seg>
          </u>
          <note type="speaker" n="d8425175">
            Anf. 25 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-13" n="e80fb4d0">
            <seg n="54bd6cae">
              Herr talman! För ordningens skull ska vi väl ändå påpeka att
              Jonas Sjöstedt har sagt nej många gånger tidigare. Långt innan
              det här förslaget kom var Vänsterpartiets svar även då nej.
            </seg>
            <seg n="08bd1981">
              Det är korrekt att det fanns ett fransk-tyskt initiativ, vilket
              det för övrigt finns vid många tillfällen inför många toppmöten.
              Man kan säga att det fransk-tyska ansvarstagandet för EU:s utveckling
              har varit omfattande och förtjänar stor respekt. Men det finns
              också tillfällen då fransk-tyska initiativ handlar väldigt mycket
              om just vad Frankrike och Tyskland vill, vilket inte alltid är
              samma sak som vad EU-27 eller för den delen EU-17, som numera
              är eurozonens antal länder vill.
            </seg>
            <seg n="5b4060b7">
              Problemet det har jag försökt vara tydlig med är att jag vid
              återrapportering till riksdagen av vad som sker på ett toppmöte
              måste utgå från slutsatser och från papper och annat som är föreslaget.
              Vi har möjligen lärt oss något om EU, och det är att vissa saker
              sägs på pressträffar och andra är formell behandling och tas in
              i slutsatstexter. Som jag tror att riksdagens ledamöter tydligt
              kan se i slutsatstexterna refereras inte de punkter som Jonas
              Sjöstedt tog upp. Det sägs att man nu ska titta på eventuella
              förslag till en utökad ekonomisk koordinering som ska återrapporteras
              och i så fall behandlas vid marstoppmötet eller senare. Då kommer
              vi naturligen att ha synpunkter på detta.
            </seg>
            <seg n="70a591c8">
              Som jag vid flera tillfällen har svarat ledamöter här tror jag
              mer på att fullfölja de förslag som redan finns och som är på
              väg. Att efterleva dem skulle vara mycket av de svar som vi menar
              behövs gentemot finanskrisen och mindre av det som benämns vid
              pressträffen. Men som sagt har Europeiska rådet inte tagit ställning
              i sak.
            </seg>
          </u>
          <note type="speaker" n="32f965d7">
            Anf. 26 JONAS SJÖSTEDT (V):
          </note>
          <u who="Q2029704" xml:id="i-7b19db29bd4a2c79-1" n="7b35652f">
            <seg n="521c964a">
              Herr talman! Ibland består politik av både realpolitik som läses
              mellan raderna och det som står i själva texten, och ibland är
              realpolitiken det viktigaste. Detta är ett typexempel på att det
              är så.
            </seg>
            <seg n="ed34928c">
              Jag menar att det är rimligt att statsministern förhåller sig
              till den reala politiken. Vi vet alla att så som Tyskland och
              Frankrike visar vägen går ofta EU i efterhand det visar historien.
              Därför måste man förhålla sig till detta. Därför måste Sverige
              som nation kunna förhålla sig till detta. Jag saknar det i det
              här fallet.
            </seg>
            <seg n="7e21d3ba">
              Jag tycker att det är vägs ände för en strategi som går ut på
              att vi ska ha samma regelverk som euroländerna vad avser finanspolitik
              och följdeffekter av eurokrisen. Det är dags att du pratar med
              dina kompisar i Storbritannien och säger att det finns en annan
              väg där kanske inte den bästa gemenskapen finns på ett skepp i
              sjönöd.
            </seg>
          </u>
          <note type="speaker" n="7365104e">
            Anf. 27 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-14" n="e80fb4d0">
            <seg n="b957a5c9">
              Herr talman! Det kommer att uppmuntra David Cameron när jag berättar
              att Vänsterpartiet i Sverige har önskat att jag ska framföra att
              vi behöver mer av brittiska synpunkter kring detta.
            </seg>
            <seg n="0e1f8ddd">
              Låt mig återigen inskärpa att det naturligen kommer att bli diskussioner,
              om det visar sig vara den här typen av förslag som man försöker
              gå vidare med. Det har jag också antytt. Jag tror inte alls på
              en centralstyrd lönebildning. Jag tror tvärtom väldigt mycket
              på vår decentraliserade lönebildning som vi har i Sverige, med
              ansvarstagande och sociala partner som har visat sig kunna leverera
              god reallöneutveckling under efterkrigstiden det var ett inslag
              om just detta i Ekot bara för någon timme sedan.
            </seg>
            <seg n="76a525df">
              Det är klart att vi inte vill byta bort det som fungerar. Det
              kommer jag naturligen att framföra som svenska ståndpunkter. Men
              jag är trots allt lite noggrann med att i en återrapportering
              till riksdagen utgå från det som faktiskt är slutsatser och det
              som är presenterat. Sedan leder det naturligtvis till diskussioner
              om hur man bör behandla pressträffar och hur man bör behandla
              vänner inom Europeiska unionen. Jag kan försäkra Jonas Sjöstedt
              om att det framfördes många sådana synpunkter under toppmötet.
            </seg>
          </u>
          <note type="speaker" n="9c87e33c">
            Anf. 28 IRENE OSKARSSON (KD):
          </note>
          <u who="Q4971428" xml:id="i-501c66bfff9403b6-0" n="ab2161d1">
            <seg n="5b29e63c">
              Herr talman! Tack, statsministern, för återrapporten! Som nästan
              sist ut känner jag att en del av frågeställningarna redan har
              berörts. Men ur ett historiskt perspektiv kan man väl säga att
              detta toppmöte precis speglade EU:s historia, nämligen att energiförsörjningen,
              försörjningen för näringslivet, är en av de viktigaste faktorer
              som vi kan syssla med gemensamt och freds- och frihetsskapande
              åtgärder.
            </seg>
            <seg n="5065482e">
              Då kan man konstatera att det som nu görs gentemot Egypten är
              väldigt lovvärt och positivt. Men det fanns också en punkt som
              berörde Vitryssland och det arbete som ligger där. Hur ser statsministern
              på fortsättningen på det arbetet, och hur kan vi vara med och
              bidra, ytterligare och tydligare, som europeisk union? Berörs
              detta? Risken är ju att det arbetet kan komma i skymundan med
              tanke på det stora arbete som EU måste göra runt Medelhavet i
              dag, i och med det som nu ligger framför oss. Vi har redan nu
              i kammaren hört att fler länder är på väg mot en demokratisk utveckling,
              och där kommer Europa att ha en nyckelroll.
            </seg>
            <seg n="57ac1217">
              Ser statsministern att Europa mäktar med det, och vad är Sveriges
              bidrag? Det handlar om Vitryssland i det här sammanhanget, och
              det berör också både energi och mänskliga rättigheter.
            </seg>
          </u>
          <note type="speaker" n="1641f7c4">
            Anf. 29 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-15" n="e80fb4d0">
            <seg n="c8983410">
              Herr talman! Sverige har varit mycket pådrivande i fråga om synsättet
              att Europeiska unionen ska kunna utvidgas till att omfatta nya
              medlemmar och också bli bättre på att se och samverka med sitt
              närliggande grannskap. Det har för övrigt haft ett brett stöd
              i Sveriges riksdag. Vi har bland annat fört diskussioner mot andra
              krafter inom EU som mer har tyckt: Nu behöver vi inte växa mer,
              och vi ska titta mer inåt.
            </seg>
            <seg n="edcb0196">
              Ett exempel på detta är Vitryssland som togs med i det svensk-polska
              initiativet om det östliga partnerskapet som ett av sex partnerskapsländer.
              Det var mycket viktigt för oss att säga: Det är inte sex länder
              som startar på samma punkt. Där finns nämligen väsentligt mer
              utvecklade och välfungerande demokratier som dock önskar en närmare
              relation till EU. Vitryssland var väl snarare det exempel som
              stod längst ifrån vad vi önskar.
            </seg>
            <seg n="9a19d28e">
              Men det är viktigt att skapa processer. Det är viktigt att skapa
              kontakter för att kunna ge utrymme åt vitrysk opposition och påtryckningar
              mot makthavare i Vitryssland. Det används också nu i reaktioner
              på det som har skett i Vitryssland. Det hopp som först fanns om
              en viss tilltagande reformering och kanske ett öppnande, trots
              allt, för något bättre villkor, om inte för det vi skulle kalla
              demokrati, slogs sedan tillbaka med ökad repression, som nu leder
              till sanktionsanvändning.
            </seg>
            <seg n="1a253005">
              Det vi gör är att i en paragraf vid toppmötesslutsatserna hänvisa
              till just detta och till hur utrikesministrarna har överlagt om
              detta. Mer sades egentligen inte. Men det är viktigt att vi visar
              denna förmåga att se större, bredare och utanför oss själva och
              att hålla tryck på bland annat Vitryssland för att säkerställa
              att oppositionella, de som vill ha en annan utveckling för Vitryssland,
              känner vårt stöd och känner att vi ser vad som sker när det begås
              felaktigheter.
            </seg>
          </u>
          <note type="speaker" n="1eea6af6">
            Anf. 30 GUSTAV FRIDOLIN (MP):
          </note>
          <u who="Q2029325" xml:id="i-6b6550c174b940d9-0" n="924eef94">
            <seg n="affc77b7">
              Herr talman! Tack, statsministern! Låt mig börja med att understryka
              att det är gott att EU har haft ett toppmöte som äntligen behandlat
              frågor om innovationer och modern energiförsörjning.
            </seg>
            <seg n="13f0e282">
              Medan Kina höjt sina klimatambitioner och Obama talat om sin
              generations Sputnikögonblick har EU:s ledare varit upptagna med
              brandkårsutryckningar i spåren av kriser delvis på grund av det
              havererade eurosystemet.
            </seg>
            <seg n="65c4ca5b">
              Jag är övertygad om att statsministern och jag kommer att dra
              olika slutsatser om de förslag som kommer fram nu när den här
              debatten om innovationer och modern energiförsörjning har väckts.
              Åsa Romson har klokt redovisat hur spår av det gamla tänkandet
              från fossilsamhället finns kvar. Och det tysk-franska initiativet
              visar hur en del tror att man kan lösa problemet med en centraliserad
              penningpolitik genom att också börja centralisera finanspolitiken.
              Men det är gott att debatten äntligen har vaknat.
            </seg>
            <seg n="197c3905">
              Statsministern! Ropen från Tahrirtorget nådde hela vägen till
              era förhandlingar. För varje utkast till rådsslutsatser som kom
              skärptes tonen mot Egypten och mot de diktatorer som fortsätter
              att hålla Nordafrikas folk i ett auktoritärt grepp. Det är gott.
              Men tyvärr är det också så att demonstranterna, som agerar i vad
              statsministern kallar EU:s absoluta närvaro, vet att deras auktoritära
              ledare också har hållit sina länder i ett järngrepp i EU:s absoluta
              närvaro.
            </seg>
            <seg n="2df46f8b">
              Det har funnits länder som har skrivit avtal som inneburit att
              man lätt kunnat avvisa för Mubarak och Ben Ali misshagliga personer
              till fängelseceller. Det finns till och med länder, ett oss väldigt
              närstående, som har sålt vapen till dessa länder.
            </seg>
            <seg n="180218fe">
              Fanns det på toppmötet en självkritik mot den EU-position som
              varit alltför vänlig mot dessa auktoritära ledare?
            </seg>
          </u>
          <note type="speaker" n="33e98add">
            Anf. 31 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-16" n="e80fb4d0">
            <seg n="454a5e2d">
              Herr talman! Det är möjligt att jag missförstod Gustav Fridolin.
              Men jag vill ändå understryka att om bara Kina och USA fullt ut
              tog det klimatansvar som vi har anledning att förvänta oss att
              de borde göra skulle världen lösa sitt klimatproblem.
            </seg>
            <seg n="1ed0babe">
              Det här återkommande försöket att beskriva det som att Europa
              har haft någon sorts avig attityd och att Kina och USA stormar
              fram och löser klimatproblemen har i alla fall jag haft svårt
              att hitta täckning för. Det finns vissa lovvärda initiativ, men
              låt oss inte blanda bort korten när det gäller vem det är som
              verkligen är pådrivande i klimatfrågan och vilka som ännu inte
              fullt ut deltar på det sätt som vi har anledning att förvänta
              oss.
            </seg>
            <seg n="6fcfdd30">
              Låt oss också komma ihåg att EU består av 27 länder med olika
              erfarenheter och också olika närhet till Nordafrika. Här finns
              bland annat gamla kolonialmakter. Här finns de som har nära band
              med regimer som nu finns verksamma. Här finns också länder som
              Sverige, som är mer långt ifrån och mer tydliga i sina krav på
              mänskliga rättigheter och demokratisering. Detta har vi framfört
              i olika forum inom EU och i FN-systemet, där vi har bilaterala
              egna initiativ som mer syftar till att, via Alexandriainstitut
              och Anna Lindh-initiativ, markera vår särskilda betoning av till
              exempel mänskliga rättigheter.
            </seg>
            <seg n="7dde4253">
              Framkom detta på mötet? Ja, absolut. Här ser man skillnaderna.
              Här ser man de historiska banden, som säkert varit en del av förklaringen.
              Här ser man också den allt överskuggande konflikten och den kanske
              svåraste konflikt som, så att säga, världen är ställd inför, nämligen
              IsraelPalestina-konflikten och hur olika aktörer ska behandlas
              för att man ska möjliggöra en framgång i just denna mycket grundläggande
              konflikt. Allt detta vägs in.
            </seg>
            <seg n="01b7804d">
              Det finns dock en enighet om att man nu ska möta en resning från
              det egyptiska folket, ett rop på frihet och reformer, med att
              vara konstruktiv och närvarande. Kan EU vara det som kraft med
              de resurser vi har och med de representanter vi har rättar vi
              också till det som möjligen har varit för otydligt eller åtminstone
              i delar byggt på en acceptans av sådant som naturligtvis från
              våra utgångspunkter inte är acceptabelt när det gäller syn på
              mänskliga rättigheter och demokrati.
            </seg>
          </u>
          <note type="speaker" n="e9758841">
            Anf. 32 GUSTAV FRIDOLIN (MP):
          </note>
          <u who="Q2029325" xml:id="i-6b6550c174b940d9-1" n="924eef94">
            <seg n="ee9bd432">
              Herr talman! Det gläder mig att det också fanns spår av självkritik
              på mötet och att man analyserar sin egen roll och sin egen situation
              i fråga om det styre som nu Nordafrikas folk, i bland annat Egypten
              och Tunisien, gör uppror mot.
            </seg>
            <seg n="9ebae0cd">
              Finns det anledning att tro att den självkritiken kan spilla
              över på Sverige och på hur vi agerar här? Kan det föras en diskussion
              i EU-kretsen där också vi börjar fundera på vilka auktoritära
              styren vi riskerar att hålla under armarna med en politik som
              till och med har beväpnat diktatorer som Ben Ali och Mubarak?
              Kan självkritiken leda till förändringar i den svenska utrikespolitiken,
              så att människorna på Tahrirtorget och de andra demokraterna runt
              om i Nordafrika och Mellanöstern med säkerhet vet att vi står
              på deras sida, inte på deras auktoritära ledares?
            </seg>
          </u>
          <note type="speaker" n="3a6a9d97">
            Anf. 33 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-17" n="e80fb4d0">
            <seg n="a82072e5">
              Herr talman! Man ska vara försiktig med ord. Jag tänker på det
              här med att beväpna. Vi har tittat på vad svensk vapenexport har
              utgjorts av de här åren. År 2008 hittade vi ingen svensk vapenexport.
              År 2009 begränsade det sig till 8 miljoner. Det är i sammanhanget
              mycket små siffror. Dessutom handlade det om kamouflageutrustning,
              sportammunition och annan utrustning som inte är av vapenkaraktär.
              Det är alltså mycket begränsat.
            </seg>
            <seg n="59af0e40">
              Det är andra delar av handeln med Egypten som växer mycket snabbt.
              Det handlar inte minst om de framgångar Egypten haft som turistland,
              vilket också syns med en svensk närvaro. Det är klart att man
              här kan ha olika uppfattningar. Men jag är av den uppfattningen
              att världen öppnas via handel, kontakter och utbyten. Det är den
              typen av öppningar det kan ske via Internet, via utbyten och närvaro
              i olika länder som till slut sätter tryck på diktaturer. Jag tror
              att diktaturer som isoleras förblir diktaturer. Det brukar huvudsakligen
              gå illa och bli värre för befolkningen, medan makthavarna ser
              ut att klara sig rätt så bra.
            </seg>
            <seg n="055c70b5">
              Men det är mer en syn på hur man ska förändra världen. Jag tror
              mer på den här öppenheten, kontakten och utbytet. Jag har noterat
              att man ibland ropar mer på slutenhet, att man inte ska ha någon
              kontakt och att man fullständigt ska isolera dem. Sedan kan vi
              föra den demokratiska debatten. Det ska jag gärna göra med Gustav
              Fridolin.
            </seg>
          </u>
          <note type="speaker" n="0fc48add">
            Anf. 34 CARINA ADOLFSSON ELGESTAM (S):
          </note>
          <u who="Q3375840" xml:id="i-3a0ab022f0258ffa-0" n="74b00231">
            <seg n="3db21cbb">
              Fru talman! EU behöver en fungerande sammankopplad och integrerad
              inre marknad för energi. Det är det som statsministrarna i medlemsländerna
              har kommit överens om. Det låter bra inför framtiden, allra helst
              om det hade varit så att det handlade om ett långsiktigt mål.
              Men detta ska ske på mycket kort tid, vilket statsministern också
              redogjorde för. Redan 2014 ska vi ha uppnått detta, och nu är
              det 2011.
            </seg>
            <seg n="410c2c55">
              Vi kan just nu i Sverige se att elpriserna är oerhört höga och
              att det sitter medborgare runt om i vårt land som inte vet hur
              de ska klara att betala sin elräkning. Då kan man börja fundera
              på om statsministrarna har tagit ett realistiskt beslut i förhållande
              till vad detta kommer att få för konsekvenser just på elpriset.
            </seg>
            <seg n="8b57a766">
              Statsministern sade i ett tidigare inlägg att man inte skulle
              se detta i ett sammanhang. Men det är klart att detta påverkar
              priset utifrån hur snabbt man bygger ut och vilka kostnader det
              blir. Det kan man väl ändå inte bortse från? Utifrån detta kan
              man fundera över om regeringen och statsministern bara ser i stuprör.
            </seg>
            <seg n="445bc590">
              En annan sak som saknades i slutsatserna är konsumentperspektivet.
              Var det uppe på agendan?
            </seg>
          </u>
          <note type="speaker" n="59858017">
            Anf. 35 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-18" n="e80fb4d0">
            <seg n="22939a2c">
              Fru talman! Låt mig inskärpa att texten i slutsatserna möjligen
              är något oklart formulerad. Det kan möjligen tolkas som att vi
              har slagit fast att allt ska kunna flöda över gränserna 2014.
              Men det var mycket tydligt för oss som förde diskussionen att
              det mer handlade om de legala grunderna för att möjliggöra denna
              utbyggnad. Det är två skilda saker. Jag tror att alla förstår
              att vi fram till 2014 inte kommer att ha byggt ihop alla energisystem
              med all den infrastruktur som det kräver och att ha allt på plats
              inom tre år, utan det handlar mer om de legala förutsättningarna.
              Det bygger på att i nationell lagstiftning helt enkelt tillåta
              gränsöverskridande energitransporter. Det kommer att behövas.
              Vi ska komma ihåg att det fortfarande är en mycket liten energiandel
              som är gränsöverskridande. Huvudsakligen är det fortsatt så att
              detta med energiproduktion och energianvändning är väldigt nationellt.
              Det är snarare i en framtid som vi tror att det som vi pekar på
              är bättre.
            </seg>
            <seg n="b1c969c8">
              Låt mig bara påpeka en sak eftersom det nog finns inbakat i Carina
              Adolfsson Elgestams fråga. Om man är oroad för prismekanismerna
              vi har ett sätt att sätta priser i Sverige som nu är Nord Pool-integrerat,
              alltså att elpriserna sätts i närområdet och tycker att priserna
              är höga ska man förstärka produktionskapaciteten. Då ska man inte
              lägga ned kärnkraftverk. Vi kan föra en inhemsk diskussion om
              vilka partier som tycker vad i denna riksdag. Men det påverkar
              till slut om man stänger ned den produktion som man har. Då åker
              marginalkostnaden upp, och då blir det dyrare. Det är nog mer
              den inhemska diskussionen som vi i så fall ska avsluta snarare
              än att göra oss oroliga för vad jag menar förbättrar leveranssäkerheten
              och dessutom möjliggör för den framtida. Jag tror att vår produktionskapacitet
              kommer att byggas ut så att vi också kan få exportinkomster och
              jobb tack vare detta.
            </seg>
          </u>
          <note type="speaker" n="fcd62a2e">
            Anf. 36 CARINA ADOLFSSON ELGESTAM (S):
          </note>
          <u who="Q3375840" xml:id="i-3a0ab022f0258ffa-1" n="74b00231">
            <seg n="85401c05">
              Fru talman! Jag kan inte låta bli att reflektera över det som
              statsministern säger och som handlar om kärnkraft. Är sanningen
              inte snarare att när man rationaliserar och effektiviserar klarar
              man att producera lika mycket som man har gjort tidigare? Det
              är nog inte där som problemet finns angående kärnkraften.
            </seg>
            <seg n="caeeed56">
              Däremot blir jag mycket oroad när statsministern säger att när
              statsministrarna träffas på toppmöten är ni oklara i formuleringen.
              Då kan kammaren kanske fundera över hur mycket vi ska lita på
              det material som vi får ta del av innan statsministern åker.
            </seg>
            <seg n="4de1bd58">
              Den inre marknaden bör förverkligas senast 2014 så att gas och
              elektricitet kan flöda fritt. Ska vi inte lita på att det är detta
              som gäller? Det blir lite märkligt.
            </seg>
            <seg n="d15c98f6">
              Jag fick inget svar angående konsumentperspektivet och att olika
              sociala grupper kanske får betala priset för denna snabba utveckling.
            </seg>
          </u>
          <note type="speaker" n="ab47fbbf">
            Anf. 37 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-19" n="e80fb4d0">
            <seg n="551f150f">
              Fru talman! Efter många år i politiken kan jag avslöja att det
              ofta finns texter som man kan tvista om och tolka. Den dag som
              ni tror att vi har övergivit det har vi nog övergivit idén om
              hur politik och demokrati fungerar.
            </seg>
            <seg n="9f491eff">
              Låt mig påpeka en annan sak som är tydlig för oss som ofta är
              på dessa EU-möten. Det skiljer ofta mellan olika översättningar.
              Den engelska versionen av det som Carina Adolfsson Elgestam just
              läste upp är följande: The internal market should be completed
              by 2014 so as to allow gas and electricity to flow freely.
            </seg>
            <seg n="78c0a7ed">
              Det står alltså: so as to allow. Möjligen tappade vi något i
              översättningen där. So as to allow handlar mer om att få på plats
              den legala grunden för att sedan möjliggöra det som alltså inte
              fullt ut ska komma på plats 2014.
            </seg>
            <seg n="3a4b5022">
              Jag är övertygad om att om jag hade läst den franska versionen
              hade vi kunnat ha en diskussion om huruvida den franska tolkningen
              möjligen var ytterligare något annorlunda.
            </seg>
            <seg n="74db5cb1">
              Detta är inte ett försök att raljera, utan det är så att säga
              en realistisk bild av hur vi ofta får jobba med denna typ av texter.
            </seg>
            <seg n="7aa61b7d">
              Vi diskuterade inte konsumentperspektiv eftersom det nu handlar
              väldigt mycket om denna utbyggnad och hur den ska finansieras.
              Vi kan ibland också diskutera hur mycket av konsumentansvar som
              ska ligga på EU-nivå. Här är det mycket viktigt att vara konsumentaktiv
              i Sverige och naturligtvis att föra en politik som gör att priserna
              kan pressas. Jag tror att man måste blanda både att spara och
              hålla produktionskapaciteten uppe annars kommer det att påverka
              prisbilden.
            </seg>
          </u>
          <note type="speaker" n="d9e8750e">
            Anf. 38 JOHNNY MUNKHAMMAR (M):
          </note>
          <u who="Q2156636" xml:id="i-3d2438240edc0a0d-20" n="64e9db58">
            <seg n="6769b70b">
              Fru talman! Den ekonomiska forskningen har inte varit nådig mot
              så kallad stimulanspolitik. Skattemedel slösas på verkningslösa
              projekt, gamla strukturer i ekonomin konserveras och, inte minst,
              skuldbergen växer.
            </seg>
            <seg n="436fa135">
              Sällan har forskning bekräftats så kraftfullt som i samband med
              finanskrisen. Populister ropade att politiker skulle göra något,
              och politiker sprang in i den fälla som handlar om att spendera
              skattebetalarnas pengar.
            </seg>
            <seg n="47586c16">
              John Maynard Keynes sade: I det långa loppet är vi alla döda.
              Men hans idéer tycks leva extremt länge.
            </seg>
            <seg n="aead1b12">
              De länder som mest rusade in i den keynesianska stimulanspolitiken
              fördubblade sin statsskuld och kommer nu inte ur nedgången. Skulderna
              skapar dessutom den största risk som vi nu har för en ny ekonomisk
              global kris.
            </seg>
            <seg n="237f01f0">
              Sedan finns det länder som Sverige och Tyskland och kanske Estland
              som undvek denna dikeskörning och som nu utvecklas bra och snabbt
              tar sig ur krisen.
            </seg>
            <seg n="a3ccc688">
              Jag såg att det i slutsatserna från rådet står att den ekonomiska
              utvecklingen nu är god i Europa och att det är mycket positivt
              att den ser bättre ut.
            </seg>
            <seg n="53aa146d">
              Men finns det, enligt statsministern, en insikt inom övriga EU
              om att vi måste fortsätta med tillväxtreformer och fortsätta sträva
              efter budgetbalans och inte köra med stimulanspolitik och underskott,
              så att man inte börjar säga att det nu ser så bra ut att man slipper
              den typen av obekväma beslut?
            </seg>
          </u>
          <note type="speaker" n="17079dff">
            Anf. 39 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-21" n="e80fb4d0">
            <seg n="ee02d06f">
              Fru talman! I detta finns inbyggt svårigheten att försöka bedöma
              var man befinner sig i en konjunktur. Är det bra eller dåliga
              tider?
            </seg>
            <seg n="3a61710e">
              I historieböckerna brukar vi kunna pricka in det. I efterhand
              är vi duktiga på att berätta när det var bra och när det var dåligt.
              Men just när vi lever i det har vi ibland svårt att berätta om
              det är bra eller dåliga tider.
            </seg>
            <seg n="9b2065ed">
              Illustrationen av detta är mycket riktigt att vi skriver att
              det är bättre tider nu. Jag kan påpeka att många delar av Europa
              inte tycker det. En hel del av våra problemtyngda länder har inte
              alls den situationen och utgångspunkten. Det är mer en sorts reflexion
              av en världsekonomi som har återhämtat sig och delar av världen
              där det nu går något bättre och delar av Europa där vi också ser
              förbättringar.
            </seg>
            <seg n="683bf924">
              Problemet är att när det blir fall i efterfrågan är många överens
              om att det nu gäller att hålla uppe efterfrågan för att inte få
              skadeverkningar. Det ägnade sig också EU åt. Hösten 2008 satt
              vi och diskuterade kortsiktiga stimulanspaket. Sverige var en
              del av detta. Vi byggde ut, förutom våra automatiska stabilisatorer,
              också egna krispaket.
            </seg>
            <seg n="8dda5204">
              Problemet är: När är det sedan bättre tider? När drar man tillbaka
              stimulanserna? Det är svårt att nå enighet om. Framför allt är
              det så att om stimulanser ligger kvar för länge urholkas de offentliga
              finanserna, det vill säga att vi har lånefinansierad konsumtion
              i stora delar av Europa och inte minst i USA.
            </seg>
            <seg n="98b0b86e">
              Har alla lärt sig läxan? Nej, det är nog svårt att påstå därför
              att i realiteten innebär ett återförande till balans att man sätter
              in mycket stora saneringsprogram högre skatter, lägre utgifter
              och det är på kort sikt inte populärt.
            </seg>
            <seg n="89b7492d">
              Vi kan peka på vår erfarenhet. Börjar man bedriva reformpolitik
              och sanera sina finanser går det oftast fortare än man först trott.
              Men man måste vara handfast och tydlig i att det är detta som
              ska göras.
            </seg>
            <seg n="9e47ccca">
              Ett tillägg: Det förs ibland från USA och andra mycket stora
              ekonomier resonemang som att stimulanspolitik kan bedrivas över
              en mycket lång tid utan någon skadeverkan. Men se det går inte;
              det vet de små öppna ekonomierna. I vår typ av ekonomier blir
              vi mycket snabbare marknadsdrivna och marknadsstraffade av den
              typen av beteende. Vi måste mycket tydligare slå vakt om att vi
              har balans och ordning i våra offentliga finanser jämfört med
              vad som i sammanhanget är möjligt för en större ekonomi, inte
              minst en ekonomi som den amerikanska. Den insikten finns hos många
              fler.
            </seg>
            <seg n="6ced30e8">
              Johnny Munkhammar, svaret är att det nog är blandat hur det ser
              ut kring detta och att det därför fortsatt finns ett behov av
              att driva våra tydliga ståndpunkter om ordning och reda i offentliga
              finanser.
            </seg>
          </u>
          <note type="speaker" n="8d3e56a1">
            Anf. 40 JOHNNY MUNKHAMMAR (M):
          </note>
          <u who="Q2156636" xml:id="i-3d2438240edc0a0d-22" n="64e9db58">
            <seg n="ca7ca72f">
              Fru talman! Tack så mycket för det svaret, statsministern! Det
              verkar mycket lovande att vi ska fortsätta att driva den typen
              av ståndpunkter. Det är fantastiskt viktigt eftersom det skuldberg
              som nu finns inte bara sätter stopp för länder att ta sig ur krisen
              utan också gräver ett hål som gör att risken blir mycket stor
              att detta skapar nästa globala kris.
            </seg>
            <seg n="90a2efb9">
              Den här typen av tillväxtreformer och reformer för budgetbalans
              har ett kortsiktigt politiskt pris. Det är naturligtvis alltid
              lätt att kanske från en politisk position ge allt åt alla i stället
              för att ganska ofta säga nej till offentliga utgifter. Men när
              man sedan ska genomföra tillväxtreformer till exempel avreglering
              av elmarknaden sitter det alltid någon monopolist där som har
              sina privilegier och som kommer att bli arg på avregleringen,
              så det finns ett kortsiktigt pris när det gäller att genomföra
              viktiga tillväxtreformer.
            </seg>
            <seg n="643b90b4">
              Ifall man nu får en chans att säga att det ändå går bra, kommer
              man då inte i allt högre grad att börja säga att vi inte behöver
              genomföra tillväxtreformerna just för att slippa det kortsiktiga
              politiska priset?
            </seg>
          </u>
          <note type="speaker" n="a5adc667">
            Anf. 41 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-23" n="e80fb4d0">
            <seg n="d6bcb296">
              Fru talman! Jag får säga det uppenbara, nämligen att det absolut
              finns en sådan risk. Det finns en stor oro när det gäller att
              vara tillräckligt pådrivande på reformsidan. Fortsatt finns i
              en del länder en sorts föreställning om att man kan underskottsdriva
              sina ekonomier över en längre tid.
            </seg>
            <seg n="e710315f">
              Låt oss minnas att världen ibland säger att det finns stora länder
              och rika länder som lever över sina tillgångar, och låt oss notera
              att det är just dessa rika länder som nu kraftigt underfinansierar
              sina budgetar; de lever kraftigt över sina tillgångar. Det gäller
              USA, Storbritannien, Frankrike och Spanien länder som utöver att
              de redan har en stor rikedom inte håller ihop inkomster och utgifter.
              Det får en långtgående verkan.
            </seg>
            <seg n="e106602c">
              Den kollektiva skuldbildningen till följd av detta dammsuger
              världen på resurser till att finansiera underskotten och omsätta
              skulderna. Det påverkar världsekonomin negativt, så det får också
              en påverkan utanför dessa länder, till och med ett så stort land
              som USA. Det är ytterligare ett skäl till att vi bör vara kritiska.
              Det här är inte hållbart. Det är inte hållbart nu. Det är inte
              hållbart över tid. Det är inte hållbart eftersom det skickar notan
              till framtida generationer. Det är inte hållbart eftersom det
              skapar obalanser i hela världen.
            </seg>
            <seg n="52c419a3">
              Man måste helt enkelt rätta mun efter matsäcken och se till att
              ha ordning i sina offentliga finanser. Sverige kommer fortsatt
              att vara pådrivande för att det ska gälla inte bara Sverige utan
              också övriga länder, inte minst de rikaste och mest utvecklade
              länderna.
            </seg>
          </u>
          <note type="speaker" n="d6ef1d37">
            Anf. 42 BJÖRN VON SYDOW (S):
          </note>
          <u who="Q879773" xml:id="i-97ededb12f58c14f-0" n="0af22682">
            <seg n="f0e60453">
              Fru talman och herr statsminister! Jag vill anknyta till den
              diskussion vi haft mellan kammaren och statsministern om den ekonomiska
              politiken. I mycket sympatiserar jag med statsministerns syn på
              vad som ligger i den fransk-tyska inriktningen.
            </seg>
            <seg n="a1c37b23">
              Jag skulle, statsministern, vilja väcka frågan om vad vi nu gör.
              Statsministern har sagt att detta var för tidigt väckt och att
              en hel del av detta rimligen ligger i nationell kompetens.
            </seg>
            <seg n="b0a2c2ae">
              Jag väcker frågan därför att jag har två tidigare erfarenheter.
              Jag var ordförande för EU 96 en utredning som försökte skapa en
              dialog i samhället och mellan partierna om den konstitutionella
              inriktningen. Nog var jag, kan jag säga, när jag var talman aktiv
              för att riksdagen, särskilt utskotten och partigrupperna, skulle
              ha mer direkt att göra med EU-hanteringen.
            </seg>
            <seg n="c7d32dd0">
              Min fråga till statsministern när Van Rompuy kommer hit och vill
              få synpunkter är följande: Hur ska statsministern som leder en
              minoritetsregering kunna ha auktoritativa svar till Van Rompuy?
              Frankrikes och Tysklands diplomati lär inte avstanna nu under
              tiden. Tiden är knapp, och vi har ett riksdagsskick, en demokrati
              och en rättsordning som kräver mycket i alla de frågeställningar
              som statsministern ska belysa.
            </seg>
          </u>
          <note type="speaker" n="a6aca0d5">
            Anf. 43 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-24" n="e80fb4d0">
            <seg n="58b0a347">
              Fru talman! Precis som Björn von Sydow beskriver är EU som projekt
              och som samarbete i rörelse; det utvecklas och har utvecklats
              mycket snabbt under senare år, från mina utgångspunkter huvudsakligen
              i positiv riktning, för att möta uppkommande problem och frågor
              där man tidigare inte haft kunnande eller möjligheter att samarbeta
              i klimatfrågan, vid finanskriser och vid krispaketskoordinering
              av olika slag.
            </seg>
            <seg n="fd16715a">
              Ibland finns det naturligtvis exempel på enskilda länder eller
              olika förslag där man löper vidare bortom vad fördrag och det
              nuvarande samarbetet tillåter där det befinner sig.
            </seg>
            <seg n="cfb60b3b">
              Om jag får ett telefonsamtal från Herman Van Rompuy här vill
              jag understryka att det står i toppmötesslutsatserna att han ska
              göra koordineringen med eurozonens länder, huvudsakligen inte
              med de tio länder som står utanför eurosamarbetet är min uppfattning
              ändå: Låt oss börja med att leva efter de regler vi har. Låt oss
              seriöst genomföra alla förslag som nu ligger på bordet, förslag
              om ökad kontroll och ökade möjligheter att se till att budget
              och liknande efterlevs. Och låt oss först därefter diskutera eventuell
              ytterligare koordinering. Ska ytterligare koordinering ske, då
              ska det vara så som det står: i enlighet med fördragen. Det fick
              vi in som en referens. Det står tydligt att den inte heller ska
              stå i konflikt med den inre marknaden.
            </seg>
            <seg n="56ae7e65">
              Det är synpunkter som jag anser att jag i Sveriges riksdag har
              stöd för att framföra. Blir det andra typer av diskussioner ska
              vi naturligtvis gå till riksdagen och EU-nämnden och föra fram
              de diskussionerna och där diskutera innan vi framför det till
              EU:s olika representanter.
            </seg>
          </u>
          <note type="speaker" n="10f42503">
            Anf. 44 BJÖRN VON SYDOW (S):
          </note>
          <u who="Q879773" xml:id="i-97ededb12f58c14f-1" n="0af22682">
            <seg n="2c2e1c70">
              Fru talman! När jag gick hit förberedde jag mig genom att titta
              i vårt kära lilla Lissabonfördrag. Det är faktiskt så att också
              vi som inte tillhör eurozonen har en omfattande koordinering kring
              den ekonomiska politiken. Eurozonens länder måste koordinera sin
              politik i enlighet med det som de tio ytterligare länderna gör.
              Jag anser att statsministern och Sverige mycket väl kan ha en
              ganska offensiv hållning där.
            </seg>
            <seg n="7c72f34d">
              Statsministern har också varit den som ledde igenom Lissabonfördraget
              både på europeisk nivå och här. Statsministern var även den som
              spelade en utslagsgivande roll för att den reformering av våra
              grundlagar som gjordes också skedde. Däri ligger ganska mycket
              om regleringen av finansmakten och så vidare.
            </seg>
            <seg n="617f18d1">
              Min fråga till statsministern är: Skulle det inte vara värdefullt
              att regeringen kom med en skrivelse till riksdagen så att vi får
              en behandling av de rättsliga frågeställningarna, av de politiska
              frågeställningarna, och så att utskott och partigrupper i pappersform
              får en möjlighet till en tydlig dialog med regeringen?
            </seg>
          </u>
          <note type="speaker" n="54e60a2a">
            Anf. 45 Statsminister FREDRIK REINFELDT (M):
          </note>
          <u who="unknown" xml:id="i-cbdc8b4b61f244f6-1" n="e80fb4d0">
            <seg n="5bb0421a">
              Fru talman! Vi är naturligtvis öppna för att alltid föra en diskussion
              om hur dialogen, som Björn von Sydow uttrycker det, mellan riksdag
              och regering i det här fallet ska se ut. Vi har EU-nämnden och
              vi har det vi just nu gör, återrapportering från toppmöten. Det
              kan också finnas andra former. Jag ser en stor aktivitet i riksdagens
              utskott också när det gäller att förankra och diskutera och att
              följa upp EU-politik.
            </seg>
            <seg n="5cb3e91c">
              Låt mig understryka det som Björn von Sydow mycket riktigt säger,
              nämligen att Sverige verkligen är en del både av stabilitets-
              och tillväxtpakten och av andra ansträngningar för att ha en god
              ordning i Europas ekonomi. Fortsatt är det så att man betraktar
              Sverige som på väg in i eurosamarbetet. Det är bara det att svenska
              folket i folkomröstning har sagt nej till detta. Men det gällde
              bara själva inträdet i den gemensamma valutan. I övriga ansträngningar
              för att ha god ordning i den europeiska ekonomin är vi en del
              och vill fortsätta att vara det. Det är en väg att ge oss inflytande
              och en väg när det gäller att kunna påverka för att ha god ordning
              i Europas ekonomi. Därom tvistar vi inte.
            </seg>
            <seg n="6da4a996">
              Vi får, som sagt, återkomma till exakt vilka former som kan vara
              lämpliga för vår dialog.
            </seg>
          </u>
          <note n="ad585b11">
            Anf. 46 GUNNAR ANDRÉN (FP):
          </note>
          <u who="unknown" xml:id="i-deb9419eaa93129b-1" n="e80fb4d0">
            <seg n="f85ab315">
              Fru talman och herr statsminister! Vi som har förmånen att träffa
              väldigt många människor på olika håll i vårt land och på andra
              ställen i Europa vet att EU-projektet, den europeiska unionen,
              är en skör planta som måste vårdas med omsorg. Begreppet Bryssel
              omfattas inte av alla med värme och glädje.
            </seg>
            <seg n="dd6364ba">
              Min fråga är därför hur statsministern bedömer det fransk-tyska
              utspelet, som var tunt till sin substans men tydligt i alla fall,
              i förhållande till andra länder. Vilken signal sänder det ut till
              andra länders medborgare om vi får en kärna av EU som inte omfattas
              med den värme som jag i motsats till Jonas Sjöstedt hoppas ska
              riva hinder och gränser i hela EU-projektet?
            </seg>
          </u>
          <note type="speaker" n="2b1fb314">
            Anf. 47 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-25" n="e80fb4d0">
            <seg n="a6eb99d0">
              Fru talman! Jag kan i mångt och mycket hålla med i den beskrivning
              Gunnar Andrén ger av värdet av att förstå att utveckla EU på ett
              sätt som gör att alla känner delaktighet och också kan följa med
              i projektets sätt att utvecklas.
            </seg>
            <seg n="30b779f4">
              Det finns nu i delar av EU en känsla av att man får påtryckningar
              utifrån. Utifrån betyder väldigt ofta EU, Bryssels institutioner
              och andra länder som har åsikter om hur ett enskilt land ska göra.
              Det är klart att det möter motreaktioner. Det blir en sorts känsla
              av att man inte får styra själv, och det där ska vi vara försiktiga
              med. Det finns nationell stolthet och nationell suveränitet som
              fortsatt ska respekteras.
            </seg>
            <seg n="b5f86395">
              Jag försökte därför balanserat säga inte bara hur jag uppfattar
              fransk-tyskt ansvarstagande för det uppfattar jag genom åren utan
              också hur det naturligtvis ibland kommer utspel som leder till
              mycket skarpa reaktioner. Det har framgått av medierapporteringen
              från många regeringschefer i sin oklarhet, vill jag säga. Det
              framställdes som något stort utan att i substans vara färdigt,
              och det var inte heller presenterat på ett sätt som alla kunde
              förhålla sig till.
            </seg>
            <seg n="3fd0abac">
              Detta har nog lett till en hel del nationella följddiskussioner,
              och det kommer naturligtvis också att påverka den fortsatta hanteringen
              intill det marstoppmöte där jag hoppas att det man nu presenterade
              antingen ska vara mer konkret eller, i delar, tydligare avvisat.
            </seg>
          </u>
          <note type="speaker" n="5e448f54">
            Anf. 48 EVA-LENA JANSSON (S):
          </note>
          <u who="Q3374622" xml:id="i-02eaea218eb78833-0" n="38634e72">
            <seg n="54a1b7bd">
              Fru talman! Tack, statsministern! Vi har nu fått höra att översättningarna
              kanske inte är de bästa, så jag går tillbaka till den fråga Åsa
              Romson tog upp när det gäller försörjningsdirektivet och försörjningstryggheten.
            </seg>
            <seg n="1daee971">
              I den svenska översättningen av rådets slutsatser står det nämligen:
              För att försörjningstryggheten ska ökas ytterligare bör Europas
              potential för hållbar utvinning och användning av konventionella
              och okonventionella (skiffergas och oljeskiffer) fossila bränsleresurser
              bedömas.
            </seg>
            <seg n="eea00fd0">
              Jag tolkar att Sverige ligger i Europa och är en del av denna
              försörjningstrygghet. Min fråga till statministern är alltså:
              Innefattar detta ny brytning av oljeskiffer och skiffergas i Sverige,
              till exempel i Kumla och på Skaraborgsslätten?
            </seg>
          </u>
          <note type="speaker" n="6aff306f">
            Anf. 49 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-26" n="e80fb4d0">
            <seg n="a5690336">
              Fru talman! Låt oss komma ihåg att energimixen och hur vi väljer
              att utforma den är nationell kompetens och bör så förbli. Den
              råder vi alltså över själva.
            </seg>
            <seg n="12ed2ac1">
              Detta återspeglar ett försök att få ihop de delar av Europa som
              tycker att utökad fossil bränsleutvinning och transport av fossila
              bränslen är mycket viktigt och någonting man gärna ser EU-finansiering
              och EU-stöd för med de delar av Europa som är mer oroade för miljömässiga
              konsekvenser och snarare skulle vilja se mer av klimatstyrning,
              det vill säga den svenska positionen. Det är därför vi talar om
              hållbar utvinning i detta fall.
            </seg>
            <seg n="eed73ee3">
              Svensk utgångspunkt har det dock inte varit. Det är naturligtvis
              inte heller så att vi har föreslagit denna text, utan den kommer
              från länder med andra ambitioner. Så är det ofta.
            </seg>
            <seg n="80d842d7">
              Som sagt: Vi tyckte att det var tillfyllest att vi har vår nationella
              suveränitet att fatta våra egna beslut och att vi dessutom fick
              denna referens till hållbarhet. Vi har rent allmänt framfört att
              vi inte anser att EU:s skattepengar ska användas i denna mening.
              Det är för övrigt någonting vi kommer att återkomma till i dialog
              och diskussion om EU:s kommande framtidsbudget.
            </seg>
          </u>
          <note type="speaker" n="daa425f1">
            Anf. 50 EVA-LENA JANSSON (S):
          </note>
          <u who="Q3374622" xml:id="i-02eaea218eb78833-1" n="38634e72">
            <seg n="890241b4">
              Fru talman! Jag tolkar statsministerns svar som att försörjningstryggheten
              när det gäller Europa kan tolkas som att Sverige ibland deltar
              och ibland inte, apropå diskussionen om att Europas potential
              för hållbar utvinning och användning av konventionella och okonventionella
              bränsleresurser skulle bedömas.
            </seg>
            <seg n="6adea6b2">
              Jag tolkade det som att hela detta paket handlar om vad man gör
              tillsammans i Europa. Har jag förstått rätt av statsministern
              att så inte är fallet?
            </seg>
          </u>
          <note type="speaker" n="c49e1da3">
            Anf. 51 Statsminister FREDRIK REINFELDT (M):
          </note>
          <u who="unknown" xml:id="i-3d2438240edc0a0d-27" n="e80fb4d0">
            <seg n="a6eecc71">
              Fru talman! Återigen: Den nationella energimixen är vi suveräna
              att själva fatta beslut om. Du kan alltså inte sitta på ett toppmöte
              där de bestämmer att Sverige ska bygga mer kärnkraft. Därför är
              det inte så att vi fattar beslut gränsöverskridande för hur andra
              länder ska sätta ihop sin energimix. Det får vi i stället göra
              själva.
            </seg>
            <seg n="dd4b49f9">
              Däremot förs en diskussion om hur EU-systemet ska vara behjälpligt
              för att få på plats en ökad sammanbindning av energisystemet.
              Länder trycker också på för att få mer av EU-finansiering för
              en del av produktionen, och där håller inte vi med. Det kommer
              vi att återkomma till.
            </seg>
            <seg n="20f28455">
              Att det finns olika uppfattningar tror jag att vi får ha respekt
              för. Det är 27 suveräna demokratier som inte har exakt samma ståndpunkter,
              och vi försöker lära oss att leva tillsammans och hitta gemensamma
              beslut i denna typ av texter trots att vi har lite olika utgångspunkter.
              Detta är ett exempel på det.
            </seg>
          </u>
          <note n="44ada26f">
            Överläggningen var härmed avslutad.
          </note>
          <note n="67e9d3b8">
            2 § Aktuell debatt: Licensjakt på varg
          </note>
          <note type="speaker" n="68ddd4bb">
            Anf. 52 JENS HOLM (V):
          </note>
          <u who="Q946708" xml:id="i-43724efe4d2a4cfc-0" n="45b4fcc6">
            <seg n="ad527371">
              Fru talman! Tack, kära riksdagskolleger, för att vi tillsammans
              kunde besluta oss för att arrangera denna viktiga debatt. Tack
              även till miljöminister Andreas Carlgren som är här och debatterar
              med oss i dag!
            </seg>
            <seg n="4ec06b68">
              Vi vet att vargen är fridlyst i Sverige sedan 1966 och att vargen
              också skyddas av internationella åtaganden som Sverige har tagit
              på sig genom EU och FN. Trots detta startade licensjakt på varg
              i Sverige för andra gången.
            </seg>
            <seg n="0bc03a40">
              Det är 20 vargar som ska få skjutas. Såvitt jag vet är det 19
              som har skjutits fram till i dag. Det har kritiserats av EU. EU-kommissionen
              menar att det är ett brott mot EU:s art- och habitatdirektiv.
              Det kommer nu att granskas av EU:s jurister.
            </seg>
            <seg n="9e511ab4">
              Man ska också komma ihåg att den anmälan som EU har gjort mot
              Sverige hade föregåtts av en mängd korrespondensbrev mellan Miljödepartementet
              och EU-kommissionen. Trots det valde man från Sverige att gå vidare
              med licensjakten.
            </seg>
            <seg n="9dfb5d3b">
              Vi har i dag möjligheten att gå djupare in på vad licensjakten
              innebär för vargarna och möjligheten att vi ska kunna ha en livskraftig
              vargstam i Sverige. Jag ser väldigt mycket fram emot den debatten
              och att lyssna på er andra riksdagskolleger och inte minst miljöministern
              som är här med oss i dag.
            </seg>
          </u>
          <note type="speaker" n="66d8a24d">
            Anf. 53 Miljöminister ANDREAS CARLGREN (C):
          </note>
          <u who="Q496604" xml:id="i-cbdc8b4b61f244f6-2" n="7f4964be" next="i-deb9419eaa93129b-2">
            <seg n="5a9a7f9e">
              Fru talman! Också jag vill tacka för att vi i dag har den här
              debatten. Det är en viktig fråga som engagerar många. Låt mig
              också på en gång slå fast den viktiga kunskap vi har. Det finns
              bara ett sätt att rädda vargen. Det är att få in nya vargar och
              komma till rätta med inavel och smal genetik.
            </seg>
            <seg n="808da65d">
              Det bekräftas i dag av Rovdjursutredningens internationella forskarpanel
              i en debattartikel. Forskarna där talar om den alarmerande höga
              inavelsgraden. Än en gång beskriver de hur vargarna i genomsnitt
              är mer besläktade än om vargarna hade varit helsyskon med varandra.
            </seg>
            <seg n="e4191cb6">
              De beskriver skadorna som kan komma av det. Den slutsats de har,
              som är viktigast av alla, är att viktigast på kort sikt är att
              åtgärda inaveln. Det bekräftar också rovdjurspolitikens inriktning
              som riksdagen och regeringen har ställt sig bakom redan 2009.
            </seg>
          </u>
          <note n="96ba83ec">
            Vad var den då?
          </note>
          <u who="Q496604" xml:id="i-deb9419eaa93129b-2" n="7f4964be" prev="i-cbdc8b4b61f244f6-2">
            <seg n="17a0fef4">
              För det första: Vargarna kan bara räddas om vi kommer till rätta
              med inaveln. Därför ska vi se till att få in nya.
            </seg>
            <seg n="5e8cf04b">
              För det andra: För att få in nya och göra det åtminstone acceptabelt
              för de människor som är berörda ute i bygderna måste det kombineras
              med en begränsning av vargarnas tillväxt och därför en begränsad
              och mycket kontrollerad jakt.
            </seg>
            <seg n="008da7d5">
              För det tredje: Rovdjurspolitiken kan bara bli trovärdig om den
              förenar olika intressen och förankras bland människor. Därför
              flyttas besluten ned närmare människorna som är berörda till viltförvaltningsdelegationer
              som samlar jägare, landsbygdsföreträdare och naturvårdare.
            </seg>
            <seg n="3c6cae88">
              Den politiken samlade i stora delar också en bred majoritet här
              i riksdagen, och jag tycker att det var bra. Den har börjat granskas.
              Den har granskats till exempel av de europeiska rovdjursexperterna,
              Den europeiska expertgruppen för stora rovdjur. Det är EU-kommissionens
              rådgivande organ i rovdjursfrågor.
            </seg>
            <seg n="b1fbf59c">
              Vad säger de? Jo, de säger det som kom som en slutsats för några
              dagar sedan. Detta är en rovdjurspolitik som samtidigt tar itu
              med de två största hoten mot vargarna, nämligen den låga acceptansen
              och den höga inaveln. De säger att Sveriges vargjakt inte strider
              mot EU:s art- och habitatdirektiv och att de står bakom det. De
              bekräftar också att den inte äventyrar vargstammens utveckling
              mot långsiktig livskraft.
            </seg>
            <seg n="6947aa59">
              Eftersom de svenska vargarna är bland de mest välstuderade och
              genomforskade i världen klarar man att ha en stark kontroll och
              uppföljning av jakten. Sammanlagt är det få europeiska länder
              som når upp till den svenska rovdjurspolitikens höga standard.
            </seg>
            <seg n="32a8274a">
              Nyligen var det också forskare vid Göteborgs universitet som
              studerade offentliga sektorn som gjorde studier. Har den här politiken
              också gjort att det är mer acceptabelt för människor och mer förankrat
              bland människor? Det de kom fram till var att licensjakten har
              gynnat förutsättningarna för ökad lokal delaktighet och inflytande.
              De kom också fram till att de berörda upplever att landsbygdens
              invånare återigen har getts möjligheten att påverka sin situation
              och få inflytande på sin lokala omgivning.
            </seg>
            <seg n="8fa10402">
              I höstas var vi många som var oerhört engagerade i FN:s konferens
              för biologisk mångfald i Nagoya i Japan. Ett huvudtema i den strategi
              som Nagoyakonferensen beslutade om var att ta med de berörda människorna
              i naturvårdsarbetet. Det handlar om att skapa lokal delaktighet
              och engagera lokala samhällen. Organisationerna behöver vara med
              liksom den privata sektorn och många andra. Det var vad vi sade
              på konferensen om biologisk mångfald i Nagoya.
            </seg>
            <seg n="bc08fca3">
              Delaktighet och lokal förankring är dessutom ett genomgående
              tema i hela konventionen om biologisk mångfald. Ska vi inte bygga
              på det? Min slutsats är: Vi ska ta ansvar för vargarnas livsförutsättningar,
              men vi ska också ta ansvar för människornas situation i hela landet.
              Den svenska rovdjurspolitiken ska utformas här i Sverige nära
              dem som är berörda och inte i Bryssel. Vi behöver modern, stegvis
              utvecklad och lokalt förankrad naturvårdspolitik, inte naturvård
              byggd på stelbenta och centralistiska direktiv.
            </seg>
            <seg n="aef3eeca">
              Det ligger i linje med våra internationella strävanden. Det ligger
              i linje med bygdernas och de berörda människornas intresse. Det
              stämmer med art- och habitatdirektivet och expertbedömningarna
              och vetenskapen. Det är därför vi så hårt driver en sådan politik.
              Den är hård därför att vi vill uppnå viktiga resultat. Den är
              mjuk därför att vi med den samarbetar med de människor som är
              berörda.
            </seg>
          </u>
          <note type="speaker" n="d3d1b93f">
            Anf. 54 JENS HOLM (V):
          </note>
          <u who="Q946708" xml:id="i-bb6bb1cdce9f2118-0" n="45b4fcc6" next="i-87d6c7f70459f242-0">
            <seg n="542ba5f8">
              Fru talman! Också jag läste DN Debatt i morse. Jag slogs av att
              de internationella forskarna säger precis det som vi som är kritiska
              har sagt hela tiden i debatten. Det behövs finnas fler vargar
              och inte färre i norra Europa. Andreas Carlgren är ibland mästare
              på nyspråk. Andreas Carlgren vill också ha fler vargar. Varför
              börjar man då med att skjuta vargarna? Känns inte det aningen
              bakvänt?
            </seg>
            <seg n="032935b5">
              Jag tror att jag vet varför regeringen tycker att man ska ha
              en licensjakt på 20 vargar. Man brukar säga att man ska stärka
              den genetiska statusen hos de vargar som vi redan har här. Men
              än så länge har inte regeringen vidtagit några som helst åtgärder
              för att den genetiska statusen ska stärkas för att de vargar som
              finns här ska bli friskare. Det man har beslutat om är att man
              återigen ska ha licensjakt på varg.
            </seg>
            <seg n="dbc70a63">
              När jag debatterade senast med Andreas Carlgren här i kammaren
              talade miljöministern om att det skulle inplanteras svenska vargar
              från de svenska djurparkerna. Jag tyckte att det lät ganska intressant.
              Jag frågade: Har du någon plan för det? Är de svenska djurparkerna
              med på det? Nu hörs det inte ett knyst längre om det. Det verkade
              inte som att de svenska djurparkerna ens var tillfrågade om regeringens
              åtgärd att ta valpar från djurparkerna. Kan miljöministern dementera
              eller bekräfta att det ska planteras in vargar från djurparkerna?
            </seg>
            <seg n="dd30ca2e">
              En annan plan som vi nu hör om oftare är att det ska planteras
              in valpar från Finland eller kanske särskilt från Ryssland. Det
              kanske kan vara intressant. Vad är planen för det egentligen?
              Är vi säkra på att de djuren är friska och till exempel inte har
              mask eller rabies? Planterar man in sådana djur blir problemet
              bara större.
            </seg>
            <seg n="636c3ca0">
              Nej, när det gäller att vargstammen ska stärkas finns det än
              så länge inga konkreta åtgärder från regeringen på den fronten.
              Det tycker jag är upprörande. Det enda man gör är att man är väldigt
              snara med att tillåta den här jakten.
            </seg>
            <seg n="ffdbcffb">
              Det andra benet som regeringen står på är, som miljöministern
              säger, att vi måste öka acceptansen för vargen i Sverige. Det
              är därför man tillåter licensjakten.
            </seg>
            <seg n="7e8a70cc">
              Jag vet inte om ni här inne har märkt av någon ökad acceptans.
              Jag tycker i alla fall inte att jag märker det hos jägarna när
              jag läser på deras hemsidor och i deras tidningar ja, vi hör kort
              och kort vad de säger utan de vill bara skjuta ännu fler vargar.
              Många jaktlag bojkottar den här jakten just därför att de tycker
              att det är så få vargar som man får skjuta. Vi ser också att tjuvjakten
              ökar, inte minskar, i Sverige. Så sent som i dag, i förmiddags,
              hittade man en ny vargtik utanför Bollnäs som var skjuten helt
              illegalt.
            </seg>
            <seg n="32b0ca9c">
              Nej, jag tror att det finns ett annat skäl för regeringen att
              tillåta licensjakt återigen i Sverige. Det är att man vill gå
              den högljudda jägaropinionen till mötes. Man gör nästan vad som
              helst för att vinna deras röster. Då får vi också det här resultatet:
              Vi får en ganska urskillningslös jakt. Vi får vargar som är skjutna
              på ett sätt som inte borde vara acceptabelt bland seriösa jägare.
            </seg>
            <seg n="b499740c">
              Här ser vi en bild på en vargtik som har fått ett skott rakt
              igenom buken. Bilden togs för några veckor sedan i Dalarna, en
              bit utanför Ludvika. Den här varghonan har plågats länge innan
              hon avled. Så här skjuter man inte ett djur.
            </seg>
            <seg n="1da7f99a">
              Hade man varit omsorgsfull i den här jakten hade man självklart
              bestämt sig för att målinriktat angripa de djur som är skadade
              och som inte bidrar något till den genetiska statusen för vargarna
              i Sverige, man skulle ha sett till att jägare från våra länsstyrelser
              hade fått sköta det här jobbet. Man hade inte släppt ut 7 000
              jägare, mer än 300 jägare på varje varg, runt om i skogarna i
              Sverige. Men det är klart att då missar man ju chansen att vinna
              lite billiga röster hos en högljudd jägaropinion.
            </seg>
            <seg n="70fceb02">
              Nu har Sverige blivit anmält av EU-kommissionen för ett misstänkt
              brott mot EU:s art- och habitatdirektiv. Det är en väldigt allvarlig
              anmälan, och den hoppas jag att regeringen tar på största tänkbara
              allvar. Vi vet ju att vargen är skyddad av habitatdirektivet och
              att den är fridlyst. Ifall man ska skjuta djur får man göra det
              endast i undantagsfall, precis som man har fått göra tidigare
              i Sverige i form av skyddsjakt, om man vill skydda sig själv eller
              vill värna sina djur. Därför ser jag fram emot den kommande processen
              mellan Sverige och EU.
            </seg>
          </u>
          <note n="fcc80d9a">
            Anf. 55 HELÉN PETTERSSON i Umeå (S):
          </note>
          <u who="Q946708" xml:id="i-87d6c7f70459f242-0" n="45b4fcc6" prev="i-bb6bb1cdce9f2118-0">
            <seg n="fec85b6e">
              Fru talman! Jag vill börja med att tacka Vänsterpartiet för att
              man tog initiativ till en debatt som är så viktig och så stor,
              framför allt i medierna.
            </seg>
            <seg n="a22ec047">
              Vi socialdemokrater vill ha en vargstam i Sverige. Att vi ska
              ha en vargstam i Sverige är alla partier som var med och beslutade
              om den senaste rovdjurslagstiftningen överens om. Vi är inte överens
              om hur stor stammen ska vara. Vi är inte överens om var i Sverige
              den ska finnas. Vi är därmed inte överens om hur många vargar
              som krävs för en livskraftig stam. Men vi har ändå alla samma
              utgångspunkt, och det är viktigt att poängtera den: Vi vill alla
              ha en vargstam i Sverige.
            </seg>
            <seg n="a2c3e50b">
              Miljöminister Carlgren brukar nämna att över 80 procent i riksdagen
              står bakom beslutet om licensjakt. Det stämmer rent faktamässigt.
              Vi är också för en licensjakt på varg, men det var också det enda
              som vi var överens med regeringen om just när det gällde vargpolitiken.
              Att retoriskt försöka luta hela sin vargpolitik på ett stöd från
              oss håller faktiskt inte.
            </seg>
            <seg n="9fd17afd">
              Vår politik om vargen är långsiktig. Vi lade fram ett förslag
              om en 20-årsplan för att förstärka genetiken och därmed den långsiktiga
              livskraften i vargstammen. Regeringen lade fram en plan som sträckte
              sig fram till 2014 med utvärdering 2012. Vi sade redan då att
              det är rätt oseriöst att tro att man kan rätta till den genetiska
              statusen hos en viltstam på bara några år. Det andas en okunskap
              som gör mig orolig.
            </seg>
            <seg n="e1fddabe">
              Nu har det visat sig att oron är ganska befogad. I samband med
              årets vargjakt kallade miljöministern till presskonferens för
              att berätta om hur regeringen nu ska börja utplanteringen av valpar
              redan i vår. Planteringen skulle ske, precis som Jens Holm sade,
              med valpar från svenska djurparker.
            </seg>
            <seg n="3967e969">
              Direkt efter presskonferensen kom det signaler från de svenska
              djurparkerna om att det var omöjligt. Man behöver år för att förbereda
              en sådan sak. Dessutom har vi inga genetiskt starka djur i de
              svenska djurparkerna. Så pinsamt, så okunnigt och oseriöst! Om
              ingen på Miljödepartementet bemödade sig om att ens ringa till
              de svenska djurparkerna före presskonferensen, hur ska vi då kunna
              lita på att andra förslag från regeringen i den här frågan är
              mer förberedda?
            </seg>
            <seg n="b72826a6">
              Miljöministern sade vid förra årets jakt att man jagade för att
              bättra på den genetiska statusen hos djuren. Alla djur som sköts
              i fjol var friska. Vi är inte speciellt förvånade. Vi har inte
              en stam med halta och lytta vargar som springer runt i de svenska
              skogarna, även om det ibland kan låta så i debatten.
            </seg>
            <seg n="1e8aaa9f">
              Faktum är att den enda i dag synliga effekten på vargstammens
              dåliga genetik är att det föds lite mindre valpkullar. Däremot
              kommer vargstammen att få rent fysiska problem på sikt om inte
              den genetiska basen utökas. Och det finns hopp där. Vi har redan
              nu fått in varg som har kommit in i landet alldeles på egen hand
              och fått valpar. Det är jättebra, men det räcker inte.
            </seg>
            <seg n="55e44584">
              I år säger Carlgren att han vill ha vargjakt för att öka acceptansen
              för varg hos jägarna. Jag hoppas att ministern är väldigt felciterad
              där. Om man tror att jägares acceptans av någon viltart beror
              på om de får skjuta den eller inte, säger det mer om ens egen
              människosyn än om jägarens syn på viltet.
            </seg>
            <seg n="d7caf512">
              Vi socialdemokrater vill ha en fortsatt licensjakt på varg. Den
              ska vara begränsad. Den ska vara fortsatt välorganiserad. Anledningen
              är att vi helt enkelt vill ge dem som bor i närheten av varg en
              chans att med hjälp av oss lära sig att hantera den. Vi vill jobba
              fram olika metoder och lösningar på de problem och konflikter
              som finns i dag så långt som det är möjligt.
            </seg>
            <seg n="d11da5b5">
              Innan vi har fått acceptans för vargen kan vi inte låta stammen
              växa obegränsat. De som tjänar mest på att vi håller stammens
              storlek under kontroll på sikt är faktiskt vargarna. Att föra
              en politik som går på tvärs med vad de som lever med vargen vill
              gynnar ingen.
            </seg>
            <seg n="e04ad3b9">
              Vi anser att vi skulle ha behållit det senaste etappmålet som
              en långsiktig miniminivå. Och det var ett misstag att införa ett
              tak. Det var ett obegripligt grepp, om jag ska vara ärlig. Regeringen
              borde ha kunnat räkna ut att EU skulle reagera på det. Det är
              dessutom en siffra som är helt utan betydelse. Taket har varit
              överskridet ända sedan det infördes, men det har inte haft någon
              betydelse i praktiken.
            </seg>
            <seg n="f18d59a9">
              Självklart borde det vara en miniminivå som gäller både för vargens
              och för den regionala förvaltningens skull. Sätter man ett tak
              litar man ju inte på den regionala organisationens förmåga att
              själv förvalta.
            </seg>
            <seg n="23aa4408">
              Vi är också skeptiska till inplanteringen av varg. Där man har
              gjort det i världen har förtroendet för politiken fallit till
              väldigt låga nivåer och sedan stannat kvar där. Det vill vi inte.
              Det sista vi behöver nu är ett ännu sämre förtroende för den förda
              rovdjurspolitiken. Vi vill hellre underlätta den naturliga invandringen.
              Enligt experterna räcker det med en invandrad varg per år i 20
              år för att vi ska få ordning på de genetiska problemen i den svenska
              vargstammen. Det känns mer seriöst än att plocka in 20 vargar
              på ett år, som regeringen helst vill göra. Det säger sig självt,
              i alla fall om det är acceptans och långsiktighet som man vill
              komma åt med sin vargpolitik.
            </seg>
            <seg n="8b9a1b5b">
              Konflikterna kring jakten verkar enorma om man ser till medierna.
              Men fakta visar faktiskt på något annat. När man undersöker attityder
              visar det sig att en majoritet, en stor majoritet, av svenska
              folket vill ha en vargstam och att en stor majoritet av svenska
              folket vill ha fortsatt jakt på varg. Det finns ingen motsättning
              i det. Precis som i alla andra viltstammar björn, älg och rådjur
              bör vi förvalta vargen på en nivå som är hanterbar. Den politiken
              borde vi kunna landa i gemensamt.
            </seg>
            <seg n="424130fe">
              Jag ser fram emot att höra de andra partiernas åsikter i den
              här debatten, kanske framför allt om var och hur många vargar
              vi ska ha framöver. Jag ser också fram emot att få återkomma till
              det i mitt andra inlägg.
            </seg>
          </u>
          <note n="181b6971">
            I detta anförande instämde Ann-Kristine Johansson och Jan-Olof
            Larsson (båda S).
          </note>
          <note type="speaker" n="7e1aec65">
            Anf. 56 BENGT-ANDERS JOHANSSON (M):
          </note>
          <u who="Q4887773" xml:id="i-783f0761a9b3ba84-0" n="561f8774">
            <seg n="7950e1e0">
              Fru talman! Vi moderater står upp för de sex stora rovdjuren
              i vårt land: björn, lo, varg, järv, kungsörn och säl. Det gör
              för övrigt hela Alliansen. Inget politiskt parti vad jag vet vill
              utrota någon av dessa stammar som är ett naturligt inslag i den
              svenska naturen. Det finns alltså ett utomordentligt brett stöd
              i Sveriges riksdag som garanti för deras fortlevnad.
            </seg>
            <seg n="57607790">
              Det finns även ett brett stöd hos medborgarna för våra rovdjur
              men också för att regleringen ska ske genom jakt. I vårt land
              har vi tillgång till en kunnig och en i alla samhällets delar
              väl förankrad jägarkår, vilket är glädjande.
            </seg>
            <seg n="d85fb5e6">
              Vi har troligen världens bästa viltstammar i vårt land sett till
              artrikedom och förekomst. Detta har inte skett av en slump utan
              är en effekt av åtgärder från oss människor. Flera av våra arter
              har varit utrotade eller utrotningshotade, till exempel älg, vildsvin,
              varg, järv, lo och kungsörn.
            </seg>
            <seg n="8957b541">
              Fyra av de stora rovdjuren har valt att huvudsakligen etablera
              sig på en tredjedel av landets yta, nämligen Mellansverige. Där
              får man bära merparten av dem. Givetvis skapar detta konflikter
              med etablerade verksamheter som boskapsskötsel, fäboddrift, renskötsel
              och jakt.
            </seg>
            <seg n="a444aad2">
              All förvaltning kräver en avvägning för att man ska få den balans
              och den acceptans som är ett måste för att samspelet ska fungera
              långsiktigt och verklig balans uppnås. Balans handlar om att det
              måste finnas foder till växtätarna, tillräckligt med bytesdjur
              för rovdjuren och utrymme för mänskliga aktiviteter. Denna balans
              är vad vi för närvarande är på väg att åstadkomma även när det
              gäller vargstammen.
            </seg>
            <seg n="7849b602">
              Vi har ett etappmål om 20 föryngringar, vilket motsvarar ungefär
              200 vargar. När detta uppnåddes beslutade riksdagen att taket
              ska ligga på 210 vargar under den tid som en utvärdering görs.
            </seg>
            <seg n="1abe4d4f">
              Under många år förekom det bittra klagomål på att tamdjursägare
              inte hade möjlighet att skydda sina djur mot rovdjursangrepp innan
              det var för sent. När alliansregeringen fick makten förra mandatperioden
              ändrades äntligen regelverket så att man nu på eget initiativ
              kan skydda sina djur innan det är för sent. Detta åstadkoms genom
              att ändra innehållet i den så kallade § 28 i jaktförordningen.
              Även då höjdes röster mot förslaget om att det skulle missbrukas
              av tamdjursägare och jägare. Ännu så länge har dock inget felaktigt
              bruk av § 28 skett.
            </seg>
            <seg n="6fd49fb1">
              Återigen har vi lyssnat till medborgarna och forskarna för att
              skapa en hållbar, framgångsrik och långsiktig rovdjurspolitik
              i alla delar.
            </seg>
            <seg n="bf6099e5">
              För att uppnå balans när det gäller vargstammen bygger vi inom
              Alliansen vår politik på de tre grunddelar som miljöministern
              har redovisat.
            </seg>
            <seg n="2db09b62">
              Det är vanligt att det förekommer synpunkter när nya inslag i
              förvaltningen införs. Så var det även när det infördes jakt på
              lo och björn. Där har kritiken tystnat eftersom den förda politiken
              visat sig vara framgångsrik.
            </seg>
            <seg n="6b03e1a5">
              För närvarande är det förvaltningen av varg som är föremål för
              aktioner av olika slag. Vargstammen i vårt land är troligen den
              mest väldokumenterade i hela världen. De revirhärdande paren är
              dna-analyserade, och det finns ett komplett släktträd. Denna grundliga
              dokumentering ligger till grund för de åtgärder vi nu vidtar.
            </seg>
            <seg n="8dbd7197">
              Jag lät riksdagens utredningstjänst göra en utredning om hur
              mycket pengar vi använder till den svenska rovdjurspolitiken per
              år. Jag försökte få det fördelat på djurslag, men det var inte
              möjligt. Det gick inte heller att få en kvalitetssäkrad totalsumma.
              Jag har i en egen beräkning kommit fram till att det rör sig om
              drygt 200 miljoner kronor per år. Det kan nämnas att i Rovdjursutredningen
              från 2007 framkom en siffra på 155 miljoner per år. Detta visar
              på vilket allvar vi genomför rovdjurspolitiken. Jag tror inte
              att det finns något annat land i världen som per invånare lägger
              mer pengar på sin rovdjurspolitik än vi i Sverige.
            </seg>
            <seg n="d40de9fd">
              Minskade jakten 2010 vargstammen? Våren 2009 fanns det 31 intakta
              vargpar som gav upphov till 23 föryngringar. Våren 2010, ett år
              senare och efter den genomförda jakten, hade vi 34 intakta par,
              alltså ytterligare 3 intakta par, som gav upphov till minst 23
              föryngringar, kanske uppemot 27. Detta visar att riksdagens beslut
              om högst 210 vargar uppfylls med råge och att tillväxten inte
              på något sätt är hotad.
            </seg>
            <seg n="e36cfd59">
              Forskningen i vårt land och i ansedda LCIE, som är den grupp
              som tog fram riktlinjerna till EU, anser att den svenska vargjakten
              följer EU:s regelverk. Det är viktigt att notera.
            </seg>
            <seg n="d9bf5ac7">
              Det gäller att som politiker ta ansvar för helheten och väga
              samman alla motstående intressen och att inte gå den enkla vägen
              genom att sätta skygglappar för ögonen och endast företräda ett
              särintresse.
            </seg>
          </u>
          <note type="speaker" n="99fb3a9d">
            Anf. 57 ÅSA ROMSON (MP):
          </note>
          <u who="Q271230" xml:id="i-bef13ff98eeb115f-0" n="fd00e153" next="i-c584f7a47adb11ff-0">
            <seg n="241ab86a">
              Fru talman! Jag tackar Vänsterpartiet för att ha begärt en intressant
              debatt om ett aktuellt och viktigt ämne. Denna debatt handlar
              om licensjakt på varg.
            </seg>
            <seg n="fd9b623b">
              Jag förstår att miljöministern med flera gärna talar om andra
              frågor också, men licensjakt är en urskillningslös jaktform vars
              syfte är att hålla vargstammen i schack. Det är en jakt som riskerar
              att döda friska och till och med genetiskt viktiga individer.
              Det är en jakt som i år har dödat flera vargpar som har varit
              på gång att bilda sina första kull. Det är en jakt som till skillnad
              från skyddsjakten inte riktas mot de vargar som orsakar problem
              utan blint mot de vargar som hamnar i jägarnas kikarsikten.
            </seg>
            <seg n="9a948ae0">
              Vi i denna kammare är inte oense om behovet av nya varggener.
              Nya gener kommer dock inte av att man skjuter djur, vilket regeringsföreträdarna
              på något märkligt sätt vill mena. Det är snarare tvärtom. Vilken
              djurpark släpper ut sina valpar så att de hamnar mitt i jägarnas
              skottlinje?
            </seg>
            <seg n="4301c73b">
              Ministerns alla utspel om utsättning av varg de senaste månaderna
              är rent tragikomiska. Först beslutar regeringen att vargvalpar
              ska sättas ut i vår. Sedan träffar man djurparkerna som äger och
              har omsorg om valparna. Inte undra på att djurparkerna har invändningar.
              De senare turerna om införsel av ryska halvtama vargar får mig
              också att undra om det beslutet är lika dåligt förankrat.
            </seg>
            <seg n="514ef637">
              Fru talman! Vi har hört regeringsföreträdare försöka göra en
              bild av att all deras politik går ut på att rädda vargen. Man
              pekar på uppdrag till utredningen, samtal med aktörer, forskningsgenomgångar,
              dna-tester ja, man upprepar likt en papegoja att politiken är
              ett paket, att rovdjurspolitiken hänger ihop.
            </seg>
            <seg n="fb22cd0a">
              Jag tror inte att det är så. Det som händer i praktiken är tydligt.
              Det enda praktiska vi ser av regeringens rovdjurspolitik är de
              döda vargarna. Det vi hör är att varghatet inte har minskat.
            </seg>
            <seg n="2cb826d5">
              Regeringen vill rädda vargen genom att göra den till bytesdjur.
              Man vill rädda vargen genom att skjuta den.
            </seg>
            <seg n="08f525ea">
              Det är fräckt att försöka komma undan debatten genom att säga
              att allt hänger ihop och är ett paket. Om vi är här för att debattera
              den urskillningslösa licensjakten vill jag att ministern går upp
              och svarar på varför denna jakt är nödvändig i detta paket.
            </seg>
            <seg n="eb9b3875">
              Varför är inget vad gäller införseln av nya vargar klart om nu
              politiken är så genomarbetad och hänger ihop? Vill man vara seriös
              och få inplantering av varg krävs seriösa förberedelser och inget
              hopkok precis när EU-kommissionären ber Sverige förklara hur jakten
              hänger ihop med skyddet av utrotningshotade arter.
            </seg>
            <seg n="7ff5eee2">
              Miljöministern försöker låta förvånad över omvärldens frågor
              om den svenska vargpolitiken som om det inte är uppenbart att
              jakt inte skulle vara en bra metod för att rädda hotade arter.
            </seg>
            <seg n="d4598b95">
              Hur kan den jakt som förra året stod för den enskilt största
              dödsorsaken bland vargar i Sverige inte vara ett hot i sig mot
              vargstammen?
            </seg>
            <seg n="4225b161">
              Jag tycker att regeringen har kommit lite lindrigt undan med
              sitt ständiga prat om att det är ett paket, att det hänger ihop
              och inte går att urskilja. Man har inte en vargpolitik utan en
              jaktpolitik. Den förklarar inte hur vi ska bekämpa fördomar och
              få större förståelse för vargen som en viktig kugge i skogens
              ekosystem det som vi i Miljöpartiet och många andra djurvänner
              jobbar med. Man ser på vargen som ett bytesdjur. Det kan inte
              öka förståelsen. Det kan inte få människor och djur att samsas
              i det samspel som vi behöver.
            </seg>
            <seg n="c1a0b3a0">
              Fru talman! Är det inte bättre att Andreas Carlgren erkänner
              att licensjakten på varg inte är till för vargarna utan för varghatarna?
              Jag vet att de inte är särskilt många, men jag vet att de tyvärr
              är en del av Centerpartiets kärnväljartrupp.
            </seg>
          </u>
          <note n="851e47fd">
            I detta anförande instämde Stina Bergström och Tina Ehn (båda
            MP).
          </note>
          <note n="a0850f44">
            Anf. 58 ANITA BRODÉN (FP):
          </note>
          <u who="Q271230" xml:id="i-c584f7a47adb11ff-0" n="fd00e153" prev="i-bef13ff98eeb115f-0">
            <seg n="e50b414d">
              Fru talman! Det är få frågor som väcker så heta känslor i den
              här kammaren som frågan om vargen. Trots detta beslutade alliansregeringen
              att ta tag i frågan för att säkra vargens framtid i vårt land.
            </seg>
            <seg n="9ac68d5a">
              Från att ha varit i det närmaste utrotade för tio år sedan kan
              vi se en utveckling och tillväxt av stammarna för såväl varg som
              järv. Frågan blev under åren allt hetare, och konflikterna mellan
              olika intressen ökade. Den bedömning som alliansregeringen gjorde
              var att man skulle arbeta på bred front för att säkra uppnåendet
              av en livskraftig vargstam, öka acceptansen och möjliggöra en
              samexistens mellan människor och våra stora rovdjur.
            </seg>
            <seg n="68eb0bcf">
              Folkpartiet har den biologiska mångfalden som ett ledord och
              rättesnöre. Det har varit utgångspunkten för oss i detta arbete.
              Vi känner stolthet över att vi har fem stora rovdjur i vår fauna.
              Den biologiska mångfalden kräver dock en genetisk variation. Vargstammen
              kan omöjligt förbli livskraftig i längden med ett ursprung på
              tre individer sedan 70-talet. Det är ett faktum. Det svenska vargbeståndet
              är kraftigt inavlat. Vi ser effekter av inavel, något som kan
              komma att öka dramatiskt om ingenting görs.
            </seg>
            <seg n="4887449c">
              Det arbete som regeringen pekade ut för att nå målet en genetiskt
              frisk och livskraftig vargstam och ökad acceptans vilar på tre
              stadiga ben. De ger en helhet. Alla behövs för att rovdjurspolitiken
              ska fungera. Ett paket av åtgärder kommer sammantaget att leda
              till önskad effekt.
            </seg>
            <seg n="884e6f49">
              Det första benet är att stärka den genetiska situationen. Nya
              gener måste tillföras. Det finns olika förslag på hur vi kommer
              att gå fram med de frågorna genom skyddade korridorer och inplantering
              bland annat.
            </seg>
            <seg n="176e61de">
              Det andra benet är regionalisering av förvaltningen och en ökad
              delaktighet. Miljöministern nämnde Nagoyakonferensen och hur viktigt
              detta är. Det handlar om ansvar för frågorna. Naturvårdsverket
              har ett övergripande ansvar och beslutar exempelvis om jakt i
              områden där det är låg reproduktion. Det har inrättats viltförvaltningsdelegationer
              i olika delar av landet.
            </seg>
            <seg n="3db9b3e0">
              Det tredje benet är det som vi fokuserar på här i dag, nämligen
              att begränsa vargens tillväxt genom en väl kontrollerad licensjakt
              varsam och selektiv. Selektiv innebär att vissa revir undantas
              för att tillväxten ska bli stark, kraftig och genetiskt frisk.
              Folkpartiet pekade också på att den adaptiva förvaltningen är
              en viktig faktor. Det handlar om att med sakkunskap och forskare
              som stöd följa utvecklingen och vara beredd att vidta åtgärder.
            </seg>
            <seg n="7522cd51">
              I den svenska lagstiftningen har vi till fullo genomfört EU:s
              viktiga art- och habitatdirektiv. Det är ett nationellt ansvar
              att följa direktivet med syfte att säkerställa den biologiska
              mångfalden. I det innefattas också gynnsam bevarandestatus. Direktivet
              medger en begränsad och strängt kontrollerad förvaltningsjakt
              på varg.
            </seg>
            <seg n="e11e4379">
              Lars-Erik Liljelund har nu fått ett uppdrag som utredare. Gynnsam
              bevarandestatus kommer att vara den viktigaste måttstocken när
              han föreslår målnivåer för björn, varg, järv och lo. Delbetänkandet
              kommer att redovisas den 31 mars. Först därefter kan vi mer långsiktigt
              visa på politiken. Då har vi en utgångspunkt, och antalsdiskussionerna
              kan starta.
            </seg>
            <seg n="9e92664e">
              I det sammanhanget hoppas jag att vi tillsammans med övriga politiska
              partier kan föra en öppen och saklig dialog. Förhoppningsvis kan
              vi komma till en bred uppgörelse framför allt med Socialdemokraterna.
              Utgångspunkten är till syvende och sist en genetiskt frisk och
              hållbar vargstam i vårt land. Det råder ingen tvekan om det.
            </seg>
          </u>
          <note type="speaker" n="e1871067">
            Anf. 59 RICHARD JOMSHOF (SD):
          </note>
          <u who="Q5890031" xml:id="i-b1d60e5a255e765c-0" n="6d13305d">
            <seg n="be87503b">
              Fru talman! Jag håller med Anita Brodén om att det är få frågor
              som väcker så starka känslor som vargfrågan. Det är en fråga som
              under lång tid skapat konflikt, inte minst mellan glesbygd och
              storstad. Från glesbygden hör vi ofta kravet på att få skjuta
              mer varg, samtidigt som det ofta hörs krav om fridlysning från
              storstäder och andra områden där det inte finns någon varg.
            </seg>
            <seg n="c2660a4d">
              Det är också en fråga som splittrar partierna. Jag tillhör den
              grupp som gärna ser att antalet vargar ökar. Jag vet att många
              i mitt parti håller med mig, men jag vet också att en stark grupp
              i mitt parti inte alls delar min syn på vargfrågan. Även i mitt
              parti beror åsikterna ofta på om man bor i områden där det finns
              varg eller i områden där det inte finns varg.
            </seg>
            <seg n="6a1f70fe">
              Vilken åsikt vi än har i frågan måste vi börja lyssna på varandra
              och försöka respektera att det finns olika syn på detta. Det är
              viktigt att vi får till en kompromiss som så många som möjligt
              kan leva med, även om det förmodligen är omöjligt att göra alla
              nöjda i den här frågan. Sverigedemokraterna ser ett stort värde
              i den biologiska mångfalden och därmed också i förekomsten av
              en svensk rovdjursstam värd namnet. Detta måste vägas mot behoven
              hos glesbygdens befolkning. Vi måste ta deras rädsla och oro på
              allvar. Därför är Sverigedemokraternas bestämda uppfattning att
              vi ska ha en begränsad vargstam.
            </seg>
            <seg n="3cc3fe98">
              Fru talman! Denna debatt är föranledd av att EU utreder huruvida
              den genomförda licensjakten har varit förenlig med EU:s art- och
              habitatdirektiv eller inte. Vad EU anser om svensk jakt är ganska
              ointressant i sammanhanget, även om en del av den kritik som framförts
              kan vara befogad. Hur vi jagar i Sverige är inte något som EU
              ska lägga sig i. Det är ganska märkligt och intressant att Vänsterpartiet,
              som säger sig vara emot överstatlighet, i det här fallet tycks
              vilja att EU ska bestämma över svensk politik.
            </seg>
            <seg n="dfa88cd4">
              Kommissionen anser ofta att det behövs en mer harmoniserad lagstiftning,
              en åsikt som tyvärr delas av många i den här församlingen. Sverigedemokraterna
              anser att det är en orimlig inställning. De omständigheter som
              berör jaktfrågan ser olika ut i olika länder. Vi anser att frågor
              av det här slaget ska lösas så nära dem som berörs av besluten
              som möjligt, helst i samförstånd med alla inblandade. Det måste
              vara utgångspunkten.
            </seg>
            <seg n="a71e6db4">
              Sverigedemokraterna förespråkar en vargstam, men en begränsad
              sådan. För oss är inte antalet vargar viktigt. Riksdagen har beslutat
              att Sverige ska ha en vargstam på 210 individer. Jag kan inte
              säga om det ska vara fler eller färre. Jag kan inte säga om det
              är tillräckligt. Jag måste vara ärlig och säga att jag inte har
              den kunskapen.
            </seg>
            <seg n="41dcb69e">
              Målet är dock att vi ska få en livskraftig vargstam. Därför menar
              jag att vi måste överlåta bedömningen åt forskare som är bättre
              på att bedöma de här sakerna än jag och många andra, inte minst
              den här församlingen.
            </seg>
            <seg n="2c1482da">
              Den svenska vargstammen utgår från, som vi vet, tre individer.
              Det innebär att vi måste få till en ökad genetisk variation för
              att vargstammen ska vara livskraftig. Huruvida det ska ske genom
              invandrade vargar eller genom inplantering är för oss inte av
              speciellt stor vikt. Jag vill än en gång påpeka att vi inte får
              stirra oss blinda på siffran 210, utan det primära är att vi får
              en begränsad men samtidigt livskraftig vargstam med en ökad genetisk
              variation.
            </seg>
            <seg n="bcea3c41">
              Fru talman! En annan fråga som har väckt starka känslor är den
              om licensjakt på varg, vilket vi har märkt här i dag. Vi har tagit
              ställning för en varsam och noga kontrollerad licensjakt. Ett
              viktigt syfte med det lokala bestämmandet och licensjakten är,
              som vi ser det, att söka acceptans för en livskraftig vargstam
              i våra glesbygdsområden. Jag är övertygad om, och det finns internationell
              erfarenhet som pekar på det, att lokalt medbestämmande och licensjakt
              ökar acceptansen för rovdjur.
            </seg>
            <seg n="5c15c870">
              Regeringen har sagt att licensjakten ska vara varsam och noga
              kontrollerad, en jakt inriktad på genetiskt defekta djur. Där
              vill jag dock ge vissa av kritikerna rätt. Tyvärr kan vi se, med
              tanke på vad det är för djur som har skjutits, att det här inte
              har fungerat fullt ut. Därför måste licensjakten noga utvärderas.
              Det ökar inte trovärdigheten för licensjakt att man skjuter alfadjur,
              vilket har skett i flera fall, eller att man skjuter vargar med
              sändare.
            </seg>
            <seg n="fb311af0">
              Rovdjursutredningens internationella experter skriver i dag på
              DN Debatt att deras bedömning är att i synnerhet den skandinaviska
              vargpopulationen inte är långsiktigt livskraftig. Man menar därför
              att vargpopulationen måste ses i en helhet med de vargar som finns
              i Norge, Finland och Ryssland. Man förordar ett utökat samarbete
              i vargfrågan mellan dessa länder och Sverige. Men för att det
              ska vara möjligt kanske man måste tillåta varg även i renbetesområden.
              Annars blir ett sådant samarbete svårt att genomföra.
            </seg>
          </u>
          <note type="speaker" n="70cd3031">
            Anf. 60 IRENE OSKARSSON (KD):
          </note>
          <u who="Q4971428" xml:id="i-501c66bfff9403b6-1" n="ab2161d1">
            <seg n="ab25458b">
              Fru talman! Den här debatten är viktig. Vi har hört lite olika
              infallsvinklar, och jag kan inte låta bli utan börjar från det
              håll jag ofta börjar ifrån, nämligen historien. Ska vi förstå
              nutid måste vi titta bakåt och kanske lite längre bak än vad vi
              ibland gör i det här rummet.
            </seg>
            <seg n="dd71fc60">
              Jag tror att vi alla mer eller mindre är indoktrinerade med vargens
              roll i saga och sägen som den stygga ulven som får personifiera
              ondska och elände. Rödluvan och vargen har vi nog läst som barn.
            </seg>
            <seg n="bae45bd8">
              Historiskt har vargen varit ett frekvent djur i Sverige men försvann
              när allmogejakten började för ett antal hundra år sedan på grund
              av att trycket på föda blev för stort och trycket på jakten för
              stort. Den här kammaren tog så småningom, och nu är vi framme
              nästan i nutid, beslut om att vi ska ha de stora rovdjuren i Sverige
              och att vi ska förvalta dem, och förvaltarskap är för mig nyckelordet.
              Vi ska göra det i samklang med övrig fauna, med naturen i stort
              och med människor som lever i de bygder där de här djuren finns.
            </seg>
            <seg n="ff43e41c">
              Fru talman! När förra mandatperioden började fanns det tvivelsmål
              från de flesta av oss att det här skulle fungera. Vi behövde ta
              nya tag i den här politiken, och så gjordes. Det togs beslut om
              att vi ska ha ett förvaltarskap på vargen och på de övriga stora
              rovdjuren. Bengt-Anders Johansson berörde detta i sitt inlägg.
              Vi kan konstatera att vi hela tiden fokuserar på vargen, och vi
              kan göra många historiska loopar om varför vi gör det.
            </seg>
            <seg n="40deca41">
              Det är viktigt att säga, som mina allianskolleger och miljöministern
              har gjort, att det är tre delar som måste samverka för att det
              här ska fungera. Utöver i världen har man i Nordamerika dragit
              stora erfarenheter av att med lokalbefolkningens acceptans för
              rovdjurens fortlevnad blir överlevnadspotentialen mycket större,
              det blir en betydligt mer positiv bild av djuret i fråga och därmed
              en möjlighet att förvalta det.
            </seg>
            <seg n="5f6c8e00">
              Jag kan inte låta bli, fru talman, att nämna att vi blandar ihop
              korten i den här debatten på ett sätt som inte gagnar saken, tror
              jag. Vi pratar om genetik. Ja, såvitt jag har förstått när jag
              läst rapporter om den jakt som företogs förra året var de flesta
              djur genetiskt defekta. Det har ingenting att göra med om det
              är alfadjur eller inte; det handlar om ledardjuren och flockledningen,
              inte genetiken. Genetiken syns inte utanpå djuren i första hand.
              En sådan elementär diskussion kanske vi kan få av banan.
            </seg>
            <seg n="a8f89da9">
              Det vi nu behöver diskutera är: Hur får vi ett fungerande förvaltarskap
              av rovdjuren i vårt land och av vargen? Då är det precis så som
              miljöministern och tidigare talare från Alliansen har berört,
              att vi behöver förnya vargstammen. Ska vi kunna göra det behöver
              vi göra det med acceptans för att det sker utan att vi får en
              illegal jakt, som bör fördömas å det starkaste från denna talarstol
              och i praktiken när vi möter dem som eventuellt tycker att det
              är lösningen på problemet. Att göra en tydlig avgränsning av vad
              jakten innebär och hur den ska hanteras och att ha tilltro till
              att våra kolleger och vänner ute i landet bedriver den på ett
              seriöst sätt och har en stark kontroll på den ger en möjlighet.
              Förvaltarskapet på det lokala planet möjliggör för oss att ha
              en vargstam som på sikt blir frisk och sund.
            </seg>
            <seg n="519d656e">
              Helén Pettersson berörde att vi har varit lite oeniga om vägen
              till målet. Må så vara att vi har haft lite olika ingångar, men
              det handlar om 20 djur över en tidsperiod av några år, inte 20
              djur på en gång. Det handlar om att sätta in valpar i kullar för
              att möjliggöra en tillväxt. Det handlar om att avgränsa jakten,
              att inte beröra de revir där vi sätter in nytt genetiskt material.
              Det här är reglerat och styrt på ett sådant sätt att om vi styrde
              och ledde annan verksamhet på samma sätt jag dristar mig till
              att ta upp det jag sade till en kollega och om vi hanterade en
              del andra frågor som socialt arbete med samma frenesi och samma
              kontroll som vargjakten, fru talman, skulle mycket ha sett bättre
              ut i vårt land. Jag dristar mig också till att i det här sammanhanget
              säga att jag tycker att det är beklagansvärt att man målar ut
              människor, som Åsa Romson gör, och sätter etiketter på personer.
              Jag har många kolleger och vänner som är jägare och är det på
              ett sunt och säkert sätt och förvaltar det på ett sätt som inte
              jag och många av oss gör och ger föda och ser till att djuren
              har en situation som fungerar om det sedan är älgen, rådjuret,
              haren eller vargen. Det här förvaltarskapet måste skötas i förtroende
              mellan olika aktörer: politik, människor som lever i bygderna
              och de som har olika ingångar i de här frågorna.
            </seg>
            <seg n="fbd97a13">
              Jag återkommer med ytterligare kommentarer, fru talman.
            </seg>
          </u>
          <note type="speaker" n="b1c3eb6c">
            Anf. 61 Miljöminister ANDREAS CARLGREN (C):
          </note>
          <u who="Q496604" xml:id="i-3d2438240edc0a0d-28" n="7f4964be">
            <seg n="6fd37899">
              Fru talman! Jag håller verkligen med Helén Pettersson som sade
              flera kloka saker. I grunden är vi ense om att vi ska ha friska
              levande vargar i skogarna, och vad vi nu behöver klara ut är vägen
              dit.
            </seg>
            <seg n="74285457">
              Åsa Romson frågade: Varför, Andreas, pratar du inte bara jakt?
              Ja, svaret syns i det som den internationella forskarpanel som
              Rovdjursutredningen har anlitat säger i dag, nämligen att det
              är inaveln som är det stora hotet mot den svenska och den större
              vargstammen.
            </seg>
            <seg n="118b1c81">
              Omvärldens ifrågasättande talas det om. Ja, det vi hör är vad
              rovdjursexperterna i Europa säger, de experter som kommissionen
              har som rådgivare. De säger tvärtom att detta håller hög standard,
              att det här kan vara en väg att gå mot en gynnsam bevarandestatus.
              De avvisar inte att det vi gör skulle vara förenligt med art-
              och habitatdirektivet.
            </seg>
            <seg n="4afbea52">
              Men se detta också som en större miljöfråga, som det ju är! Vi
              som kämpar för miljön får ofta vara med om att förbättringar för
              miljön bemöts med att det är för tidigt, att det måste utredas
              mer och att vi ännu inte känner till följderna. Det är ett slags
              välvilja som egentligen döljer undanflykt och att skjuta på det
              nödvändiga för miljön. Det jag är orolig för när jag hör den starka
              kritiken mot åtgärder för att få in nya vargar i Sverige är att
              det är precis samma sak. Det är om igen ett sätt att bara säga:
              Dröj! Utred mer! Ta inte stegen! Det låter välvilligt, men det
              är egentligen bara ett sätt att skjuta det framför sig.
            </seg>
            <seg n="bb0b38d0">
              För naturlig invandring skulle det räcka med en varg per år i
              20 år, hörde vi här. Det är sant; det är precis vad forskarna
              säger. Problemet vi har haft är bara det att i verkligheten har
              vi haft i runda slängar en ny varg som har invandrat naturligt
              under 20 år. Det är det problem vi har haft.
            </seg>
            <seg n="e46d959c">
              Att aktivt få in nya vargar avfärdades här bara med att det var
              tragikomiskt. Ni låtsas att det här är något som miljöministern
              har suttit på departementet och hittat på och att det inte är
              myndigheter och experter som har uppdraget att både ta fram förslagen
              och nu genomföra dem. Jag har sett att någon har hyst tvivel om
              att detta med djurparkerna skulle genomföras nu eftersom det,
              som det sades, skulle skada varumärket. Det hånas nu bara.
            </seg>
            <seg n="bff44b1e">
              När det gäller nya vargar från Finland skrämmer man här i debatten
              med smitta. Ni låtsas att det skulle vara regeringens påhitt att
              ta in nya vargar och att det är vi som borde sitta och ringa till
              djurparkerna. Det ligger som ett uppdrag hos de verk och de myndigheter
              som är ansvariga för detta, framför allt Naturvårdsverket, vilket
              ni mycket väl vet. Det går inte till så i Sverige att det är ministern
              eller departementet som sitter och gör de här sakerna.
            </seg>
            <seg n="1c5c6c41">
              Den mer grundläggande frågan är en annan. En gång i tiden hette
              det att politik är att vilja. Men vad vill ni nu göra för att
              rädda vargstammen? Nej till jakten det är det enda besked vi får
              här. I praktiken blir det oerhört många fler vargar eftersom det
              då är en inavlad vargstam som helt enkelt ska växa och växa. Säg
              det då till människorna i Värmland, i Dalarna och i Västmanland!
              Säg: Vi lyssnar inte på er nu, utan nu ska ni ta emot fler vargar.
              Ni ska underordna er besked som kommer från Bryssel, så ta emot
              och anpassa er!
            </seg>
            <seg n="4b168e7b">
              Vi vet vad denna politik gör med människor. De blir frustrerade
              och känner sig utanförställda. Det är precis det vi har sett och
              som vi äntligen har lyckats vända. Det visar nu också forskarna.
              Då kallas det bara för billiga röster och högljudda jägare.
            </seg>
            <seg n="9d22e1ab">
              Jag måste säga att det är förvånande, när vi nu äntligen ger
              maktlösa makt att påverka sin situation. Samtidigt vidtar vi åtgärder
              för att på riktigt hjälpa vargstammen i Sverige och för att skapa
              god förankring. Då räcker det inte med bara högljudd kritik. Var
              med och jobba i stället!
            </seg>
          </u>
          <note type="speaker" n="dc8180ca">
            Anf. 62 JENS HOLM (V):
          </note>
          <u who="Q946708" xml:id="i-bb6bb1cdce9f2118-1" n="45b4fcc6" next="i-87d6c7f70459f242-1">
            <seg n="67672052">
              Fru talman! Det låter på miljöministern som att han sträcker
              ut handen och vill samarbeta med oss. Men miljöministern har ryckt
              undan handen redan innan samarbetet skulle kunna inledas. Miljöministern
              vet mycket väl att vi från oppositionen är kritiska till att man
              sätter ett tak på antalet vargar 210 vargar i Sverige. Med detta
              tak blir det naturligt att det blir jakt varje år på vargar.
            </seg>
            <seg n="cebc34bb">
              Jag tycker att det är lite oärligt av miljöministern att skylla
              på våra myndigheter och säga att licensjakten inte är resultatet
              av regeringens politik utan att det är våra myndigheter som har
              fattat beslutet. Regeringen har satt taket, och då blir det självklart
              att vi också får licensjakt.
            </seg>
            <seg n="8362eab5">
              Vi i Vänsterpartiet är inte motståndare till jakt. Vi vill ha
              en rovdjursförvaltning. Vi vill ha en politik som möjliggör jakt
              på stammar och på djur som är livskraftiga. Det vi är motståndare
              till är att man inleder jakt på en art som inte är livskraftig
              och som ska vara skyddad både i svensk lag och genom våra internationella
              åtaganden.
            </seg>
            <seg n="abc5e76b">
              Andreas Carlgren citerar återigen de internationella forskare
              som skriver på DN Debatt. Det kan jag också göra. Deras första
              mening i debattartikeln lyder: Vargstammen i Sverige och Norge
              är inte långsiktigt livskraftig och uppfyller inte EU:s kriterier
              för gynnsam bevarandestatus.
            </seg>
            <seg n="2d8e42b0">
              Om detta är vi överens. Jag vill fråga miljöministern om han
              tycker att bevarandestatusen har blivit starkare eller svagare
              med dessa två omgångar av licensjakt.
            </seg>
            <seg n="7eb29e3e">
              För mig är det hela fullkomligt bakvänt. Man börjar i fel ända.
              Man börjar med att skjuta djuren. Man skjuter friska djur och
              man skjuter alfadjur. Det har framkommit att man till och med
              skjuter märkta djur. Och sedan ska man se till att man ska stärka
              vargstammen i Sverige! Jag förstår inte hur miljöministern får
              det att hänga ihop.
            </seg>
            <seg n="a28ef767">
              Återigen vill jag fråga miljöministern: Var är planen? Var är
              planen för att stärka vargstammen i Sverige? Vi hör nu att det
              inte blir någon inplantering med hjälp av valpar från djurparkerna.
              Man talar om naturlig invandring från till exempel Finland och
              Ryssland. Hur ska det gå till? Det vill jag gärna samarbeta om.
            </seg>
            <seg n="7dc22680">
              Hur ser erfarenheten ut från andra länder där man har inplanterat
              valpar, tagit dem från andra länder och satt in dem i ett revir?
              Jag vet faktiskt inte. Har miljöministern några sådana konkreta
              framgångsrika exempel som han kan redovisa och berätta hur det
              har gått till?
            </seg>
            <seg n="c10f739f">
              Det finns flera andra som debatterar detta. Jag tänker till exempel
              på Anita Brodén från Folkpartiet som talar om den väl kontrollerade,
              varsamma och selektiva jakten. Det är precis det motsatta som
              EU-kommissionen har konstaterat: Det har inte skett någon sådan
              jakt här i Sverige. Det har varit en icke-selektiv jakt. Man skjuter
              friska djur. Man skjuter alfadjur. Man skjuter de djur som har
              möjlighet att ge liv åt nya valpar, de som kan fortplanta sig.
            </seg>
            <seg n="d96a147a">
              Bengt-Anders Johansson från Moderaterna hade räknat ut att rovdjursförvaltningen
              i Sverige kostar ungefär 200 miljoner kronor. Bengt-Anders resonerar
              så att det nog är mest i hela världen räknat per capita. Det är
              drygt 20 kronor per svensk. Tycker Bengt-Anders att det är mycket
              pengar? Jag tycker inte det. Jag tror att svenskarna är beredda
              att lägga mer pengar på en rovdjursförvaltning om vi vet att det
              verkligen leder till att vi får starka och livskraftiga stammar.
              Men då kan vi inte skjuta djuren till att börja med.
            </seg>
          </u>
          <note n="9cf2e4fe">
            Anf. 63 HELÉN PETTERSSON i Umeå (S):
          </note>
          <u who="Q946708" xml:id="i-87d6c7f70459f242-1" n="45b4fcc6" prev="i-bb6bb1cdce9f2118-1">
            <seg n="aecfbd7d">
              Fru talman! Det finns över lag i debatten om vargjakt ett antal
              påståenden som flyger omkring rätt ofta. Jag tänkte att jag skulle
              passa på att kommentera dem nu när det ändå är debatt i riksdagen.
            </seg>
            <seg n="e2325708">
              En av de saker som har nämnts är skyttet och huruvida det är
              bra eller dåligt. Det är klart att det har skett en del fadäser;
              det gör det vid varje jakt på alla arter. Det gäller inte bara
              vargen. Det har varit ganska lite dåliga skott på varg, om man
              ska vara ärlig.
            </seg>
            <seg n="a512c082">
              En annan sak som har sagts är att av de djur man obducerade i
              fjol hade flera mer än ett skott i sig. Därmed var det dåliga
              skyttar, menade man. Men om man som jägare har möjlighet att lägga
              av två skott så gör man det för att djuret inte ska riskera att
              bli skadskjutet utan faktiskt dö. Det tycker jag kan vara värt
              att nämna. Det ligger i allas intresse att inte skadskjuta djur,
              framför allt i den enskilda jägarens intresse eftersom det är
              han som får gå och bära denna skuld sedan. Jag är helt övertygad
              om att man tränar så mycket som man bara kan även till vargjakt.
            </seg>
            <seg n="b8456f24">
              En ytterligare kritik gäller antalet jägare. Det tycker jag är
              lite märkligt. Det finns alltså kritik mot att det är så många
              jägare ute i skogen. För att bedriva en effektiv jakt som inte
              blir alltför utdragen krävs ett antal jägare. När det är vargjakt
              kan man av förklarliga skäl inte jaga med hund. Då krävs det ännu
              fler jägare. Det handlar dessutom om stora områden.
            </seg>
            <seg n="2e85de3d">
              Jag vet inte vad det är för bild man får på näthinnan om man
              kritiserar jakten på detta sätt. För min del har jag lite svårt
              att se en modell som skulle vara mer effektiv. Det skulle i så
              fall vara att ha ett gäng prickskyttar ute med gps och helikopter,
              vilket man har på en del ställen i världen. Men då missar man
              några poänger. Vi vill uppnå en viss skygghet mellan varg och
              människa. Det tar tid. Det är inget man kan få efter en eller
              två jakter, men på sikt kan man uppnå det. Dessutom tror jag att
              vi alla har något att vinna på att se vargen som allt annat vilt,
              med en förvaltning som sker på samma sätt som för allt annat vilt
              och där jägarna är med och förvaltar och tar ansvar för viltstammen.
              Björnen är, som vi har sagt tidigare, ett exempel där det har
              gått bra. Jag tror mycket väl att det går att få det så även med
              varg.
            </seg>
            <seg n="b8d552e0">
              Sedan har vi en av de viktigaste frågorna, eller kanske den viktigaste
              frågan av alla. Det är frågan om spridningen av vargen. Var ska
              vargen finnas?
            </seg>
            <seg n="4d5798a6">
              När vi har svaret på det har vi också en ledtråd till hur många
              vargar vi kan ha i Sverige. Räknar man hela landet när man pratar
              om livsmiljön, det möjliga habitatet, för vargen? Eller räknar
              man landet förutom renskötselområdet? Det är rätt avgörande.
            </seg>
            <seg n="debc52c7">
              Renens vinterstam i Sverige är 260 000 djur. Ganska få vet hur
              många renar som tas av rovdjur varje år. SLU beräknar att det
              var över 70 000 renar som togs år 2010. Ni hörde att vinterstammen
              var 260 000, och 70 000 togs av rovdjur.
            </seg>
            <seg n="cc857cb7">
              Faktum är att den svenska renstammen står på gränsen till kollaps
              om den inte redan har passerat den, och det sker utan att vi i
              dag har vargföryngringar inom renskötselområdet. Det är ett pris
              som rennäringen och renföretagarna får betala för den rovdjurspolitik
              som vi bedriver här. Det handlar inte bara om ekonomi, utan det
              handlar till en viss del om att de ersättningar som betalas ut
              är för dåliga.
            </seg>
            <seg n="2a250fc0">
              Men det handlar om mycket mer än så. Vi kan helt enkelt inte
              ha vargrevir inom renskötselområdet på det sätt som en del vill.
              Då måste man välja. Valet står mellan fortsatt rennäring och varg.
            </seg>
            <seg n="91c2b22b">
              Jag kommer att göra allt som står i min makt för att inte tillhöra
              den generation politiker som tar död på rennäringen och den kultur
              som följer med den i det här landet. Det betyder att vargens möjliga
              livsmiljö minskar drastiskt. Det är de arealerna och de förutsättningarna
              som ska räknas in i våra politiska matematiska övningar när det
              gäller hur många vargar vi kan ha i Sverige.
            </seg>
          </u>
          <note type="speaker" n="f6707fe3">
            Anf. 64 BENGT-ANDERS JOHANSSON (M):
          </note>
          <u who="Q4887773" xml:id="i-783f0761a9b3ba84-1" n="561f8774">
            <seg n="246413f3">
              Fru talman! Nu har vi hört oppositionens idéer. Vad är då alternativet
              till den förda politiken? Det som framförs handlar om att det
              är fel att jaga varg under den tid som vi nu skaffar oss ett bättre
              underlag för hur rovdjursstammarna har påverkat förutsättningarna
              för medborgarna i rovdjursområdena. Och ska den jagas ska det
              inte ske genom traditionell jakt. Därigenom misskrediterar man
              den svenska jägarkårens kvinnor och män som i all övrig viltförvaltning
              visar sitt ansvar och sin kunnighet.
            </seg>
            <seg n="c51c950c">
              Dessutom menar man att det är fel att förbättra den genetiska
              statusen genom att aktivt flytta in vargar. Då återstår frågan
              hur den genetiska kvaliteten ska säkras så att inte fler vargar
              än nödvändigt ska behöva födas med dåliga gener och risk för missbildningar.
            </seg>
            <seg n="ff1fd402">
              Både ett nej till jakten och ett nej till genetisk förstärkning
              är i grunden ett hot mot våra vargar. Det första för att det kommer
              att minska acceptansen och det andra för att det under mycket
              lång tid kommer att födas fler vargar med genetiskt dåliga anlag.
              Detta är en återvändsgränd som dess värre bottnar i känslomässiga
              värderingar utan stöd vare sig i riksdagen eller i den etablerade
              forskningen.
            </seg>
            <seg n="d34372d0">
              Hur ska då Vänstern och Miljöpartiet klara rovdjurspolitiken?
              Ni driver ju en ytterlighetslinje som inte har stöd vare sig hos
              medborgarna, här i riksdagen eller hos forskarna. Man kan inte,
              och man ska inte, som politiker undandra sig ansvaret för helheten
              oavsett hur komplex den är. Det är vårt uppdrag och det är vår
              uppgift att sammanväga detta.
            </seg>
            <seg n="1bc8191f">
              Kommissionens försök att dra vårt land inför EU-domstolen kommer
              att få svårt att få stöd eftersom vi har så bra kontroll på det
              vi gör och dessutom har stöd i forskningen. Det är viktigt att
              tillägga.
            </seg>
            <seg n="ad93b174">
              Låt mig så gå över till den jakt som genomfördes 2010. Den är
              utvärderad. Alla djur som sköts 2010 var starkt inavlade. Inget
              genetiskt värdefullt djur dödades i jakten. Det var likadant 2011
              så långt vi vet just nu.
            </seg>
            <seg n="10b5832f">
              Jag är nog lite fundersam över att forskarna ville politisera
              utredningen genom att skriva en artikel med just den inriktningen
              på DN Debatt i dag. Men okej, nu är det som det är.
            </seg>
            <seg n="1b297a89">
              Jag tolkar det som ett stöd för Alliansens förda politik. Man
              tar inte avstånd från jakt. Stödet för Alliansens politik ligger
              i hur tydlig man är på genetikområdet. Man tar alltså inte avstånd
              från jakt. Nu är det svårt för både Jens Holm och Åsa Romson att
              inse att det inte fanns med i debattartikeln. Jag funderar på
              varför man satte stopp vid Karelen. Varför ska man bara ta med
              den delen? Varför sträcker man sig inte in i Ryssland där man
              har tillgång till tiotusentals vargar för att få ett ännu bättre
              genetiskt underlag?
            </seg>
            <seg n="a28f21f5">
              Fru talman! Jens Holm säger att det inte har vidtagits några
              åtgärder för inplantering. Jens Holm vet att det inte är sant.
              Det är lite synd att stå i Sveriges riksdag och försöka förmedla
              ett budskap som bygger på falskhet.
            </seg>
            <seg n="e7bc364f">
              Åsa Romson pratar om en urskillningslös jakt. Det är direkt okunnigt
              att säga det eftersom alla djur med genetiskt starka gener var
              undantagna från jakten.
            </seg>
            <seg n="fe06b4be">
              Fru talman! Avslutningsvis vill jag inbjuda Jens Holm och Åsa
              Romson till en jakt, för uppenbarligen har de aldrig varit med
              om hur en bra genomförd jakt går till. Det skulle vara en ära
              att få ha dem med.
            </seg>
          </u>
          <note type="speaker" n="36b7b55a">
            Anf. 65 ÅSA ROMSON (MP):
          </note>
          <u who="Q271230" xml:id="i-c83787b64af9231a-2" n="fd00e153">
            <seg n="5ba4a8f1">
              Fru talman! Man får väl vänja sig vid att man ska bli uppläxad
              när man inte har suttit i riksdagen särskilt länge. Att få den
              typen av okunniga kommentarer från den moderata talespersonen
              tycker jag är lite under riksdagens värdighet. Bengt-Anders vet
              lika väl som jag att det fanns vargindivider med viktiga genetiska
              uppsättningar som inte var undantagna från årets jakt, och inte
              heller förra årets jakt. I övrigt kan vi lämna frågan vem som
              har mest erfarenhet av jakt. Jag tror inte att den här debatten
              skulle handla om det.
            </seg>
            <seg n="d67ec566">
              Det är onekligen intressant vilket perspektiv man väljer att
              lägga på de här frågorna, och inte minst vilket perspektiv vi
              väljer att lägga på den svenska biologiska mångfaldsfrågan när
              vi nu bara diskuterar varg.
            </seg>
            <seg n="b9add9e4">
              Jag hörde i debatten tidigare att det var någon som tyckte att
              det går väldigt bra att jaga alla andra rovdjur och undrade varför
              folk är så upprörda över vargen. Jag skulle vilja säga att det
              finns en oerhört upprörd stämning över att man jagar lodjur i
              Sverige och över det sätt som man jagar lokatter på i Sverige,
              det vill säga med fällor där man plågar djuren ganska svårt. Man
              jagar dessutom lodjuren trots att stammen inte ens når upp till
              den miniminivå som riksdagen har sagt. Det är en stor fråga, och
              den kommer tyvärr i skymundan av vargfrågan.
            </seg>
            <seg n="e5cea4cd">
              Det har också sagts väldigt många fina ord om lokalt självbestämmande
              från den här talarstolen, inte minst av miljöministern. Det är
              sådant som jag som decentralist håller väldigt mycket med om.
              Det krävs självfallet en lokal förvaltning för att vi ska få ekosystemen
              att gå ihop. Det är en grundläggande tanke. Det är helt riktigt
              att det var uppe som en viktig del i Nagoyasammanhanget.
            </seg>
            <seg n="c7f55cc6">
              Men, miljöministern, vem är det du lyssnar på i lokalsamhället?
              Inför den här debatten har jag dagligen fått samtal från personer
              som bor i vargområden och som är jättebedrövade över att den här
              debatten ska handla om att de som bor nära vargarna vill skjuta
              dem. Det vill de inte alls. Det finns inte en enda opinionsundersökning
              som visar att en majoritet av personerna i varglänen vill skjuta
              av vargen. Det är faktiskt ganska få i vargområdena som vill skjuta
              varg. Vi har en rätt bra diskussion i många delar av samhället
              där de flesta tycker att det är väldigt kul att vi har en populationsmässigt
              stark vargstam i Sverige jämfört med vad vi har haft tidigare.
            </seg>
            <seg n="5d521aa6">
              Det blir problem med att man har gjort den här lokaliseringen.
              Man säger att kommunerna inte får vara med och behandla remisser
              om varg och rovdjursförvaltning. De sköter övergripande naturfrågor
              men får inte vara med här. Turistarrangörer som i dag börjar poppa
              upp och ordna exkursioner där människor kan få komma och lyssna
              på vargylen och uppleva varg i svenska skogar på ett häftigt och
              intressant sätt är inte med i de här samtalen.
            </seg>
            <seg n="dfa2a430">
              Jag hoppas verkligen att vi får viltvårdsdelegationerna att fungera,
              men jag tror inte att det sätt som de fungerar på nu innebär att
              miljöministern kan stå här och säga att vi har en lokal förvaltning
              av de här frågorna. De har inte fått bestämma över det de ville
              bestämma över, och framför allt är de än så länge riggade för
              att företräda ensidiga intressen.
            </seg>
            <seg n="5afd4226">
              Det är helt uppenbart att viltdelegationerna än så länge inte
              alls representerar den bredd av åsikter som finns lokalt i dessa
              bygder. Jag tror att det är fel av oss att göra oss till talesmän
              för att jakt är det enda sättet för folk att lokalt i Sverige
              få makt att besluta om rovdjurspolitiken. Det tycker jag inte
              är en rimlig hållning, och det är inte heller den hållning som
              människorna där har.
            </seg>
            <seg n="c63a6cbc">
              Jag skulle vilja fråga Andreas Carlgren hur han ska försvara
              det internationella anseendet som han talade om när han tog upp
              Nagoya. Sverige har ett högt internationellt anseende, men när
              Indiens skogsfolk ska bevara tigrarna och centralafrikanska jägare
              bevara bergsgorillorna måste det trots allt vara lite svårt för
              oss i Sverige att säga att vi har en starkt hotad art som vi ska
              bevara genom att skjuta den.
            </seg>
          </u>
          <note type="speaker" n="a14e679d">
            Anf. 66 RICHARD JOMSHOF (SD):
          </note>
          <u who="Q5890031" xml:id="i-b1d60e5a255e765c-1" n="6d13305d">
            <seg n="a7fa3eac">
              Fru talman! Det jag inte hann säga i mitt förra inlägg var att
              för de allra flesta medborgare i vårt land är kontakterna med
              varg någonting mycket exotiskt. De flesta har aldrig sett en varg.
              Själv har jag sett den i djurparker ett par gånger, och för några
              år sedan hade vi en varg som förirrat sig till Blekinge och sprang
              runt där.
            </seg>
            <seg n="487199bf">
              Man måste förstå att de som lever i områden med mycket varg kanske
              har en annan syn på den. Jag har inte sagt att det generellt är
              så, men vi vet att det finns de som har en ganska negativ syn
              på vargen. Jag menar att vi måste ha viss förståelse för det.
              Inte minst är situationen en annan för de människor som får sina
              djur dödade av varg. Det är klart att de får ett annat förhållande
              till vargen. Vi måste visa förståelse för att det kanske finns
              en rädsla och en oro, och att det därför också finns ett motstånd
              i vissa delar av vårt land. Jag tycker inte att man ska ironisera
              över det, utan vi måste kunna visa respekt för varandra var vi
              än står i frågan.
            </seg>
            <seg n="1c1421ad">
              Det är beklagligt att det i ganska nedvärderande termer talas
              om någon sorts jaktlobby. Jag menar att vi i stället ska vara
              glada för de jägare vi har i det här landet. De spelar en oerhört
              stor roll inom viltförvaltningen och viltforskningen. Jägarorganisationerna
              utför ett betydelsefullt viltvårdsarbete inte minst genom stödutfordring
              av älg och rådjur under vinterhalvåret. Deras erfarenhet, kunskap
              och förtrogenhet med markerna är en ovärderlig tillgång för våra
              myndigheter. Det gäller bland annat i samband med länsstyrelsernas
              inventering av olika viltslag. Att då tala om jaktlobby och varghat
              tycker jag är att förenkla det hela.
            </seg>
            <seg n="de2ec2f5">
              Självklart ska vi lyssna på alla. Alla måste få ha en röst i
              debatten. Ingen gynnas av en debatt där man anklagar den ena eller
              den andra sidan med en rad olika epitet. Om vi ska få till stånd
              en rovdjurspolitik värd namnet måste alla få komma till tals,
              och vi måste alla kunna respektera varandra.
            </seg>
            <seg n="d4020a3a">
              Sedan skulle jag vilja fråga Andreas Carlgren hur han ser på
              varg i renskötselområden. Om vi nu ska ha en vargstam i Sverige
              tycker jag att det är ett problem när det sägs att den inte ska
              finnas på det ena stället men däremot på det andra. Jag tycker
              att det är svårt att motivera ett sådant ställningstagande. Antingen
              har vi varg eller så har vi det inte. Om vi ska ha varg i Sverige
              måste vi tillåta den att finnas överallt. Inte minst är detta
              en pedagogisk fråga. Självfallet ska det kunna finnas varg även
              i områden med renskötsel. Jag har svårt att tänka mig att renskötseln
              skulle upphöra bara för att det finns ett fåtal vargar i området.
              Jag skulle därför gärna vilja höra om det är möjligt.
            </seg>
            <seg n="7eb9c004">
              Enligt den rapport som finns på Statens veterinärmedicinska anstalts
              hemsida från den 26 januari hade 17 djur skjutits då. I 15 av
              fallen verkar det ha varit fråga om mycket duktiga jägare. I många
              fall hade endast ett skott avlossats, och det hade varit dödande.
              I ett av fallen hade man avlossat elva skott och i ett annat tolv
              skott. Då kan man förstås börja diskutera om dessa jägare vet
              vad de sysslar med. Dessutom var det fråga om flera träffar. Det
              kan givetvis inte ha varit bra för vargen. I de allra flesta fall
              vet dock jägarna vad de gör.
            </seg>
            <seg n="2bce5905">
              Om jag tolkade Bengt-Anders Johansson rätt sade han i sitt tidigare
              inlägg att samtliga djur 2011 var genetiskt defekta. Om jag tolkar
              SVA:s rapport rätt verkar det i många fall vara fråga om mycket
              lindriga defekter. I ett par fall nämns inga genetiska defekter
              alls. Det talas om något fall av överbett, om något som kallas
              kryptorkid, det vill säga testikel kvar i bukhålan, och i något
              fall talas det om kotmissbildning. Det verkar alltså om jag tolkat
              det rätt inte vara särskilt illa ställt med genetiken heller.
            </seg>
          </u>
          <note type="speaker" n="41c267d0">
            Anf. 67 IRENE OSKARSSON (KD):
          </note>
          <u who="Q4971428" xml:id="i-501c66bfff9403b6-2" n="ab2161d1">
            <seg n="366008aa">
              Fru talman! Fördelen med att vara sista talare är att man lite
              grann kan reflektera över vad som hittills har sagts. Jakten på
              varg är till för att vi ska få en större förståelse för och acceptans
              av vargen och för att vi ska kunna förnya genetiken i vargstammen.
              Detta tycks varje talare från Alliansen behöva upprepa från denna
              talarstol. Det handlar om att vi vill ha en vargstam som är stark,
              som har livskraft och förmåga att fortleva. Vi behöver förnya
              genetiken och få acceptans och förståelse.
            </seg>
            <seg n="a995e91f">
              Jag kan instämma i Helén Petterssons diskussion och känna vånda
              inför hur vi ska göra. Jag har i en tidigare vargdiskussion från
              denna talarstol frågat hur vi ger vargen fri lejd genom renbetesområdet.
              Det skulle vara intressant att få en sund gemensam diskussion
              om det, att kunna hitta den vägen så att rennäringen kan fortleva
              och vargen förflyttas till områden där den i så fall kan få existera.
            </seg>
            <seg n="913002f3">
              Då krymper, precis som Helén Pettersson säger, geografin betänkligt.
              Det måste vi inse eftersom vi har ett ansvar för helheten. Därför
              kan jag inte låta bli att tycka att Åsa Romson glömmer bort att
              vi har ett helhetsansvar, ett miljöansvar, ett ansvar för människor
              som lever och verkar på landsbygden i det här landet, ett ansvar
              för att skapa förståelse för detta. Inte minst är det sista en
              uppgift för denna kammare, fru talman. Det känns därför mycket
              beklämmande att denna debatt snarare spär på fördomar och förutfattade
              meningar än skapar möjligheter för att komma fram till kloka och
              viktiga insikter om hur vi går vidare.
            </seg>
            <seg n="dab58a3b">
              När det gäller den anmälan som gjorts av organisationerna tror
              jag att om Sverige inte kommer igenom det nålsögat kommer ingen
              någonsin igenom det. Jag förutsätter att miljöministern kan avsluta
              med att konstatera att det kommer att vara ganska enkelt att komma
              igenom det nålsögat. Om det är något land i Europa som har möjlighet
              att visa vad ett gott förvaltarskap innebär så är det Sverige
              med den goda kontroll och det upplägg som nu finns beträffande
              dessa frågor. Vi skulle behöva diskutera med våra kolleger i Europa
              hur respektive land förvaltar sin vargstam. Det kanske blir nästa
              debatt, fru talman.
            </seg>
          </u>
          <note type="speaker" n="7089ba55">
            Anf. 68 Miljöminister ANDREAS CARLGREN (C):
          </note>
          <u who="Q496604" xml:id="i-3d2438240edc0a0d-29" n="7f4964be">
            <seg n="69a3d250">
              Fru talman! Det är viktigt att vi i riksdagen inte bidrar till
              att höja tonläget i vargdebatten. Det tonläget är högt nog ändå.
              Ett högt tonläge räddar inte på något sätt vargstammen.
            </seg>
            <seg n="99870990">
              Jag håller med om mycket av det som Helén Pettersson säger och
              konstaterar att hennes främsta kritik har gällt det tillfälliga
              taket på 210 vargar. Det är ett tak, vilket inte är mitt ord,
              alltså en begränsning, som möjligen kommer att påverka ytterligare
              en jaktomgång. Därefter har den tillfälliga tiden passerats. När
              vi ska fastställa ett långsiktigt mål är det alltså inte den siffran
              som är utgångspunkten utan forskarnas underlag. Jag tror att det
              kommer att ge goda förutsättningar för att sedan kunna diskutera
              vad som ska vara den långsiktigt hållbara vargstammen.
            </seg>
            <seg n="9535117e">
              För den som lyssnar på den här debatten, för den som engagerar
              sig för vargarna, är själva testet i debatten vad partierna är
              beredda att göra för att få in nya vargar i Sverige. Det är bara
              det som kan rädda vargstammen. Problemet är att det bakom alla
              ropen på en plan, bakom allt låtsande om att ingenting görs på
              den punkten, bara finns enkel populism, att inte vidta de åtgärder
              som faktiskt behöver vidtas. Det är egentligen samma sak som att
              säga att en inavlad vargstam kommer att fortsätta att växa, eftersom
              också licensjakten ska bort, som vi hör här. Det betyder för människorna
              som är berörda ute i bygderna att de ska acceptera många gånger
              mer varg, dessutom vargar som allt oftare föds med dåliga anlag;
              riskerna för skador bara ökar.
            </seg>
            <seg n="3dc3cd2d">
              Det andra testet, för den som har upprörts av en rovdjurspolitik
              som kör över människor ute i bygderna, är om man här är beredd
              att lyssna på människorna nu. Tyvärr är det så att kritikerna
              inte gör det. Man lovar bara en mycket större men inavlad vargstam.
              Det vi lovar är lokala beslut samt en varsam och noga kontrollerad
              licensjakt, även i fortsättningen.
            </seg>
          </u>
          <note type="speaker" n="3f4683b1">
            Anf. 69 JENS HOLM (V):
          </note>
          <u who="Q946708" xml:id="i-bb6bb1cdce9f2118-2" n="45b4fcc6" next="i-87d6c7f70459f242-2">
            <seg n="e690e3b7">
              Fru talman! Det har varit en bra debatt. Vi har fått en del ny
              information som i alla fall jag inte hade tidigare. Framför allt
              lär jag mig att vi får fortsätta att hålla koll på den här frågan.
            </seg>
            <seg n="5f0acf54">
              Det fanns ett skäl till att vargen fridlystes i Sverige 1966.
              Det lever få vargar i vårt land. Över lag är rovdjurens situation
              inte särskilt stark i Sverige.
            </seg>
            <seg n="d26bbf05">
              Vi i Vänsterpartiet tycker att det är viktigt att vi har starka
              stammar av rovdjur i vårt land. Vi är inte motståndare till jakt.
              Vi tycker att det är rimligt att man får jaga djur där stammarna
              är starka och där det inte finns något hot om att djurens status
              kan utplånas. Men vi tycker att den licensjakt som bedrivs i år
              och som regeringen gav tillstånd till även i fjol har varit helt
              felaktig.
            </seg>
            <seg n="a8b7d418">
              Vi i Vänsterpartiet menar att regeringen börjar i helt fel ände.
              Regeringen påstår sig ha en plan för hur vargstammen ska kunna
              bli starkare. Sedan ges tillstånd till att skjuta djur. Man skjuter
              friska djur. Man skjuter djur som har möjlighet att fortplanta
              sig. Det menar vi är att börja i helt fel ände.
            </seg>
            <seg n="ee58f2b6">
              Annars är vi i Vänsterpartiet fullt beredda att samarbeta kring
              möjligheten att stärka vargstammen i Sverige. Naturlig invandring
              är någonting som vi alla är för låt oss sätta oss ned och diskutera
              hur vargar från alla länder ska kunna vandra in till Sverige!
              Kommer det att behövas inplantering av vargar? Ja, kanske det
              också. Vi kan diskutera även den frågan. Men då måste det vara
              noggrant utrett. Framför allt måste man se till att fråga till
              exempel djurparkerna ifall man vill använda deras valpar. Det
              arbetet måste skötas mycket seriösare i framtiden. Om det görs
              på det sättet och ifall det inte blir någon licensjakt i framtiden
              är Vänsterpartiet berett att samarbeta.
            </seg>
          </u>
          <note n="03a8f372">
            Anf. 70 HELÉN PETTERSSON i Umeå (S):
          </note>
          <u who="Q946708" xml:id="i-87d6c7f70459f242-2" n="45b4fcc6" prev="i-bb6bb1cdce9f2118-2">
            <seg n="6ef1e7ec">
              Fru talman! Avslutningsvis har jag egentligen en vädjan, precis
              som Carlgren, att vi ska ha sans och balans i debatten om vargen
              och rovdjuren över lag, även här i riksdagen. Jag kan tycka att
              det är tveksamt om det finns sans och balans när man jämför med
              tigrarna i Asien; jag måste nämna det. Det finns 3 200 utrotningshotade
              tigrar i hela världen, men det finns tiotusentals vargar. Det
              är den svenska populationen av vargstammen som vi jobbar för att
              bevara. Det är inte en utrotningshotad art. Jag tror inte att
              det gynnar vargen om man inte håller sig till fakta.
            </seg>
            <seg n="6e36bed0">
              Jag hoppas att vi kan hitta en gemensam politik som tillåter
              att vi har en livskraftig vargstam, men som också möjliggör att
              vi kan fortsätta att bedriva jordbruk och andra näringar i olika
              delar av landet. Det kommer att ta tid. Vi kan inte lösa alla
              problem och konflikter på en gång, och det är också en av anledningarna
              till att vi behöver begränsa stammen. I Värmland har stammen fördubblats
              på ett år. Det finns 120 djur i ett landskap nu. Det går fort
              där, och man hinner inte med. Vi måste, om vi på lång sikt vill
              ha en acceptans och ha djuren kvar hos oss, ha en diskussion om
              hur vi ska hantera nuläget.
            </seg>
            <seg n="d92d285c">
              Det som är viktigt är att vi får reda på vad regeringen tänker
              på sikt. Jag vet inte i dag hur vargstammen ser ut ens om tre
              år enligt Carlgrens sätt att se, än mindre hur det är om 20 år.
              Har vi 200 eller 2 000 vargar? Vad är det man vill? Var ska de
              finnas? Jag hoppas att det är någonting som kommer fram ganska
              snabbt.
            </seg>
            <seg n="eada4439">
              Det finns bara en sak som vi vet. Det är att en lyckad rovdjursförvaltning
              vilar på acceptansen för den förda politiken. Så det är helt upp
              till oss att se till att det kommer att hända. Det är ingen annan
              som kan göra det.
            </seg>
          </u>
          <note type="speaker" n="2343e55d">
            Anf. 71 BENGT-ANDERS JOHANSSON (M):
          </note>
          <u who="Q4887773" xml:id="i-783f0761a9b3ba84-2" n="561f8774">
            <seg n="5730a5d6">
              Fru talman! Jag tycker att en tydlig skiljelinje har kommit fram
              i den här debatten.
            </seg>
            <seg n="8e00af65">
              Vi har från Alliansens sida visat vilket allvar vi tar detta
              på. Vi ska se till att vi kan genomföra en regional förvaltning
              i vårt land. Med begränsad och selektiv jakt medverkar vi till
              att skapa bättre förutsättningar för vargen, eftersom acceptansen
              för den i samma ögonblick ökar. Vi försöker nu också målmedvetet
              hitta vägar för att förstärka genetiken. Allt detta görs för att
              vi ska kunna leva upp till de utfästelser som vi har gjort om
              att vi står bakom en stark och livskraftig vargstam, tillika de
              övriga rovdjursstammarna. Det är så lätt att bara tala om ett
              djur, men vi måste se den samlade bilden.
            </seg>
            <seg n="1941eb12">
              Mot detta har det utkristalliserat sig att Vänstern och Miljöpartiet
              mer eller mindre står för en ohämmad tillväxt och inte avser att
              lyssna till medborgarna som är berörda. Det är helt ointressant
              i deras värld. Det tycker jag som politisk företrädare är bekymmersamt.
              Man vill fortsätta att avla på en inavlad stam, vilket också är
              väldigt bekymmersamt, inte minst för vargen.
            </seg>
            <seg n="0921b1b4">
              Fru talman! Jag ser goda förutsättningar för att den breda acceptans
              som finns i kammaren kan bibehållas. Jag hoppas att vi kan hitta
              bra överenskommelser mellan de flesta partierna för att värna
              den svenska rovdjursstammen när det gäller både genetik och balans.
              Precis som Helén Pettersson var inne på har vi också lokala koncentrationer
              i vårt land. Vi måste uppmärksamma att det kan bli alltför mycket
              på ett litet område.
            </seg>
            <seg n="ce761a11">
              Avslutningsvis vill jag bara nämna för vår vän från Sverigedemokraterna
              att jag sade att de 2010 var starkt inavlade. Det innebär inte
              att de behöver vara påverkade av det dåliga genetiska inslaget.
            </seg>
          </u>
          <note type="speaker" n="15ec501e">
            Anf. 72 ÅSA ROMSON (MP):
          </note>
          <u who="Q271230" xml:id="i-c83787b64af9231a-3" n="fd00e153">
            <seg n="1b6b72ef">
              Fru talman! Med den moderata logiken skulle vi i princip kunna
              skjuta hur många vargar som helst i Sverige, eftersom alla är
              så inavlade att de inte utgör ett genetiskt värde över huvud taget.
              Men enligt vad jag minns av genetiklektionerna har också populationens
              storlek betydelse. 210 djur i hela Sverige är väldigt få individer.
              Möjligen har vi ägnat mycket tid åt ett djur som det finns väldigt
              få av.
            </seg>
            <seg n="e6aaf53b">
              Vi har skild syn, speciellt när det gäller jakt däremot inte,
              skulle jag vilja säga, när det gäller genetiken, där vi är ganska
              överens om att det är ett av de stora problemen, som jag sade
              redan i mitt första anförande. Men beträffande det andra problemet,
              acceptansen, är vi inte överens om att jakt är den rätta metoden.
              Ska man skapa förståelse för att ett rovdjur behövs i närområdet
              i skogen, att det är en del av ekosystemet och att vi ska ha en
              ekosystemapproach när vi förvaltar det djuret är det inte rätt
              metod att peka ut det som ett bytesdjur, tror jag för min del.
              Det är inte heller rätt metod om Sverige internationellt starkt
              ska kunna prata om att det är viktigt med tydliga förvaltningsplaner,
              där det också handlar om att sätta stopp för jakt. Mycket handlar
              det naturligtvis om illegal jakt, men också vid den illegala jakten
              ser man vargen som ett bytesdjur. Vi gör den en otjänst genom
              att på det sättet ha en licensjakt, en urskillningslös jakt.
            </seg>
            <seg n="b0d9d87d">
              Skyddsjakt är en helt annan sak. Där är vi mycket mer överens.
              Precis som Helén Pettersson sade är vi också intresserade av att
              höra miljöministerns planer framöver. Jag tror att det långsiktiga
              målet är någonting som vi bör diskutera betydligt mer. En långsiktigt
              hållbar vargstam har vi alla partier stått och pratat oss varma
              för. Vi tror på en ekosystemapproach. Miljöpartiet har föreslagit
              i riksdagen redan i år att ta bort det olyckliga tak på 210 djur
              som nu finns.
            </seg>
            <seg n="d1de1a5d">
              Jag välkomnar alltså om miljöministern vill ha de samtalen, men
              jag är oense med ministern, regeringen, regeringspartiernas företrädare
              och med övriga som tycker att jakt är rätt metod att rädda och
              skydda vargen och att öka förståelsen. Det är fel metod.
            </seg>
          </u>
          <note type="speaker" n="ab208660">
            Anf. 73 RICHARD JOMSHOF (SD):
          </note>
          <u who="Q5890031" xml:id="i-b1d60e5a255e765c-2" n="6d13305d">
            <seg n="4f1cc41d">
              Fru talman! Jag vill börja med att säga att jag tycker att det
              är magstarkt att tala om en urskillningslös jakt. För mig är en
              urskillningslös jakt detsamma som att man skjuter och slaktar
              allt som rör sig. Vi har nu en begränsad licensjakt på 20 individer.
              Jag tycker inte att det är att jämställa med en urskillningslös
              jakt. Jag tycker att det är magstarkt, faktiskt.
            </seg>
            <seg n="fbdea418">
              Jag beklagar också att jag inte fick något svar från Andreas
              Carlgren. Jag menar att vi måste diskutera frågan om det ska få
              finnas varg i våra renskötselområden eller inte. Om vi inte tillåter
              varg där har jag svårt att se hur vi ska kunna få en genetiskt
              frisk vargstam. Det är ju inte lätt för vargar att kunna ta sig
              ned till de områden i Sverige där det får finnas varg om de ska
              passera ett område där det inte får finnas någon varg. Den frågan
              måste få diskuteras. Jag tror att vi måste tillåta varg i dessa
              områden om vi över huvud taget ska kunna lösa den här frågan.
            </seg>
            <seg n="c7895c3d">
              Jag vill avslutningsvis än en gång peka på vikten av samförstånd
              och att inte slänga en massa epitet på varandra. Man måste verkligen
              lyssna på alla inblandade och respektera de starka känslor som
              finns i den här frågan även om man inte alltid håller med. Det
              är en förutsättning. Det är också symtomatiskt att det är just
              från vänsterhåll som man är bra på att kategoriskt och ibland
              på gränsen till oförskämdhet slänga ur sig en massa beskyllningar.
              Jag tycker att det är tråkigt. Den här frågan förtjänar något
              betydligt bättre än så. Som jag sade förtjänar den respekt. Vi
              får respektera de åsikter som finns.
            </seg>
            <seg n="6be4708e">
              Ska vi kunna nå fram till en hållbar lösning i den här frågan
              krävs det att vi faktiskt lyssnar på varandra. Det kräver samförstånd.
              Den väg som både Vänsterpartiet och Miljöpartiet har valt är inte
              en väg till samförstånd.
            </seg>
          </u>
          <note type="speaker" n="b44090b3">
            Anf. 74 IRENE OSKARSSON (KD):
          </note>
          <u who="Q4971428" xml:id="i-501c66bfff9403b6-3" n="ab2161d1">
            <seg n="6c403152">
              Fru talman! Tack för tillfället att diskutera denna viktiga fråga!
            </seg>
            <seg n="0a536138">
              Jag har en liten kommentar till det Åsa Romson sade om viltförvaltningsdelegationerna.
              Det tycker jag är att skopa ut ett antal av våra egna kolleger,
              företrädare för olika intresseorganisationer med flera när de
              knappt har kommit i gång med arbetet. Siktet är ju inställt på
              att man i varje län och region ska kunna ha ett gediget lokalt
              perspektiv på det jobb man gör och i den kunskap man besitter
              tillsammans med de professionella myndighetsföreträdare som man
              har till sitt förfogande. Precis som Helén Pettersson sade är
              uppgiften här att se till att vi får en acceptans för djuren och
              för politiken. Det är viktigt att se detta i sitt sammanhang i
              förvaltarskapet.
            </seg>
            <seg n="afd34173">
              Det handlar om att lyssna på forskning. Det har vi också kunnat
              se i dagens debattartiklar. Det handlar om att ta till sig den
              forskning som finns och utifrån detta pröva det uppdrag som vi
              har att se hur vi får en väl fungerande långsiktig förvaltning.
              För min del ser jag med spänning fram emot Lars-Erik Liljelunds
              utredning, som kommer under 2012, för att just få ett gott och
              koncist underlag för det långsiktiga arbete som vi alla, hoppas
              jag, kommer att vilja göra i denna fråga. Tack för debatten!
            </seg>
          </u>
          <note type="speaker" n="eeed51cb">
            Anf. 75 Miljöminister ANDREAS CARLGREN (C):
          </note>
          <u who="Q496604" xml:id="i-cbdc8b4b61f244f6-3" n="7f4964be" next="i-deb9419eaa93129b-3">
            <seg n="094ee7a7">
              Fru talman! Jag vill först korrigera något som gång på gång har
              påståtts, nämligen att det skulle vara helt friska djur som skjuts.
              Det bygger på en missuppfattning. Varje fall med djur som fälldes
              förra året gällde inavlade vargar. Detta blandar man ihop med
              att de är inavlade innan skadorna visar sig, och det blandas också
              ihop med att vara alfadjur.
            </seg>
            <seg n="a69f7326">
              För att vara ense om genetiken behöver vi också genomföra verkliga
              åtgärder för att få in nya vargar. Annars är det bara lotteri
              om vi får det. Att smita undan den delen betyder i praktiken att
              man säger till människor att de får ta emot en okontrollerad vargstam
              som tillväxer okontrollerat och med inavlade vargar. Det är därför
              det här är så viktigt.
            </seg>
            <seg n="a4d6ce85">
              När det gäller det långsiktiga målet är jag övertygad om att
              vi byggt på forskarnas underlag och på det utredningsförslag som
              rovdjursutredaren kommer med nästa år kommer att kunna hitta möjligheter
              att arbeta med bred samsyn här i riksdagen. Det är det som jag
              vill uppnå.
            </seg>
            <seg n="f4db8314">
              I vargdebatten är det ofta ytterligheterna som hörs. Det är vissa
              som absolut inte vill ha några vargar alls i Sverige, och det
              är andra som slåss för att det ska finnas tusentals vargar i Sverige.
              Ingen av dessa ytterligheter kommer att få rätt. Ingen av dessa
              ytterlighetsåsikter räddar vargen.
            </seg>
            <seg n="61c981cb">
              Att rädda vargen och skapa en politik som också är förankrad
              i bygderna kan bara ske om vi samarbetar brett med människorna
              på landsbygden, med jägarna och de olika naturvårdsorganisationerna,
              liksom här i riksdagen. Efter den här debatten ser jag goda förutsättningar
              att skapa sådana breda majoriteter i fortsättningen, både i samhället
              och här i riksdagen. Det är det som jag kommer att arbeta för
              som miljöminister.
            </seg>
          </u>
          <note n="44ada26f">
            Överläggningen var härmed avslutad.
          </note>
          <note n="8669dfd9">
            3 § Justering av protokoll
          </note>
          <note n="4ef9dc5d">
            Justerades protokollen för den 1 och 2 februari.
          </note>
          <note n="7faafb21">
            4 § Meddelande om frågestund
          </note>
          <note n="cad071a0">
            Förste vice talmannen meddelade att vid frågestunden torsdagen
            den 10 februari kl. 14.00 skulle följande statsråd närvara:
          </note>
          <note n="38b4a227">
            Socialminister Göran Hägglund (KD), utrikesminister Carl Bildt
            (M), landsbygdsminister Eskil Erlandsson (C), försvarsminister
            Sten Tolgfors (M) och statsrådet Anna-Karin Hatt (C).
          </note>
          <note n="4376b16d">
            5 § Anmälan om fördröjt svar på interpellation
          </note>
          <note n="b8ca9fc8">
            Till riksdagen hade inkommit följande skrivelse:
          </note>
          <note n="ed633485">
            Interpellation 2010/11:186
          </note>
          <note n="ddc82a94">
            Interpellation 2010/11:186 Personlig assistans
          </note>
          <note n="610e4f73">
            Interpellationen kommer att besvaras fredagen den 18 februari
            2011.
          </note>
          <u who="Q496604" xml:id="i-deb9419eaa93129b-3" n="7f4964be" prev="i-cbdc8b4b61f244f6-3">
            <seg n="e1d42934">
              Skälet till dröjsmålet är redan inbokade engagemang.
            </seg>
          </u>
          <note n="73fcdf97">
            Marianne Jenryd
          </note>
          <note n="62ebcb0a">
            6 § Hänvisning av ärende till utskott
          </note>
          <note n="b16425d2">
            Föredrogs och hänvisades
          </note>
          <note n="6962eff1">
            7 § Förnyad bordläggning
          </note>
          <note n="cbea4910">
            Föredrogs och bordlades åter
          </note>
          <note n="87a1cd62">
            8 § Bordläggning
          </note>
          <note n="691d4252">
            Anmäldes och bordlades
          </note>
          <note n="35373782">
            9 § Anmälan om interpellationer
          </note>
          <note n="081caf7b">
            Anmäldes att följande interpellationer framställts
          </note>
          <note n="0292c681">
            den 7 februari
          </note>
          <note n="1cb0f44d">
            Kent Ekeroth
          </note>
          <note n="c6ec63c7">
            Gunvor G Ericson
          </note>
          <note n="a4618b1e">
            Ulla Andersson
          </note>
          <note n="df1adf7a">
            Peter Persson
          </note>
          <note n="07ac08e7">
            Interpellationerna redovisas i bilaga som fogats till riksdagens
            snabbprotokoll tisdagen den 15 februari.
          </note>
          <note n="ad969826">
            10 § Anmälan om frågor för skriftliga svar
          </note>
          <note n="0c203e02">
            Anmäldes att följande frågor för skriftliga svar framställts
          </note>
          <note n="0292c681">
            den 7 februari
          </note>
          <note n="6e59dbb9">
            Eva Sonidsson
          </note>
          <note n="c6ec63c7">
            Gunvor G Ericson
          </note>
          <note n="83f78f88">
            Peter Jeppsson
          </note>
          <note n="24ab56fd">
            den 8 februari
          </note>
          <note n="8a77e71e">
            Carina Hägg
          </note>
          <note n="65159d64">
            Annelie Enochson
          </note>
          <note n="2df15167">
            Frågorna redovisas i bilaga som fogats till riksdagens snabbprotokoll
            tisdagen den 15 februari.
          </note>
          <note n="174d4c17">
            11 § Anmälan om skriftliga svar på frågor
          </note>
          <note n="cb9640ee">
            Anmäldes att skriftliga svar på följande frågor inkommit
          </note>
          <note n="0292c681">
            den 7 februari
          </note>
          <note n="5e154f0b">
            Josefin Brink
          </note>
          <note n="8588d0a5">
            Åsa Romson
          </note>
          <note n="8094e9ac">
            Jacob Johnson
          </note>
          <note n="294e951e">
            Svaren redovisas i bilaga som fogats till riksdagens snabbprotokoll
            tisdagen den 15 februari.
          </note>
          <note n="642fee2c">
            12 § Kammaren åtskildes kl. 16.07.
          </note>
          <note n="548441ce">
            Förhandlingarna leddes
          </note>
          <note n="ae181ebc">
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
