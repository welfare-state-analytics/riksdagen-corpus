<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201011</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--10</head>
          <docDate when="2010-11-04">2010-11-04</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2010/11:10
          </note>
          <note>
            Torsdagen den 4 november
          </note>
          <note>
            Kl. 12:00 - 22:12
          </note>
          <note>
            1 § Avsägelse
          </note>
          <note>
            Tredje vice talmannen meddelade att Carina Ohlsson (S) avsagt
            sig uppdraget som suppleant i trafikutskottet.
          </note>
          <note>
            Kammaren biföll denna avsägelse.
          </note>
          <note>
            2 § Anmälan om kompletteringsval till trafikutskottet
          </note>
          <note>
            Tredje vice talmannen meddelade att Socialdemokraternas riksdagsgrupp
            på grund av uppkommen vakans anmält Monica Green som suppleant
            i trafikutskottet.
          </note>
          <note>
            Tredje vice talmannen förklarade vald till
          </note>
          <note>
            suppleant i trafikutskottet
          </note>
          <note>
            3 § Allmänpolitisk debatt (forts. från prot. 9)
          </note>
          <note>
            Sjukvård och socialpolitik
          </note>
          <note type="speaker">
            Anf. 1 PETER PERSSON (S):
          </note>
          <u xml:id="i-164cb492d7ebbb43-0" next="i-164cb492d7ebbb43-9" who="Q6043655">
            <seg>
              Fru talman! Under den allmänpolitiska debatten berör vi ett stort
              antal politikområden. Flera av dem griper in i varandra. För mig
              som socialdemokrat avgörs politiken ytterst av ett mål, att ge
              alla människor lika förutsättningar att växa och att förverkliga
              en del av sina drömmar och sina mål. En av de viktigaste sociala
              förutsättningarna är att ha ett jobb att gå till.
            </seg>
          </u>
          <u xml:id="i-164cb492d7ebbb43-1" prev="i-164cb492d7ebbb43-0" who="Q6043655">
            <seg>
              I går hörde vi statsminister Reinfeldt tala om den nuvarande
              regeringen, i minoritet, som en jobbregering. Man vann ett val
              2006, sannolikt på jobben. Nu skissar man på att vid denna mandatperiods
              utgång, efter åtta år i regeringsställning, ha en arbetslöshet
              som möjligen kommer i nivå med 2006. Jag vill kalla det ett kapitalt
              misslyckande.
            </seg>
          </u>
          <u xml:id="i-164cb492d7ebbb43-2" prev="i-164cb492d7ebbb43-0" who="Q6043655">
            <seg>
              Vad som har hänt därutöver är att man har bedrivit en aktiv politik
              som skilt människor åt. Arbetslösheten omvandlas från ett samhällsproblem
              till en enskild skuld. Sjukdomen mäts i tid. Egentligen borde
              väl Reinfeldt få Nobelpris i medicin för den innovationen, att
              du blir frisk efter ett kalenderår.
            </seg>
          </u>
          <u xml:id="i-164cb492d7ebbb43-3" prev="i-164cb492d7ebbb43-0" who="Q6043655">
            <seg>
              Fru talman! Att skilja människor åt, att skilja mellan vi och
              de, mellan oss som är friska och jobbar för stunden och de som
              är arbetslösa och de som är sjuka, är en skam för ett utvecklat
              samhälle. Det leder till sociala förhållanden som i sin förlängning
              bär på allvarliga konflikter. Ty det är oro för morgondagen, för
              framtiden, för ekonomisk försörjning och för att få delta i sociala
              sammanhang som utgör grogrunden för populism och politisk extremism.
            </seg>
          </u>
          <u xml:id="i-164cb492d7ebbb43-4" prev="i-164cb492d7ebbb43-0" who="Q6043655">
            <seg>
              Jag tror att den enda förutsättningen för att rycka undan sådant
              är att politiken styrs mot ett mål, nämligen att skaffa ett samhälle
              med jämlika levnadsförhållanden för alla människor.
            </seg>
          </u>
          <u xml:id="i-164cb492d7ebbb43-5" prev="i-164cb492d7ebbb43-0" who="Q6043655">
            <seg>
              I dag styrs politiken bort från detta. De barn som lever i miljöer
              där föräldrar är arbetslösa eller sjuka drabbas av ekonomiska
              konsekvenser, och barnfattigdom breder ut sig medan skattesänkningar
              öses över andra.
            </seg>
          </u>
          <u xml:id="i-164cb492d7ebbb43-6" prev="i-164cb492d7ebbb43-0" who="Q6043655">
            <seg>
              Kommunerna pressas av en ekonomi som nu blir tuffare efter valårets
              flotta ökningar av statsbidrag. I förlängningen blir det nedläggning
              av fritidsgårdar och mindre resurser till skolor. Och barnen får
              ta ytterligare stryk.
            </seg>
          </u>
          <u xml:id="i-164cb492d7ebbb43-7" prev="i-164cb492d7ebbb43-0" who="Q6043655">
            <seg>
              Ett samhälle som skapar segregation blir alltmer ojämlikt. Ty
              ett samhälle med ett högt mått av jämlikhet har en liten segregation.
              Och, tvärtom, en ojämlik politik, en sådan hållning i politiken,
              leder till ett högt mått av segregation.
            </seg>
          </u>
          <u xml:id="i-164cb492d7ebbb43-8" prev="i-164cb492d7ebbb43-0" who="Q6043655">
            <seg>
              Det som verkligen betyder någonting för mig som socialdemokrat
              är att ett samhälles friskhet är det mål som dess ansikte är vänt
              emot. För mig och socialdemokratin är det målet ingenting annat
              än social rättvisa. Ett samhälle som bygger på små ekonomiska
              klyftor och ger alla hyggliga förutsättningar och ett samhälle
              som ger fler möjlighet att växa och utvecklas, så som jag inledde
              med, är ett samhälle där det inte finns vi och de. I ett sådant
              samhälle finns det bara vi.
            </seg>
          </u>
          <u xml:id="i-164cb492d7ebbb43-9" prev="i-164cb492d7ebbb43-0" who="Q6043655">
            <seg>
              Jag upprepar: Den Reinfeldtska regeringen har misslyckats med
              jobbpolitiken. Det de har lyckats med är en politik som skiljer
              människor åt. Denna politik ska bekämpas under fyra år, här i
              kammaren och ute i samhället, och den måste ersättas av en annan
              politik, en politik som för människor samman, som minskar klyftor
              och som ger alla människor i vårt land en framtidstro.
            </seg>
          </u>
          <note>
            I detta anförande instämde Monica Green och Thomas Strand (båda
            S).
          </note>
          <note type="speaker">
            Anf. 2 KENNETH JOHANSSON (C) replik:
          </note>
          <u xml:id="i-164cb492d7ebbb43-10" next="i-164cb492d7ebbb43-12" who="Q5886752">
            <seg>
              Fru talman! Det var ett intressant anförande som Peter Persson
              höll. Dess ingång, att ytterst ge lika förutsättningar för alla
              människor att växa, lät som ren och genuin centerpolitik.
            </seg>
          </u>
          <u xml:id="i-164cb492d7ebbb43-11" prev="i-164cb492d7ebbb43-10" who="Q5886752">
            <seg>
              När det sedan gäller analysen av vad alliansregeringen har gjort
              eller inte har gjort skiljer sig våra åsikter definitivt åt. Vi
              har gått från en bidragspolitik till en jobbpolitik. Vi har ansträngt
              oss, och kommer att fortsätta att anstränga oss, för att se till
              att få folk i jobb. Listan över det kan göras lång.
            </seg>
          </u>
          <u xml:id="i-164cb492d7ebbb43-12" prev="i-164cb492d7ebbb43-10" who="Q5886752">
            <seg>
              Men det jag saknar i Peter Perssons anförande är någonting, bara
              någonting, om vad Peter Persson själv har som förslag och åtgärder
              för att vi ska få människor att växa.
            </seg>
          </u>
          <note type="speaker">
            Anf. 3 PETER PERSSON (S) replik:
          </note>
          <u xml:id="i-164cb492d7ebbb43-13" next="i-164cb492d7ebbb43-14" who="Q6043655">
            <seg>
              Fru talman! Tack, Kenneth Johansson! Om jag lät som en centerpartist
              var det nog som en förr i tiden. Jag tänker på det gamla fina
              Bondeförbundet som då hade en kapacitet att driva sociala rättvisefrågor.
            </seg>
          </u>
          <u xml:id="i-164cb492d7ebbb43-14" prev="i-164cb492d7ebbb43-13" who="Q6043655">
            <seg>
              Den socialdemokratiska ansatsen i politiken är känd. I stället
              för gigantiska skattesänkningar är det investeringar i jobb och
              i nödvändig infrastruktur och mer resurser till kommunsektorn,
              till byggande och till utbildning. Det är våra drivkrafter för
              att få i gång ekonomin och ge fler människor arbete och bättre
              sociala förhållanden.
            </seg>
          </u>
          <note type="speaker">
            Anf. 4 KENNETH JOHANSSON (C) replik:
          </note>
          <u xml:id="i-164cb492d7ebbb43-15" next="i-164cb492d7ebbb43-17" who="Q5886752">
            <seg>
              Fru talman! Det är bara att konstatera att det är lätt att tala
              men lite svårare att få någonting sagt.
            </seg>
          </u>
          <u xml:id="i-164cb492d7ebbb43-16" prev="i-164cb492d7ebbb43-15" who="Q5886752">
            <seg>
              Jag tycker att det krävs mycket mer av det paket av åtgärder
              som alliansregeringen har bidragit med. Kom gärna med kompletteringar!
              Kom gärna med mer! Det är oppositionens möjligheter. Dem har man
              alltid.
            </seg>
          </u>
          <u xml:id="i-164cb492d7ebbb43-17" prev="i-164cb492d7ebbb43-15" who="Q5886752">
            <seg>
              Vi satsar på företagarpolitik. Vi satsar på rehabilitering och
              korta vårdköer och har åtgärderna, men jag saknar dem i Peter
              Perssons anförande.
            </seg>
          </u>
          <note type="speaker">
            Anf. 5 PETER PERSSON (S) replik:
          </note>
          <u xml:id="i-164cb492d7ebbb43-18" next="i-164cb492d7ebbb43-19" who="Q6043655">
            <seg>
              Fru talman! Vi mäter era resultat, Kenneth Johansson, och konstaterar
              att arbetslösheten i dag är väsentligt högre än 2006, och regeringens
              ambition är att möjligen komma till 2006 års nivå vid nästa val.
            </seg>
          </u>
          <u xml:id="i-164cb492d7ebbb43-19" prev="i-164cb492d7ebbb43-18" who="Q6043655">
            <seg>
              Att kalla det något annat än ett gigantiskt misslyckande till
              priset av ökade sociala klyftor är inte med sanningen överensstämmande.
            </seg>
          </u>
          <note type="speaker">
            Anf. 6 BARBRO WESTERHOLM (FP) replik:
          </note>
          <u xml:id="i-164cb492d7ebbb43-20" next="i-164cb492d7ebbb43-22" who="Q4859755">
            <seg>
              Fru talman! Peter Persson nämnde sjukförsäkringen men nämnde
              inte hur den gamla sjukförsäkringen ställde människor utanför
              arbetsmarknaden genom att de blev sjukskrivna slentrianmässigt,
              trots att de hade arbetsförmåga.
            </seg>
          </u>
          <u xml:id="i-164cb492d7ebbb43-21" prev="i-164cb492d7ebbb43-20" who="Q4859755">
            <seg>
              Det här har vi genom den nya sjukförsäkringen ändrat på genom
              att Försäkringskassan och Arbetsförmedlingen går in tidigt för
              att människor ska få en plats på arbetsmarknaden. Sedan är jag
              den första att erkänna att en så stor reform också har en del
              problem med sig, och de problemen har vi i Folkpartiet nu kartlagt.
              Jag tror att andra allianspartier också har gjort det och att
              dessa kantigheter kommer att åtgärdas för att människor inte ska
              fara illa.
            </seg>
          </u>
          <u xml:id="i-164cb492d7ebbb43-22" prev="i-164cb492d7ebbb43-20" who="Q4859755">
            <seg>
              Hur ser Peter Persson på det gamla systemets ofullkomligheter?
            </seg>
          </u>
          <note type="speaker">
            Anf. 7 PETER PERSSON (S) replik:
          </note>
          <u xml:id="i-164cb492d7ebbb43-23" next="i-164cb492d7ebbb43-25" who="Q6043655">
            <seg>
              Fru talman! Det Barbro Westerholm bjuder på är att kasta ut människor
              ur försäkringssystemet och studsa dem mot Arbetsförmedlingen.
              En del kommer tillbaka in i sjukförsäkringen, men de flesta hamnar
              i det kommunala försörjningsstödet.
            </seg>
          </u>
          <u xml:id="i-164cb492d7ebbb43-24" prev="i-164cb492d7ebbb43-23" who="Q6043655">
            <seg>
              Det är vad ni har gjort. Av de 23 000 som utförsäkrades vid årsskiftet
              tror jag att 400 har fått jobb enligt den senaste redovisningen.
              Resten har åsamkats ett stort lidande.
            </seg>
          </u>
          <u xml:id="i-164cb492d7ebbb43-25" prev="i-164cb492d7ebbb43-23" who="Q6043655">
            <seg>
              Där är resultatet av er politik. Det är inte så att det tidigare
              var fritt val att vara sjukskriven. Jag kan hålla med om att det
              arbetades för lite med rehabilitering och framför allt med villkoren
              på arbetsplatser som slår ut människor. Men det är en blind fläck
              för Folkpartiet att se arbetsplatserna och människors sociala
              villkor.
            </seg>
          </u>
          <note type="speaker">
            Anf. 8 BARBRO WESTERHOLM (FP) replik:
          </note>
          <u xml:id="i-164cb492d7ebbb43-26" next="i-164cb492d7ebbb43-27" who="Q4859755">
            <seg>
              Fru talman! Peter Persson har tydligen inte som vi varit ute
              på försäkringskassorna och arbetsförmedlingarna och bland människor
              för att just hämta in kunskap om hur den här reformen har slagit.
              Den har slagit övervägande positivt, men jag medger att den har
              problem som vi måste åtgärda.
            </seg>
          </u>
          <u xml:id="i-164cb492d7ebbb43-27" prev="i-164cb492d7ebbb43-26" who="Q4859755">
            <seg>
              Det gör vi nu på allianssidan, och det gör vi kraftfullt.
            </seg>
          </u>
          <note type="speaker">
            Anf. 9 PETER PERSSON (S) replik:
          </note>
          <u xml:id="i-164cb492d7ebbb43-28" who="Q6043655">
            <seg>
              Fru talman! Jag har under 19 år som kommunalråd dagligen studerat
              den sociala verkligheten i den kommun jag levt i. Jag vet att
              resultaten av den politik som Barbro Westerholm är medansvarig
              för har orsakat svåra lidanden men i bara mycket ringa grad nya
              arbeten och förutsättningar, detta inte beroende på politiken
              utan på annat.
            </seg>
          </u>
          <note type="speaker">
            Anf. 10 FINN BENGTSSON (M) replik:
          </note>
          <u xml:id="i-164cb492d7ebbb43-29" next="i-164cb492d7ebbb43-31" who="Q5570168">
            <seg>
              Fru talman! Peter Persson angriper i raljerande ton statsminister
              Fredrik Reinfeldt på två punkter. Vi talar om sjukförsäkringen,
              och vi talar om bland annat de gigantiska skattesänkningarna som
              Peter Persson nämner i sitt anförande.
            </seg>
          </u>
          <u xml:id="i-164cb492d7ebbb43-30" prev="i-164cb492d7ebbb43-29" who="Q5570168">
            <seg>
              Låt mig ställa frågan till Peter Persson: Hur kan det komma sig
              att den sjukförsäkringsreform som vi har genomfört i allt väsentligt
              bygger på den analys som din partikamrat, den tidigare sjukförsäkringsministern
              Anna Hedborg, har föreslagit? Hur ser ni inom rörelsen på detta?
              Är det hon som ser problemet eller är det Peter Persson som ser
              problemet?
            </seg>
          </u>
          <u xml:id="i-164cb492d7ebbb43-31" prev="i-164cb492d7ebbb43-29" who="Q5570168">
            <seg>
              Den andra frågan handlar om de gigantiska skattesänkningarna
              som Peter Persson förfasar sig över som också benämndes som att
              överösa andra med skattesänkningar. Hur kommer det sig att ni
              inom Socialdemokraterna i allt väsentligt ställer er bakom de
              jobbskatteavdrag som vi har bidragit med? Hur går egentligen den
              retoriska och känslomässiga anstrykningen i Peter Perssons anförande
              ihop med den politik som hans parti faktiskt bedriver?
            </seg>
          </u>
          <note type="speaker">
            Anf. 11 PETER PERSSON (S) replik:
          </note>
          <u xml:id="i-164cb492d7ebbb43-32" next="i-164cb492d7ebbb43-34" who="Q6043655">
            <seg>
              Fru talman! Det är mycket väl bekant i denna kammare och i det
              omgivande samhället att socialdemokratin inte ser sjukdom i en
              tidskalender. Vi har sagt mycket tydligt att det är de enskildas
              vitt skilda förutsättningar som ska mätas och prövas. Ingen blir
              frisk efter 365 dagar.
            </seg>
          </u>
          <u xml:id="i-164cb492d7ebbb43-33" prev="i-164cb492d7ebbb43-32" who="Q6043655">
            <seg>
              Det är den tydliga skiljelinjen, för ni ser området som ett utgiftsområde
              där kostnaderna måste nedbringas. Vi ser det som en social fråga
              för att ge människor bättre förutsättningar.
            </seg>
          </u>
          <u xml:id="i-164cb492d7ebbb43-34" prev="i-164cb492d7ebbb43-32" who="Q6043655">
            <seg>
              Sedan är det så, Finn Bengtsson, att ingen opposition har möjlighet
              att i ett trollslag kunna förändra all politik om man träder in
              i majoritet, även om jag så gärna skulle önska.
            </seg>
          </u>
          <note type="speaker">
            Anf. 12 FINN BENGTSSON (M) replik:
          </note>
          <u xml:id="i-164cb492d7ebbb43-35" next="i-164cb492d7ebbb43-36" who="Q5570168">
            <seg>
              Fru talman! Svaret på det sista bör väl vara att vi har haft
              ett för högt skatteläge på arbete i det här landet, framför allt
              hos låg- och medelinkomsttagare. Det rättar vi till, och nu är
              ni ärliga och säger att det ställer ni upp på. Då tycker jag även
              att Peter Persson borde ha fört in det i sitt anförande.
            </seg>
          </u>
          <u xml:id="i-164cb492d7ebbb43-36" prev="i-164cb492d7ebbb43-35" who="Q5570168">
            <seg>
              När det gäller just tidsaspekten på sjukförsäkringen var det
              en av de saker som Anna Hedborg, Peter Perssons partikamrat, tryckte
              allra mest på. Hon sade att sjustegsprogrammet hade ett fel, nämligen
              att i de allra flesta fall stannade man på steg ett och kom aldrig
              vidare. Tidsgränser vill man alltså ha, enligt Anna Hedborg.
            </seg>
          </u>
          <note type="speaker">
            Anf. 13 PETER PERSSON (S) replik:
          </note>
          <u xml:id="i-164cb492d7ebbb43-37" next="i-164cb492d7ebbb43-38" who="Q6043655">
            <seg>
              Fru talman! Jag har inte för vana i mitt tidigare liv att dra
              in tjänstemän i debatten, utan det kan väl vi sköta politiskt.
              När man är tjänsteman har man ju ingen partibok när man skriver.
            </seg>
          </u>
          <u xml:id="i-164cb492d7ebbb43-38" prev="i-164cb492d7ebbb43-37" who="Q6043655">
            <seg>
              Våra positioner är tydligt kända. Men jag tror att ni drivs av
              ett annat värv. Det är att skambelägga sjuka och arbetslösa i
              den mer övergripande målsättningen att driva ned lönenivåerna
              i samhället. Ytterst är det detta all er politik samlas kring.
            </seg>
          </u>
          <note type="speaker">
            Anf. 14 FINN BENGTSSON (M):
          </note>
          <u xml:id="i-164cb492d7ebbb43-39" next="i-164cb492d7ebbb43-49" who="Q5570168">
            <seg>
              Fru talman! I Sverige har vi en internationellt sett ovanlig
              konstruktion med tre olika beskattningsnivåer av medborgarna som
              har bäring på vårdens finansiering. Efter att ha verkat i drygt
              30 år av mitt yrkesverksamma liv i den landstingsfokuserade svenska
              vården tillåter jag mig att tvivla på att en sådan ordning i längden
              är den bästa garantin för att gynna den nya och progressiva sjukvårdspolitik
              som Alliansen för.
            </seg>
          </u>
          <u xml:id="i-164cb492d7ebbb43-40" prev="i-164cb492d7ebbb43-39" who="Q5570168">
            <seg>
              Vi i Alliansen har under den förra mandatperioden gjort en sund,
              successiv förskjutning av makten över vården, från klåfingriga
              politikers detaljstyrande och centreringen runt kollektivets behov
              till en vård som sätter patienternas och de vårdyrkesarbetandes
              intressen i främsta rummet.
            </seg>
          </u>
          <u xml:id="i-164cb492d7ebbb43-41" prev="i-164cb492d7ebbb43-39" who="Q5570168">
            <seg>
              Detta har vi bland annat åstadkommit genom att återigen tillåta
              fri etablering av sjukvårdsutförare i primärvården efter att ett
              förbud införts mot en sådan mångfaldssträvan av den socialdemokratiska
              regeringen 1994.
            </seg>
          </u>
          <u xml:id="i-164cb492d7ebbb43-42" prev="i-164cb492d7ebbb43-39" who="Q5570168">
            <seg>
              Vårt patientfokus har också lett till att vi stärkt patienternas
              makt i hälso- och sjukvårdslagen till att man numera har ett lagligt
              stöd för den vård man faktiskt själv önskar, och vi har ökat tryggheten
              för patienterna genom att införa en helt ny och samlad patientsäkerhetslag.
            </seg>
          </u>
          <u xml:id="i-164cb492d7ebbb43-43" prev="i-164cb492d7ebbb43-39" who="Q5570168">
            <seg>
              Valfrihet i patienternas och vårdyrkesarbetarnas intressen har
              varit alliansregeringens ambition, som en kontrast till ofriheten
              genom särpräglat politikerstyre av hälso- och sjukvårdens alla
              detaljer hos De rödgröna.
            </seg>
          </u>
          <u xml:id="i-164cb492d7ebbb43-44" prev="i-164cb492d7ebbb43-39" who="Q5570168">
            <seg>
              Det är det unika mötet mellan patient och vårdgivare som ger
              äkta kvalitet i vården. Det är därför vi politiker ska sträva
              efter stöd för en vård organiserad på patientens villkor och där
              sjukvårdsyrkesutbildades professionella kompetens ges större inflytande.
              Möjligen motverkas denna strävan av den nuvarande ordningen med
              en ansvarsfördelning mellan stat och landsting som inte är optimal.
              Detta har också bäring på en trygg, långsiktig och hållbar finansiering
              av sjukvården.
            </seg>
          </u>
          <u xml:id="i-164cb492d7ebbb43-45" prev="i-164cb492d7ebbb43-39" who="Q5570168">
            <seg>
              Glädjande nog finns det ett brett parlamentariskt stöd i Sverige
              för att sjukvården ska finansieras med gemensamma medel, men vi
              har kvar ett grundläggande organisatoriskt problem som långsiktigt
              motverkar en optimal kvalitetsutveckling för svensk sjukvård.
              Detta handlar om landstingskonstruktionen. De så kallade moderna
              landstingen inrättades 1862 genom en förordning om landsting,
              och vi har i dag 21 sådana sjukvårdshuvudmän regionalt med egen
              skatteuppbörd i vårt land. Dessa regleras i kommunallagen och
              i hälso- och sjukvårdslagen, som styr verksamheten budgetmässigt
              och innehållsmässigt. Landstingen finansierar alltså till största
              delen sin verksamhet via landstingsskatten och lägger följaktligen
              huvudsakligen fram en budget för en kostnad för vård efter hur
              man regionalt valt att uttolka hälso- och sjukvårdslagens intentioner.
            </seg>
          </u>
          <u xml:id="i-164cb492d7ebbb43-46" prev="i-164cb492d7ebbb43-39" who="Q5570168">
            <seg>
              21 olika budgetar efter 21 tolkningar av hälso- och sjukvårdslagens
              intentioner beroende på politiskt styre har föga förvånande lett
              till stora geografiska skillnader i det vårdutbud och den vårdkvalitet
              som människor i dag möter runt om i vårt land. Detta är naturligtvis
              helt oacceptabelt. Problemet med den geografiskt orättvisa vården
              i vårt land kommer knappast att lösas genom att dagens 21 sjukvårdshuvudmän
              minskas ned till kanske hälften. Det är den osunda och strikta
              kopplingen mellan den regionala skatteuppbörden och budgeten för
              sjukvård som är, enligt min mening, det underliggande problemet.
              För samhället och för de enskilda medborgarna är det inte kostnaden
              för sjukvård som är intressant utan kostnaden för sjukdom.
            </seg>
          </u>
          <u xml:id="i-164cb492d7ebbb43-47" prev="i-164cb492d7ebbb43-39" who="Q5570168">
            <seg>
              När kostnaden för sjukvård inte beaktar vad alternativkostnaden
              är när sjukvårdsutbudet är för litet eller vårdkvaliteten för
              låg leder det lätt till ett inskränkt ransoneringsresonemang av
              sjukvårdspolitiker. Man sparar på kort sikt på sjukvårdsutgifter
              för att i förlängningen öka på utgifterna i ett annat system,
              nämligen sjukförsäkringen. Kostnaderna i sjukförsäkringen åligger
              staten och inte landstingen, varför det med viss förenkling kan
              ses som att ju fler personer som går från aktiva sjukvårds- och
              rehabiliteringsinsatser till passivitet i sjukförsäkringen dess
              billigare och bättre blir det just för landstingsnivån. Men att
              på detta sätt ha en organisation med egen skatteuppbörd som lite
              tillspetsat, vill jag medge, gynnas av att kostnaden för dess
              verksamhet vältras över på staten till ingen vinst men snarast
              till men för medborgaren såväl humanitärt som ekonomiskt är, fru
              talman, i längden ingen hållbar situation.
            </seg>
          </u>
          <u xml:id="i-164cb492d7ebbb43-48" prev="i-164cb492d7ebbb43-39" who="Q5570168">
            <seg>
              Det är därför med stor glädje, fru talman, jag ser fram emot
              den nytillsatta breda parlamentariska socialförsäkringsutredning
              i vars direktiv man kan läsa att det också ska göras en analys
              av hur samverkan mellan bland annat sjukvården och sjukförsäkringen
              kan optimeras i framtiden. Det är min förhoppning att vi under
              den pågående beredningen av denna utredning kommer att ta del
              av en sådan analys och även diskutera möjligheten av att göra
              viktiga justeringar av ansvarsfördelningen mellan staten och landstingen
              så att man optimerar användningen av sjukvård för att på det sättet
              också använda sjukförsäkringen på allra bästa sätt.
            </seg>
          </u>
          <u xml:id="i-164cb492d7ebbb43-49" prev="i-164cb492d7ebbb43-39" who="Q5570168">
            <seg>
              Jag välkomnar utredningens klokskap när det gäller de många olika
              inslagen i direktivet, särskilt, fru talman, det som berör en
              diskussion om samverkan mellan sjukvårdsansvar och sjukförsäkringsansvar.
            </seg>
          </u>
          <note type="speaker">
            Anf. 15 ANNA-LENA SÖRENSON (S) replik:
          </note>
          <u xml:id="i-164cb492d7ebbb43-50" next="i-164cb492d7ebbb43-51" who="Q4981914">
            <seg>
              Fru talman! Finn Bengtsson pratar om fördelningen av ansvaret
              och rollerna mellan staten och landstingen. Det här visar på den
              skillnad som finns mellan våra två partier när det gäller politikens
              möjligheter och den demokratiska påverkan på ett så viktigt område
              som hälso- och sjukvården. Vi vet att hälso- och sjukvården är
              ett av de absolut viktigaste områdena som medborgarna skattar
              högt som politikområden. Vi vet också att staten inte är den bästa
              att bedriva verksamhet. Ska vi då lägga beslutsfattandet så långt
              från medborgarna i denna viktiga fråga?
            </seg>
          </u>
          <u xml:id="i-164cb492d7ebbb43-51" prev="i-164cb492d7ebbb43-50" who="Q4981914">
            <seg>
              Staten har ett stort ansvar när det gäller att göra sjukvården
              likvärdig. Men det finns andra instrument, nämligen att kunskapsstyra,
              vilket sker i dag med hjälp av till exempel Socialstyrelsens riktlinjer
              och att ställa krav på att ansluta sig till bra kvalitetsregister.
              Jag tycker att landstingen sköter detta bra i dag.
            </seg>
          </u>
          <note type="speaker">
            Anf. 16 FINN BENGTSSON (M) replik:
          </note>
          <u xml:id="i-164cb492d7ebbb43-52" next="i-164cb492d7ebbb43-53" who="Q5570168">
            <seg>
              Fru talman! Jag får tacka Anna-Lena Sörenson för frågan. Jag
              förhåller mig till detta på det sätt jag sade i mitt anförande,
              nämligen att jag gläds åt att den breda parlamentariska utredningen
              har fått till uppgift att problematisera rollfördelningen mellan
              ansvaret för staten och landstingen när det gäller sjukvården
              och kopplingen till sjukförsäkringen. Det var det jag sade, Anna-Lena
              Sörenson.
            </seg>
          </u>
          <u xml:id="i-164cb492d7ebbb43-53" prev="i-164cb492d7ebbb43-52" who="Q5570168">
            <seg>
              Det här är något som även Socialdemokraterna får ta del av i
              utredningen. Jag ser med stor tillförsikt fram emot att vi äntligen
              kan få en diskussion i stället för att ha en positionering där
              landstingen är bra eller dåliga och staten är bra eller dålig
              och fundera över det egentliga problemet. Man kan inte titta isolerat
              på kostnaden för sjukvård, utan man måste titta på hela kostnaden
              för sjukdom. Det är därför en jämförelse av hur utgiftsfördelningen
              sker mellan insatser för vården och insatser för sjukförsäkringen
              är så välkommen. Det är också inskrivet i direktiven. Jag ser
              fram emot att diskussionen kommer att ske löpande under mandatperioden.
              Vi får återkomma till detta.
            </seg>
          </u>
          <note type="speaker">
            Anf. 17 ANNA-LENA SÖRENSON (S) replik:
          </note>
          <u xml:id="i-164cb492d7ebbb43-54" next="i-164cb492d7ebbb43-56" who="Q4981914">
            <seg>
              Fru talman! Det är naturligtvis klokt att koppla ihop sjukförsäkringsutgifterna
              och sjukvården, men vi har fortfarande stora problem att lösa
              när det gäller likvärdighet och att få en bra hälso- och sjukvård
              som styr mer på hälsa än på sjukvård.
            </seg>
          </u>
          <u xml:id="i-164cb492d7ebbb43-55" prev="i-164cb492d7ebbb43-54" who="Q4981914">
            <seg>
              Vi löser inte problemen eftersom de största sjukvårdskonsumenterna
              inte befinner sig i en sjukvårdsförsäkring. Det är de äldre och
              barnen som bär de tunga kostnaderna i sjukvården i dag.
            </seg>
          </u>
          <u xml:id="i-164cb492d7ebbb43-56" prev="i-164cb492d7ebbb43-54" who="Q4981914">
            <seg>
              Om vi har ett lokalt perspektiv och utgår från de behov och förutsättningar
              som finns i regionerna kommer vi längre.
            </seg>
          </u>
          <note type="speaker">
            Anf. 18 FINN BENGTSSON (M) replik:
          </note>
          <u xml:id="i-164cb492d7ebbb43-57" next="i-164cb492d7ebbb43-58" who="Q5570168">
            <seg>
              Fru talman! Min analys utgår från att utredningen har fått detta
              uppdrag, vilket jag välkomnar. Jag hoppas att även Anna-Lena Sörenson
              gör det.
            </seg>
          </u>
          <u xml:id="i-164cb492d7ebbb43-58" prev="i-164cb492d7ebbb43-57" who="Q5570168">
            <seg>
              Det viktiga att poängtera är att de moderna landstingen har en
              historik tillbaka till 1862. Man kan fundera lite över varför
              vi fortsatt i dag har en geografiskt ojämlik vård. Någonstans
              måste det finnas ett problem i organisationen. Det är det som
              utredningen kommer att fokusera på och analysera.
            </seg>
          </u>
          <note type="speaker">
            Anf. 19 CHRISTER WINBÄCK (FP):
          </note>
          <u xml:id="i-164cb492d7ebbb43-59" next="i-164cb492d7ebbb43-76" who="Q5109205">
            <seg>
              Fru talman! En av Folkpartiets och mina hjärtefrågor är det glömda
              Sverige. Det handlar om grupper som samhället ofta sviker, antingen
              genom uteblivna insatser eller genom otillräckliga åtgärder. En
              av dessa grupper som borde beröra oss mer är de av oss som har
              en funktionsnedsättning. Det är en situation som gör vardagen
              besvärlig, komplicerad, krånglig och mödosam.
            </seg>
          </u>
          <u xml:id="i-164cb492d7ebbb43-60" prev="i-164cb492d7ebbb43-59" who="Q5109205">
            <seg>
              När jag var ung och aktiv i handikapprörelsen sade vi ofta att
              man inte är mer funktionshindrad än vad samhället gör en till.
              Vår lagstiftning syftar till att en person med behov av hjälp
              ska få det för att kunna delta i samhällslivet på mer jämlika
              villkor. Tyvärr brister det stödet i ett stort antal situationer.
            </seg>
          </u>
          <u xml:id="i-164cb492d7ebbb43-61" prev="i-164cb492d7ebbb43-59" who="Q5109205">
            <seg>
              För de allra flesta av oss är det inget större konststycke att
              ta sig härifrån och till en annan plats i staden eller till och
              med utanför den. Men för en person som behöver färdtjänst är det
              ofta en början till ett ibland omfattande planerande, många gånger
              långt i förväg, för att få en fungerande resa med frågor om var,
              hur och varför och ett stort regelverk som omfattar denna tjänst.
            </seg>
          </u>
          <u xml:id="i-164cb492d7ebbb43-62" prev="i-164cb492d7ebbb43-59" who="Q5109205">
            <seg>
              För tio år sedan i år antog denna kammare den nationella handlingsplanen
              för handikappolitiken med underrubriken Från patient till medborgare.
              I den sägs att enkelt avhjälpta hinder i Sverige ska vara eliminerade
              vid utgången av år 2010 i lokaler dit allmänheten har tillträde
              och på allmänna platser.
            </seg>
          </u>
          <u xml:id="i-164cb492d7ebbb43-63" prev="i-164cb492d7ebbb43-59" who="Q5109205">
            <seg>
              Det återstår mycket arbete om målet ska nås. Det konstaterade
              landets länsstyrelser i en rapport till regeringen för en tid
              sedan. Många insatser har gjorts under 2008 och 2009, men arbetet
              går långsamt. Av 190 svarande var det bara 68 kommuner som hade
              kommit halvvägs.
            </seg>
          </u>
          <u xml:id="i-164cb492d7ebbb43-64" prev="i-164cb492d7ebbb43-59" who="Q5109205">
            <seg>
              Jag gläder mig åt att minister Maria Larsson i en debattartikel
              i början av året på ett tydligt sätt fastslog att tillgänglighet
              får aldrig betraktas som ett särintresse utan ska ses som ett
              allmänintresse. Jag ser fram emot denna regerings fortsatta åtgärder
              inom detta viktiga område.
            </seg>
          </u>
          <u xml:id="i-164cb492d7ebbb43-65" prev="i-164cb492d7ebbb43-59" who="Q5109205">
            <seg>
              Fru talman! Mobbning, trakasserier och utfrysning är vardag på
              många arbetsplatser i dag. Det är arbetsmiljöproblem som till
              slut leder till sjukskrivning, ofta mycket lång. För den enskilde
              är mobbningen alltid en tragedi. Mobbning förekommer när respekten
              för människors rätt till personlig integritet glider över i icke
              etiska handlingar.
            </seg>
          </u>
          <u xml:id="i-164cb492d7ebbb43-66" prev="i-164cb492d7ebbb43-59" who="Q5109205">
            <seg>
              Kännetecken på mobbning och psykiskt våld är övergrepp som är
              systematiska när det föreligger ett övertag i makt mellan utövare
              och offer och pågår under långa tider och när händelserna upplevs
              negativt av offret. I en stor del av mobbningsfallen är det arbetskamrater
              på samma nivå som mobbar någon annan anställd. Men det är också
              vanligt med chefer som mobbar någon eller några av sina anställda.
            </seg>
          </u>
          <u xml:id="i-164cb492d7ebbb43-67" prev="i-164cb492d7ebbb43-59" who="Q5109205">
            <seg>
              I Sverige har man årligen kunnat konstatera uppemot 300 självmord
              där offret har en mobbningsbakgrund. Problemet är att få vågar
              ta tag i problemen. Mobbning innebär en stor förlust för den enskilde
              och dennes familj med avseende på livskvalitet, hälsa och ekonomi.
              Skilsmässa, missbruksproblem och social utslagning kan också bli
              följden av mobbningen.
            </seg>
          </u>
          <u xml:id="i-164cb492d7ebbb43-68" prev="i-164cb492d7ebbb43-59" who="Q5109205">
            <seg>
              För denna mycket stora grupp har hittills mycket lite hjälp funnits
              att få. Engagemang och stöd från arbetsgivare, fackliga organisationer
              och samhället i övrigt är många gånger mycket lågt.
            </seg>
          </u>
          <u xml:id="i-164cb492d7ebbb43-69" prev="i-164cb492d7ebbb43-59" who="Q5109205">
            <seg>
              Åtgärder mot mobbning är en angelägenhet för hela samhället.
              Jag har tidigare i denna kammare efterlyst en handlingsplan för
              att stödja och stärka arbetet mot vuxenmobbning. Nu har regeringen
              i skrivelsen 2009/10:248 lagt fram en förnyad arbetsmiljöpolitik
              med en nationell handlingsplan där den psykosociala arbetsmiljön
              ingår. Här har ledarskapsfrågor och arbetsorganisation stor betydelse
              men också hur vi på en arbetsplats förhåller oss till varandra,
              där frågor om mobbning, trakasserier, hot och våld ingår. Insatser
              när det gäller synliggörande, medvetenhet och kunskap, där ledare
              och chefer ska ha god kunskap, är ett prioriterat område i handlingsplanen.
            </seg>
          </u>
          <u xml:id="i-164cb492d7ebbb43-70" prev="i-164cb492d7ebbb43-59" who="Q5109205">
            <seg>
              Fru talman! Det är på tiden att vi uppmärksammar denna glömda
              grupp som utsätts för diskriminerande särbehandling. Låt oss hoppas
              att den får en än mer framträdande roll framöver.
            </seg>
          </u>
          <u xml:id="i-164cb492d7ebbb43-71" prev="i-164cb492d7ebbb43-59" who="Q5109205">
            <seg>
              Fru talman! Jämställdhet, miljö, demokrati och mänskliga rättigheter
              är begrepp som i dag genomsyrar den allmänna politiska debatten.
              Jag personligen anser att det nu är på tiden att även frågor kring
              människors önskan om hur de vill leva tillsammans får samma utrymme.
            </seg>
          </u>
          <u xml:id="i-164cb492d7ebbb43-72" prev="i-164cb492d7ebbb43-59" who="Q5109205">
            <seg>
              Min och Folkpartiets ideologi utgår från principen om varje människas
              frihet och lika värde oavsett hudfärg, kön, sexuell läggning,
              språk etcetera. Trots att detta för oss här i dag är en självklarhet
              vet vi att det i verkligheten sker kränkningar av mänskliga rättigheter
              varje dag om man lever utanför gamla normer och regelverk.
            </seg>
          </u>
          <u xml:id="i-164cb492d7ebbb43-73" prev="i-164cb492d7ebbb43-59" who="Q5109205">
            <seg>
              Politikens roll är inte att bestämma hur du och jag ska leva
              våra liv utan att riva hinder och skapa förutsättningar så att
              vi kan leva som vi vill.
            </seg>
          </u>
          <u xml:id="i-164cb492d7ebbb43-74" prev="i-164cb492d7ebbb43-59" who="Q5109205">
            <seg>
              Kärleken har inga nivåer och kan inte dömas som rätt eller fel.
              I dag finns förhållanden av många olika slag, där både samkönade
              och flersamma förhållanden fortfarande ses som udda företeelser.
            </seg>
          </u>
          <u xml:id="i-164cb492d7ebbb43-75" prev="i-164cb492d7ebbb43-59" who="Q5109205">
            <seg>
              Vi har kommit en liten bit på väg men har mycket långt kvar.
              Vi måste ha en betydligt vidare idédebatt i samhället kring dessa
              frågor där respekten för olikheten formas. Det är skrämmande och
              oacceptabelt att det fortfarande finns så mycket fördomar och
              hat kring frågor om sexuell läggning och alternativa familjebildningar.
            </seg>
          </u>
          <u xml:id="i-164cb492d7ebbb43-76" prev="i-164cb492d7ebbb43-59" who="Q5109205">
            <seg>
              Hets- och hatbrott är några av de viktigaste frågor som vi som
              politiker har att fortsätta arbeta med.
            </seg>
          </u>
          <note type="speaker">
            Anf. 20 KENNETH JOHANSSON (C):
          </note>
          <u xml:id="i-164cb492d7ebbb43-77" next="i-164cb492d7ebbb43-90" who="Q5886752">
            <seg>
              Fru talman! Vi står nu inför en ny mandatperiod, med nya möjligheter
              och nya utmaningar, inte minst på hälso- och sjukvårdens stora
              och viktiga områden.
            </seg>
          </u>
          <u xml:id="i-164cb492d7ebbb43-78" prev="i-164cb492d7ebbb43-77" who="Q5886752">
            <seg>
              Tack och lov att svenska folket i valet gav sitt godkännande
              till alliansregeringens politik även på vårdens områden, så att
              vi nu kan fortsätta vårt förnyelsearbete och inte minst vårda
              och utveckla viktiga beslutade och genomförda reformer av betydelse
              för de många människorna.
            </seg>
          </u>
          <u xml:id="i-164cb492d7ebbb43-79" prev="i-164cb492d7ebbb43-77" who="Q5886752">
            <seg>
              Grunden är arbetslinjen att människor ska ha ett jobb att gå
              till som ger inkomster till såväl enskild som samhälle och som
              främjar hälsan samt företagande som ger tillväxt och välfärd och
              en ekonomisk politik som ger möjligheter till de mångmiljardsatsningar
              som görs till kommuner och landsting, som fortfarande är viktiga
              välfärdsproducenter. Allt hänger ihop den insikten har Centerpartiet
              och Alliansen men tyvärr inte alltid oppositionen.
            </seg>
          </u>
          <u xml:id="i-164cb492d7ebbb43-80" prev="i-164cb492d7ebbb43-77" who="Q5886752">
            <seg>
              En annan viktig utgångspunkt är den solidariskt finansierade
              vården och omsorgen, som ska ges efter vars och ens unika behov,
              vilket vi nog brett är överens om. Centerpartiet och Alliansen
              ser dessutom stora fördelar med och vill främja en mångfald av
              vårdgivare. Här är tyvärr inte alltid samsynen med oppositionen
              lika god.
            </seg>
          </u>
          <u xml:id="i-164cb492d7ebbb43-81" prev="i-164cb492d7ebbb43-77" who="Q5886752">
            <seg>
              Fru talman! Alliansregeringen har verkligen genomfört eller påbörjat
              ett stort antal reformer på hälso- och sjukvårdens områden.
            </seg>
          </u>
          <u xml:id="i-164cb492d7ebbb43-82" prev="i-164cb492d7ebbb43-77" who="Q5886752">
            <seg>
              Härtill kommer utvecklingsjobb om ersättningssystem och SBU:s
              utvärdering av metoder, som är viktiga områden.
            </seg>
          </u>
          <u xml:id="i-164cb492d7ebbb43-83" prev="i-164cb492d7ebbb43-77" who="Q5886752">
            <seg>
              Fru talman! Så här långt är det utmärkt, och detta ska vi vara
              stolta över, vårda och utveckla.
            </seg>
          </u>
          <u xml:id="i-164cb492d7ebbb43-84" prev="i-164cb492d7ebbb43-77" who="Q5886752">
            <seg>
              Men vi i Alliansen vill mer vi ser behoven. Vi har ingen jämlik
              vård, vi har hälsoklyftor och vårdköer, vi har brister i bemötandet
              och vi jobbar alldeles för lite med prevention och hälsofrämjande
              insatser. Äldresjukvården behöver förbättras. Vi kan fortsätta
              att räkna upp områden där vi behöver bli bättre och där vi vill
              bli bättre.
            </seg>
          </u>
          <u xml:id="i-164cb492d7ebbb43-85" prev="i-164cb492d7ebbb43-77" who="Q5886752">
            <seg>
              Förbättringar sker hela tiden. Vi har stora utmaningar att ta
              tag i, och det är vi också beredda att göra.
            </seg>
          </u>
          <u xml:id="i-164cb492d7ebbb43-86" prev="i-164cb492d7ebbb43-77" who="Q5886752">
            <seg>
              I regeringsförklaringen, som Centerpartiet självfallet står bakom,
              lyfter vi särskilt fram betydelsen av en rättvis och jämlik sjukvård.
              En patientlag ska införas, liksom att en storsatsning på patientsäkerheten
              ska göras. Tillgängligheten till vården ska förbättras ytterligare
              genom bland annat skärpt vårdgaranti. Äldresjukvården och vården
              i livets slutskede är särskilt prioriterade områden, liksom psykiatrin.
              En tandvårdssatsning för dem med de största behoven är aviserad
              för mandatperioden.
            </seg>
          </u>
          <u xml:id="i-164cb492d7ebbb43-87" prev="i-164cb492d7ebbb43-77" who="Q5886752">
            <seg>
              Vi ska släppa loss entreprenörskapet i vården och omsorgen och
              ge den enskilda människan, patienten, servicemottagaren, mer makt
              och ökade möjligheter att påverka och vara delaktig.
            </seg>
          </u>
          <u xml:id="i-164cb492d7ebbb43-88" prev="i-164cb492d7ebbb43-77" who="Q5886752">
            <seg>
              Välfärdsutmaningarna klaras bäst genom en regering som har ordning
              på ekonomin och folket i jobb, en regering som satsar på utbildning
              och teknik och är beredd att fortsätta förnya välfärden utifrån
              den enskilda människans unika behov och möjligheter.
            </seg>
          </u>
          <u xml:id="i-164cb492d7ebbb43-89" prev="i-164cb492d7ebbb43-77" who="Q5886752">
            <seg>
              Jag tänker som socialutskottets ordförande medverka till så breda
              uppgörelser som möjligt men kommer också tydligt att stå för valfrihets-,
              entreprenörs- och mångfaldsfrågor, där ideologiska skillnader
              i synsätt finns.
            </seg>
          </u>
          <u xml:id="i-164cb492d7ebbb43-90" prev="i-164cb492d7ebbb43-77" who="Q5886752">
            <seg>
              Väl mött i debatten!
            </seg>
          </u>
          <note type="speaker">
            Anf. 21 ANNA-LENA SÖRENSON (S) replik:
          </note>
          <u xml:id="i-164cb492d7ebbb43-91" next="i-164cb492d7ebbb43-93" who="Q4981914">
            <seg>
              Fru talman! Kenneth Johansson lyfte fram en rad områden där det
              finns stor överensstämmelse. En solidariskt finansierad hälso-
              och sjukvård som ges efter behov tog Kenneth Johansson fram bland
              annat, och det är viktigt.
            </seg>
          </u>
          <u xml:id="i-164cb492d7ebbb43-92" prev="i-164cb492d7ebbb43-91" who="Q4981914">
            <seg>
              Men samtidigt vet vi och det sade Kenneth Johansson också att
              det finns väldigt många utmaningar. Vi vet att det är svårt när
              det gäller att sjukvården ska ges efter behov det stämmer inte
              alla gånger. Vi vet också att det är en stor brist på likvärdighet,
              inte bara geografiskt utan också mellan olika samhällsklasser.
              Vi vet dessutom att det finns stor orättvisa när det gäller hälsostatus
              men också tillgången till vård.
            </seg>
          </u>
          <u xml:id="i-164cb492d7ebbb43-93" prev="i-164cb492d7ebbb43-91" who="Q4981914">
            <seg>
              Då är min fråga till Kenneth Johansson: Finns det flera verktyg
              än bara valfrihet och mångfald, som man kallar entreprenörskap?
              Finns det andra politiska verktyg att ta till? Jag tror inte och
              det tror jag inte heller att mitt parti tycker att det bara är
              marknadslösningar som ska vara lösningar på de här problemen.
            </seg>
          </u>
          <note type="speaker">
            Anf. 22 KENNETH JOHANSSON (C) replik:
          </note>
          <u xml:id="i-164cb492d7ebbb43-94" next="i-164cb492d7ebbb43-95" who="Q5886752">
            <seg>
              Fru talman! Svaret till Anna-Lena Sörenson är att det finns behov
              av en lång rad, ett helt batteri, av åtgärder för att vi ska nå
              en jämlik sjukvård, för att vi ska kunna omsätta i praktiken de
              fina honnörsord som finns i hälso- och sjukvårdslagen om vård
              på lika villkor i hela landet. Det krävs inte bara en utan många
              åtgärder, men det krävs åtgärder som harmonierar med varandra.
            </seg>
          </u>
          <u xml:id="i-164cb492d7ebbb43-95" prev="i-164cb492d7ebbb43-94" who="Q5886752">
            <seg>
              Det definitivt övergripande för hälsan är arbete och utbildning.
              Sedan finns det en lång rad åtgärder som aviseras i regeringsförklaringen
              men också sådana som kommer under mandatperioden där vi använder
              oss av metoden att följa upp vårdens resultat på ett bättre sätt
              med öppna jämförelser. Vi ska ta in kvalitets- och jämlikhetsvärden.
              Vi får på det viset underlag för landsting och regioner att ta
              med jämlikhetsaspekter i sina beslut.
            </seg>
          </u>
          <note type="speaker">
            Anf. 23 ANNA-LENA SÖRENSON (S) replik:
          </note>
          <u xml:id="i-164cb492d7ebbb43-96" next="i-164cb492d7ebbb43-97" who="Q4981914">
            <seg>
              Fru talman! Det låter gott och klokt, och jag ser fram emot ett,
              som jag tror, gott samarbete i de här frågorna. Men jag tror ändå
              att det finns stora skillnader mellan oss.
            </seg>
          </u>
          <u xml:id="i-164cb492d7ebbb43-97" prev="i-164cb492d7ebbb43-96" who="Q4981914">
            <seg>
              Jag tar fasta på det Kenneth Johansson sade tidigare, att ni
              ska förvalta och vårda de reformer som ni har genomfört. Vad jag
              saknar är att alliansregeringen och olika borgerliga styren ute
              i landet tillvaratar politikens möjligheter när det gäller att
              faktiskt få en jämlik vård som ges efter behov.
            </seg>
          </u>
          <note type="speaker">
            Anf. 24 KENNETH JOHANSSON (C) replik:
          </note>
          <u xml:id="i-164cb492d7ebbb43-98" next="i-164cb492d7ebbb43-99" who="Q5886752">
            <seg>
              Fru talman! Det övergripande målet är vi sannolikt överens om.
              Vi ska ha en jämlik vård. Jag tror också att vi är överens om
              att det finns saker att göra för att vi ska nå dit.
            </seg>
          </u>
          <u xml:id="i-164cb492d7ebbb43-99" prev="i-164cb492d7ebbb43-98" who="Q5886752">
            <seg>
              Det är alliansregeringens absoluta ambition att fortsätta jag
              betonar fortsätta det arbete som vi har inlett för att det också
              ska bli resultat. Att ha folk i ett innanförskap, att man känner
              sig delaktig och betydelsefull och att man har möjlighet till
              utbildning är steg ett. Steg två är att ge redskap och underlag
              så att vi kan nå dit i vardagen.
            </seg>
          </u>
          <note type="speaker">
            Anf. 25 MIA SYDOW MÖLLEBY (V):
          </note>
          <u xml:id="i-164cb492d7ebbb43-100" next="i-164cb492d7ebbb43-117" who="Q4981668">
            <seg>
              Fru talman! Sverige har gjort sig känt för att ha ett väl fungerande
              hälso- och sjukvårdssystem, även om det förstås finns saker att
              utveckla vidare, som vi just hörde. Det är ett effektivt system,
              det håller en mycket hög medicinsk standard och det ställer inte
              folk utanför. Det har varit gemensamt finansierat och organiserat
              och har prioriterat dem som har störst behov.
            </seg>
          </u>
          <u xml:id="i-164cb492d7ebbb43-101" prev="i-164cb492d7ebbb43-100" who="Q4981668">
            <seg>
              De senaste åren har vi sett att utvecklingen har gått åt ett
              annat håll.
            </seg>
          </u>
          <u xml:id="i-164cb492d7ebbb43-102" prev="i-164cb492d7ebbb43-100" who="Q4981668">
            <seg>
              I går var det partiledardebatt här i kammaren. I ett replikskifte
              med Mona Sahlin sade Maud Olofsson att regeringens reformer inom
              vård- och omsorgsområdet är bra, bland annat därför att de öppnar
              upp för kvinnors företagande. Näringsministern ser tydligen vården
              som en bransch och som en marknad vilken som helst. Vi i Vänsterpartiet
              delar inte den synen. För oss handlar den gemensamma välfärden
              inte om näringspolitik. För oss handlar den gemensamma välfärden
              om jämlikhet och solidaritet, om att vi tar ett gemensamt ansvar
              för de mest behövande, för barnen, för de gamla och för de sjuka.
            </seg>
          </u>
          <u xml:id="i-164cb492d7ebbb43-103" prev="i-164cb492d7ebbb43-100" who="Q4981668">
            <seg>
              Vår uppfattning är att skattemedlen ska användas till det de
              är avsedda för, inte till ekonomiska vinster i enskilda bolag.
              Vi vill ha ut andra vinster av vården och omsorgen, vinster i
              form av ökad hälsa, vinster i form av minskat lidande och vinster
              i form av trygghet för alla medborgare. Vi vet alla att vi förr
              eller senare kommer att bli beroende av en väl fungerande vård
              och omsorg.
            </seg>
          </u>
          <u xml:id="i-164cb492d7ebbb43-104" prev="i-164cb492d7ebbb43-100" who="Q4981668">
            <seg>
              När vården och omsorgen privatiseras uppstår många problem, och
              jag kommer att här belysa några av dem.
            </seg>
          </u>
          <u xml:id="i-164cb492d7ebbb43-105" prev="i-164cb492d7ebbb43-100" who="Q4981668">
            <seg>
              När vinsten blir drivkraften kommer patienternas behov i andra
              hand. Beroende på hur ersättningssystemen utformas kommer vården
              att förändras. Om ersättningssystemen i vården bygger på antalet
              besök kommer snabba, enkla besök att prioriteras före besök som
              tar längre tid. Bland annat äldre multisjuka, personer som behöver
              tolkhjälp och personer med funktionsnedsättning riskerar att prioriteras
              bort när det är lönsammare att behandla nästan friska patienter
              framför dem som har de stora behoven. I Stockholm har det blivit
              väldigt tydligt att snabba läkarbesök prioriteras före vård av
              svårt sjuka personer.
            </seg>
          </u>
          <u xml:id="i-164cb492d7ebbb43-106" prev="i-164cb492d7ebbb43-100" who="Q4981668">
            <seg>
              Svensk sjukvård har varit uppbyggd på att de med störst behov
              ska prioriteras högst. Riksdagen har lagt fast en prioriteringsordning
              där detta är väldigt tydligt.
            </seg>
          </u>
          <u xml:id="i-164cb492d7ebbb43-107" prev="i-164cb492d7ebbb43-100" who="Q4981668">
            <seg>
              Den fria etableringsrätt inom primärvården som genomfördes under
              förra mandatperioden verkar i rakt motsatt riktning. Företagen
              har frihet att etablera sig där de anser att de har störst möjlighet
              att tjäna pengar, inte där de största behoven finns.
            </seg>
          </u>
          <u xml:id="i-164cb492d7ebbb43-108" prev="i-164cb492d7ebbb43-100" who="Q4981668">
            <seg>
              Regeringen vill gå vidare och införa fri etableringsrätt för
              alla specialistläkare och sjukgymnaster, det vill säga den läkare
              eller sjukgymnast som vill kan starta ett företag där man vill,
              och landstingens uppgift blir att betala. Förutom att behoven
              kommer i andra hand är det dessutom oekonomiskt och irrationellt.
            </seg>
          </u>
          <u xml:id="i-164cb492d7ebbb43-109" prev="i-164cb492d7ebbb43-100" who="Q4981668">
            <seg>
              I internationella jämförelser är svensk sjukvård mycket effektiv,
              det vill säga billig i förhållande till de goda resultaten. Det
              beror bland annat på det sammanhållna systemet och att de pengar
              som avsatts för vård och omsorg av tradition har använts till
              just det och inte till aktievinster.
            </seg>
          </u>
          <u xml:id="i-164cb492d7ebbb43-110" prev="i-164cb492d7ebbb43-100" who="Q4981668">
            <seg>
              Alla bolag måste gå med vinst, och det gäller förstås även de
              offentligt finansierade bolagen. När en allt större del av vården
              utförs av privata bolag blir det alltså mindre pengar kvar totalt
              till vården, samtidigt som det snarare skulle krävas mer resurser
              när fler blir gamla och möjligheterna att behandla svåra sjukdomar
              ökar.
            </seg>
          </u>
          <u xml:id="i-164cb492d7ebbb43-111" prev="i-164cb492d7ebbb43-100" who="Q4981668">
            <seg>
              Parallellt med detta lyfts allt oftare fram frågan om vad den
              offentliga vården egentligen ska utföra och vilka delar av vården
              som ska läggas över på så kallad egenvård och bekostas av patienten
              själv.
            </seg>
          </u>
          <u xml:id="i-164cb492d7ebbb43-112" prev="i-164cb492d7ebbb43-100" who="Q4981668">
            <seg>
              Det här kommer att leda till att vården urholkas och att de som
              har råd skaffar sig egna försäkringar. Det känns inte alltför
              långsökt att tänka sig att de som betalar mycket i skatt kommer
              att ifrågasätta det när det offentliga sedan inte kan ge den vård
              som förväntas. Poängen med det svenska systemet har varit att
              alla bidrar med skatt efter bärkraft och att vården är tillgänglig
              för alla utifrån behoven. Nu riskerar det att raseras i rask takt.
            </seg>
          </u>
          <u xml:id="i-164cb492d7ebbb43-113" prev="i-164cb492d7ebbb43-100" who="Q4981668">
            <seg>
              En annan viktig grund för den svenska välfärden har varit att
              den är öppen, att den kan granskas och att de anställda har meddelarskydd
              och möjlighet att slå larm om det inte fungerar som det ska. På
              det sättet har den offentliga vården ett inbyggt kontrollsystem
              som gör att missförhållanden upptäcks och att kvaliteten kan öka.
            </seg>
          </u>
          <u xml:id="i-164cb492d7ebbb43-114" prev="i-164cb492d7ebbb43-100" who="Q4981668">
            <seg>
              När offentlig verksamhet går över i privat ägo förbyts det ansvar
              som finns gentemot invånarna och patienterna till ett ansvar att
              vara lojal mot företaget. Meddelarfrihet existerar inte.
            </seg>
          </u>
          <u xml:id="i-164cb492d7ebbb43-115" prev="i-164cb492d7ebbb43-100" who="Q4981668">
            <seg>
              Jag har belyst några av de problem som vi ser med att förvandla
              den gemensamma sektorn till en bransch och att lämna över så grundläggande
              behov som vård och omsorg till marknadskrafterna att hantera.
            </seg>
          </u>
          <u xml:id="i-164cb492d7ebbb43-116" prev="i-164cb492d7ebbb43-100" who="Q4981668">
            <seg>
              Regeringen verkar inte se några problem alls utan fortsätter
              i allt snabbare takt med att kommersialisera våra mest grundläggande
              mänskliga behov och rättigheter.
            </seg>
          </u>
          <u xml:id="i-164cb492d7ebbb43-117" prev="i-164cb492d7ebbb43-100" who="Q4981668">
            <seg>
              Vänsterpartiet vill ha en solidarisk och jämlik hälso- och sjukvård
              som utgår från människors behov. Vi vill därför se en lagstiftning
              som skyddar vården från vinstintressen!
            </seg>
          </u>
          <note>
            I detta anförande instämde Sara Karlsson (S).
          </note>
          <note type="speaker">
            Anf. 26 KENNETH JOHANSSON (C) replik:
          </note>
          <u xml:id="i-164cb492d7ebbb43-118" next="i-164cb492d7ebbb43-119" who="Q5886752">
            <seg>
              Fru talman! I mitt anförande framhöll jag att det är viktigt
              med en solidariskt finansierad vård och omsorg och att det inte
              är plånboken som ska avgöra utan de enskildas behov. Men för att
              få ut en effektiv vård till patienterna är det viktigt att vi
              låter flera vara med och producera den vården.
            </seg>
          </u>
          <u xml:id="i-164cb492d7ebbb43-119" prev="i-164cb492d7ebbb43-118" who="Q5886752">
            <seg>
              Mia Sydow Mölleby säger att Maud Olofsson har sagt någonting
              galet, nämligen att man ska öppna upp för kvinnors företagande.
              Min fråga är: Varför är det galet? Varför är det galet att vi
              har en politik som ger idéburna, kooperativa, sociala och privata
              företag möjligheter om de har kvalitet och pris som fungerar att
              få vara med på en marknad? Varför ska inte kvinnor ha rätt att
              starta eget, välja vårdgivare eller driva verksamhet som går med
              vinst?
            </seg>
          </u>
          <note type="speaker">
            Anf. 27 MIA SYDOW MÖLLEBY (V) replik:
          </note>
          <u xml:id="i-164cb492d7ebbb43-120" next="i-164cb492d7ebbb43-123" who="Q4981668">
            <seg>
              Fru talman! Kenneth Johansson började med att prata om att man
              ska ha en effektiv vård, och det är just det som det svenska systemet
              har givit. Vi har haft en extremt effektiv vård i Sverige som
              har varit gemensamt organiserad och utförd.
            </seg>
          </u>
          <u xml:id="i-164cb492d7ebbb43-121" prev="i-164cb492d7ebbb43-120" who="Q4981668">
            <seg>
              Det finns många länder som har helt andra system. USA brukar
              lyftas fram, men det behöver man ju inte tjata om jämt. Belgien
              har ett system med många olika privata utförare, också många stiftelser.
              Där har man en helt annan effektivitet i sin verksamhet.
            </seg>
          </u>
          <u xml:id="i-164cb492d7ebbb43-122" prev="i-164cb492d7ebbb43-120" who="Q4981668">
            <seg>
              En poäng med att ha ett sammanhållet system är att det finns
              en vinst med att kunna flytta inom ett system. Det är något som
              de privata branscherna brukar använda sig av. Man köper upp och
              gör sig större och större, därför att man också kan göra effektivitetsvinster,
              rationalisera i administration och så. Det gäller förstås även
              den gemensamma vården.
            </seg>
          </u>
          <u xml:id="i-164cb492d7ebbb43-123" prev="i-164cb492d7ebbb43-120" who="Q4981668">
            <seg>
              Kvinnors företagande har jag ingenting emot, men jag förstår
              inte varför vi ska sälja ut den gemensamma välfärden.
            </seg>
          </u>
          <note type="speaker">
            Anf. 28 KENNETH JOHANSSON (C) replik:
          </note>
          <u xml:id="i-164cb492d7ebbb43-124" next="i-164cb492d7ebbb43-125" who="Q5886752">
            <seg>
              Fru talman! Vi kan ha olika uppfattningar om ifall vi har en
              extremt effektiv vård i Sverige. Jag påstår att vi har mycket
              kvar att göra för att effektivisera och ge bra underlag, så att
              landsting och regioner kan driva vården ännu mer effektivt. Ett
              sådant underlag är att ge möjligheter att utforma den efter de
              lokala behov som finns. Då ska man inte ha så mycket nej-, stopp-,
              fy- och usch-lagar, utan då ska man skapa möjligheter.
            </seg>
          </u>
          <u xml:id="i-164cb492d7ebbb43-125" prev="i-164cb492d7ebbb43-124" who="Q5886752">
            <seg>
              Jag har inte fått svar på frågan varför inte kvinnor ska få starta
              eget, kunna välja arbetsgivare och driva verksamhet med vinst.
            </seg>
          </u>
          <note type="speaker">
            Anf. 29 MIA SYDOW MÖLLEBY (V) replik:
          </note>
          <u xml:id="i-164cb492d7ebbb43-126" next="i-164cb492d7ebbb43-128" who="Q4981668">
            <seg>
              Fru talman! Jo, kvinnor får driva företag, men vi ska inte sälja
              ut den gemensamma välfärden.
            </seg>
          </u>
          <u xml:id="i-164cb492d7ebbb43-127" prev="i-164cb492d7ebbb43-126" who="Q4981668">
            <seg>
              Vi kan forma vården utifrån lokala behov. Det kan man göra inom
              landstingen. Det har regeringen däremot satt stopp för. I de landsting
              där människor valde en annan majoritet än Alliansen var man ändå
              tvungen att gå in och införa fri etablering därför att man faktiskt
              körde över landstingen, som annars normalt sett är de som organiserar
              sjukvården.
            </seg>
          </u>
          <u xml:id="i-164cb492d7ebbb43-128" prev="i-164cb492d7ebbb43-126" who="Q4981668">
            <seg>
              Hur bra förhållanden har de anställda inom Hotell och Restaurang?
            </seg>
          </u>
          <note type="speaker">
            Anf. 30 FINN BENGTSSON (M) replik:
          </note>
          <u xml:id="i-164cb492d7ebbb43-129" next="i-164cb492d7ebbb43-131" who="Q5570168">
            <seg>
              Fru talman! Mia Sydow Möllebys inlägg här visar väl att för den
              sanna socialisten är möjligen sjukvården en av de sista bastionerna
              som man sitter kvar på.
            </seg>
          </u>
          <u xml:id="i-164cb492d7ebbb43-130" prev="i-164cb492d7ebbb43-129" who="Q5570168">
            <seg>
              Vi vill ha ut andra vinster av vården, säger Mia Sydow Mölleby,
              och det sätter lite grann en prägel på vad anförandet egentligen
              innehåller. Om vi tar yrkesgrupper som sjukgymnaster, arbetsterapeuter,
              psykologer, kuratorer, sjuksköterskor, laboratoriepersonal, ambulanspersonal
              och läkare kommer vi upp i flera hundra tusen människor i Sverige
              i dag. Tror verkligen Mia Sydow Mölleby att det inte finns någon
              av dessa som vill bedriva vården efter eget huvud? Vill alla vara
              anställda i ett landstingsväsen som jag i mitt inlägg berättade
              stammar från 1862?
            </seg>
          </u>
          <u xml:id="i-164cb492d7ebbb43-131" prev="i-164cb492d7ebbb43-129" who="Q5570168">
            <seg>
              Jag är övertygad om att det är ett fullständigt omodernt och
              också ineffektivt sätt att se på det hela. Bara av de ett par
              tusen som har privat läkare och sjukgymnaster i privat regi görs
              miljoner patientbesök, och det är möjligen de som visar effektiviteten,
              inte landstingen.
            </seg>
          </u>
          <note type="speaker">
            Anf. 31 MIA SYDOW MÖLLEBY (V) replik:
          </note>
          <u xml:id="i-164cb492d7ebbb43-132" next="i-164cb492d7ebbb43-133" who="Q4981668">
            <seg>
              Fru talman! Den svenska vården är generellt uppbyggd på den verksamhet
              som sker inom landstingen. En absolut majoritet av alla behandlingar
              utförs där. Det är den som är grunden för hela verksamheten. Sedan
              finns det mindre verksamheter som är upphandlade på entreprenad,
              och det kan göras på olika sätt.
            </seg>
          </u>
          <u xml:id="i-164cb492d7ebbb43-133" prev="i-164cb492d7ebbb43-132" who="Q4981668">
            <seg>
              När vi för över mer och mer av vården till att drivas i aktiebolag,
              där vi får in stora riskkapitalbolag, för vi över medel från den
              gemensamma vården till de privata bolagens vinstutdelning. Vi
              vill använda de pengarna i vården.
            </seg>
          </u>
          <note type="speaker">
            Anf. 32 FINN BENGTSSON (M) replik:
          </note>
          <u xml:id="i-164cb492d7ebbb43-134" who="Q5570168">
            <seg>
              Fru talman! I stället för att diskutera vad som är mer eller
              mindre effektiv vård kan vi titta lite grann på vad Mia Sydow
              Mölleby egentligen har för exempel i sin filosofi. Vilket land
              i världen har en totalt offentligdriven vård? Jag kan inte påminna
              mig något demokratiskt land som har det. Det är bara totalitära
              samhällen som bedriver vården i totalt offentlig regi. Sådana
              länder har jag besökt, och där är inte vården effektiv.
            </seg>
          </u>
          <note type="speaker">
            Anf. 33 MIA SYDOW MÖLLEBY (V) replik:
          </note>
          <u xml:id="i-164cb492d7ebbb43-135" who="Q4981668">
            <seg>
              Fru talman! Att skydda vården från vinstintressen behöver inte
              betyda att alla verksamheter ska in i landstingen. Det finns möjligheter
              att till exempel ha stiftelser, men så ser det inte ut i dag.
              Om man lägger ut något på entreprenad är det den som kommer med
              det bästa anbudet som får bedriva verksamheten. Det är ganska
              vanligt att personalkooperativ har vinnande anbud en gång. Nästa
              gång är det Carema eller något annat stort bolag som har det vinnande
              anbudet, och sedan går pengarna ut i vinster i form av aktieutdelning.
              Det är inte smart.
            </seg>
          </u>
          <note type="speaker">
            Anf. 34 BARBRO WESTERHOLM (FP) replik:
          </note>
          <u xml:id="i-164cb492d7ebbb43-136" next="i-164cb492d7ebbb43-137" who="Q4859755">
            <seg>
              Fru talman! För Folkpartiet är det självklart att hälso- och
              sjukvården ska vara solidariskt finansierad och att den ska vara
              så bra att privata försäkringar inte behövs.
            </seg>
          </u>
          <u xml:id="i-164cb492d7ebbb43-137" prev="i-164cb492d7ebbb43-136" who="Q4859755">
            <seg>
              Har Mia Sydow Mölleby tagit reda på varför man vill etablera
              sig privat? Min bild är att det är för att få mer tid för patienterna
              än vad man får i det offentliga systemet. Det är en väldig morot
              för dem som arbetar i vården att de, när de går hem efter arbetsdagen,
              ska kunna känna att de verkligen har mött patienterna, haft tid
              och möjlighet att ge dem den vård och omsorg som de behöver, medan
              det är klagomål från den offentliga vården om att det här får
              man inte tid till.
            </seg>
          </u>
          <note type="speaker">
            Anf. 35 MIA SYDOW MÖLLEBY (V) replik:
          </note>
          <u xml:id="i-164cb492d7ebbb43-138" next="i-164cb492d7ebbb43-140" who="Q4981668">
            <seg>
              Fru talman! De problem som finns inom den offentliga sektorn
              ska givetvis hanteras; dem ska man givetvis göra någonting åt.
            </seg>
          </u>
          <u xml:id="i-164cb492d7ebbb43-139" prev="i-164cb492d7ebbb43-138" who="Q4981668">
            <seg>
              Inom många offentliga verksamheter jobbar man väldigt aktivt
              med verksamhetsutveckling och lärandeorganisationer. Man lär av
              varandra och sprider goda exempel. Det är ett annat problem när
              man styckar upp det i privatisering, att den privata verksamhet
              som har ett effektivt eller smart sätt att jobba på inte vill
              sprida det till någon annan. Det är ju en affärshemlighet. Det
              hindrar snarare utvecklingen av goda och bra exempel.
            </seg>
          </u>
          <u xml:id="i-164cb492d7ebbb43-140" prev="i-164cb492d7ebbb43-138" who="Q4981668">
            <seg>
              Man kan faktiskt förändra saker i offentlig verksamhet utan att
              bara slänga ut den och föra över pengarna till de privata bolagen.
            </seg>
          </u>
          <note type="speaker">
            Anf. 36 BARBRO WESTERHOLM (FP) replik:
          </note>
          <u xml:id="i-164cb492d7ebbb43-141" next="i-164cb492d7ebbb43-142" who="Q4859755">
            <seg>
              Fru talman! För mig som kommer från vården är påståendet att
              det här skulle vara hemligheter som man inte vill dela med varandra
              inom en yrkeskår ett enda stort frågetecken.
            </seg>
          </u>
          <u xml:id="i-164cb492d7ebbb43-142" prev="i-164cb492d7ebbb43-141" who="Q4859755">
            <seg>
              Jag vill ställa en fråga till. Vi har nu ett ökande antal stafettläkare
              i vården, och det är samma problematik där, att man är otillfredsställd
              i den offentliga vården. Vad har Mia Sydow Mölleby för recept
              mot detta?
            </seg>
          </u>
          <note type="speaker">
            Anf. 37 MIA SYDOW MÖLLEBY (V) replik:
          </note>
          <u xml:id="i-164cb492d7ebbb43-143" who="Q4981668">
            <seg>
              Fru talman! Det kommer i alla fall inte att bli bättre möjligheter
              att utveckla den offentliga vården om vi samtidigt dränerar den
              på pengar. Vi måste ta krafttag för att utveckla den verksamhet
              vi har i stället för att göra oss av med den.
            </seg>
          </u>
          <note type="speaker">
            Anf. 38 LOTTA OLSSON (M) replik:
          </note>
          <u xml:id="i-164cb492d7ebbb43-144" next="i-164cb492d7ebbb43-146" who="Q4971184">
            <seg>
              Fru talman! En solidariskt finansierad vård och en vård av bra
              kvalitet är det som är absolut viktigast och att patientens behov
              ska komma i första hand. Mia Sydow Mölleby har ett anslag och
              en tro att all icke offentligt driven sjukvård skulle ha något
              annat syfte, att vinstintresset skulle vara det viktigaste och
              att man inte skulle göra riktiga prioriteringar.
            </seg>
          </u>
          <u xml:id="i-164cb492d7ebbb43-145" prev="i-164cb492d7ebbb43-144" who="Q4971184">
            <seg>
              Jag skulle vilja ta ett exempel från ett S- och V-styrt län där
              man utför behandling av alzheimerpatienter med de nya och moderna
              medicinerna men som ligger sämst till i landet. Vi har också ett
              hälsotillstånd bland kvinnor i vår norra landsdel som är det sämsta
              i landet. Då skulle jag vilja fråga Mia Sydow Mölleby: Hur är
              det möjligt att ett landsting som sedan nästan hundra år har haft
              styret i en region inte lyckas bättre? Är inte det ett bevis på
              att systemet inte fungerar?
            </seg>
          </u>
          <u xml:id="i-164cb492d7ebbb43-146" prev="i-164cb492d7ebbb43-144" who="Q4971184">
            <seg>
              Vi behöver ytterligare utövare, och vi behöver förnyelse och
              ny kraft.
            </seg>
          </u>
          <note type="speaker">
            Anf. 39 MIA SYDOW MÖLLEBY (V) replik:
          </note>
          <u xml:id="i-164cb492d7ebbb43-147" next="i-164cb492d7ebbb43-148" who="Q4981668">
            <seg>
              Fru talman! De som arbetar i privata verksamheter har givetvis,
              som alla andra som arbetar i vården, ett intresse, oavsett om
              de jobbar inom privat eller offentlig vård, av att göra ett så
              bra jobb som möjligt för patienterna. Men om det är ett aktiebolag
              och om det är ett vinstdrivet bolag är syftet att göra vinst,
              och man använder en bra vård som affärsidé. Och man måste gå med
              vinst. Det funkar liksom inte annars om det är ett aktiebolag.
              Det är också en vinst som ska betalas ut.
            </seg>
          </u>
          <u xml:id="i-164cb492d7ebbb43-148" prev="i-164cb492d7ebbb43-147" who="Q4981668">
            <seg>
              En offentlig verksamhet kan gå plus minus noll. Huvudsyftet är
              att bedriva verksamheten för medborgarnas och invånarnas bästa.
            </seg>
          </u>
          <note type="speaker">
            Anf. 40 LOTTA OLSSON (M) replik:
          </note>
          <u xml:id="i-164cb492d7ebbb43-149" who="Q4971184">
            <seg>
              Fru talman! Jag tycker att Mia Sydow Mölleby ger ett konstigt
              intryck med sin syn på medarbetarna i vården. De flesta som jobbar
              inom sjukvården har legitimation och en rätt så lång utbildning
              och jobbar naturligtvis utifrån sin yrkesprofession. Hur detta
              skulle kunna förändras av att man byter arbetsgivare, att man
              helt plötsligt skulle få ett girigt sätt att se på sina patienter,
              förstår inte jag. Jag tycker att det är ett tråkigt sätt att se
              på alla de människor som jobbar i sjukvården och som behöver olika
              arbetsgivare.
            </seg>
          </u>
          <note type="speaker">
            Anf. 41 MIA SYDOW MÖLLEBY (V) replik:
          </note>
          <u xml:id="i-164cb492d7ebbb43-150" who="Q4981668">
            <seg>
              Fru talman! Jag sade att alla som arbetar inom vården har samma
              höga ambition. Problemet är att det ofta är personalen som får
              ta stryk när man för över verksamheten i privat ägo eftersom personalen
              kostar, och där kan man ta hem vinsten. Det finns flera exempel
              på utförsåld verksamhet där personalen får gå ned i arbetstid,
              får färre semesterdagar, saknar kollektivavtal och möjlighet att
              ta ledigt för anhörigvård och så vidare. Personalen får ta stryk.
              Men de försöker slå knut på sig själva, för det är klart som sjutton
              att de vill ge en bra vård.
            </seg>
          </u>
          <note type="speaker">
            Anf. 42 ISMAIL KAMIL (FP) replik:
          </note>
          <u xml:id="i-164cb492d7ebbb43-151" next="i-164cb492d7ebbb43-152" who="Q5898640">
            <seg>
              Fru talman! Jag vet inte vilken verklighet Mia lever i. Att jämföra
              sjukvården med övriga branscher är helt fel. Jag har själv varit
              landstingsråd och ordförande i hälso- och sjukvårdsstyrelsen.
              Det är fortfarande landstinget som har den totala kontrollen när
              det gäller de kvalitativa kraven och priset.
            </seg>
          </u>
          <u xml:id="i-164cb492d7ebbb43-152" prev="i-164cb492d7ebbb43-151" who="Q5898640">
            <seg>
              Tycker du, Mia, att det är fel att patienterna får välja?
            </seg>
          </u>
          <note type="speaker">
            Anf. 43 MIA SYDOW MÖLLEBY (V) replik:
          </note>
          <u xml:id="i-164cb492d7ebbb43-153" next="i-164cb492d7ebbb43-154" who="Q4981668">
            <seg>
              Fru talman! Nej, det är inte fel att patienterna får välja. Det
              är däremot fel att bolagen kan få välja bort patienter. Det är
              självklart att man som patient ska kunna välja vilken vårdcentral
              man vill inom ett landsting eller i hela landet. Man kanske inte
              vill gå till sin närmaste vårdcentral eftersom grannen jobbar
              där. I stället vill man gå till en annan vårdcentral. Det har
              inget att göra med att vårdcentralernas ägare ska kunna öppna
              vårdcentraler hur som helst på andra ställen beroende på var det
              passar dem.
            </seg>
          </u>
          <u xml:id="i-164cb492d7ebbb43-154" prev="i-164cb492d7ebbb43-153" who="Q4981668">
            <seg>
              Jag sade just att det är helt fel att jämföra vården med andra
              branscher. Man kan inte göra det, och därför kan man inte heller
              behandla vård och mänskliga grundläggande behov som en vara vilken
              som helst. Man kan inte gå in och testa olika behandlingar och
              sedan byta som man kan om man köper ett par jeans. Man är helt
              beroende av vården som patient. Man ska kunna vara säker och trygg
              med att den vård som ges är den bästa och att ingen behandling
              väljs bort för att den är för dyr eller så. De riskerna känner
              man som patient.
            </seg>
          </u>
          <note type="speaker">
            Anf. 44 ISMAIL KAMIL (FP) replik:
          </note>
          <u xml:id="i-164cb492d7ebbb43-155" who="Q5898640">
            <seg>
              Fru talman! Det finns ingenstans i Sverige där man inte har ställt
              krav på de vårdföretag som du tar upp, Mia. Tvärtom bestämmer
              man i förväg vad det är för villkor som gäller. Det är inte att
              det till varje pris ska vara landstingen som ska äga dessa frågor,
              utan det är upp till patienterna att välja utifrån vilken vård
              de får privat eller offentligt. Det är patientens val. Med ditt
              sätt att resonera väljer inte patienterna.
            </seg>
          </u>
          <note type="speaker">
            Anf. 45 MIA SYDOW MÖLLEBY (V) replik:
          </note>
          <u xml:id="i-164cb492d7ebbb43-156" next="i-164cb492d7ebbb43-157" who="Q4981668">
            <seg>
              Fru talman! Visst ställer landstingen krav. I de fall de upphandlar
              ställer de upphandlingskrav, och de som lägger bäst anbud får
              uppdraget. Men då har anbudsgivarna räknat med att de ska kunna
              skära en del i personalkostnader och annat så att de kan plocka
              ut vinst till bolaget.
            </seg>
          </u>
          <u xml:id="i-164cb492d7ebbb43-157" prev="i-164cb492d7ebbb43-156" who="Q4981668">
            <seg>
              Jag menar att man ska se över och ha en effektiv organisation,
              men de pengar som blir över ska användas till vård och inte delas
              ut som bolagsvinst.
            </seg>
          </u>
          <note type="speaker">
            Anf. 46 ROLAND UTBULT (KD):
          </note>
          <u xml:id="i-164cb492d7ebbb43-158" next="i-164cb492d7ebbb43-170" who="Q6220743">
            <seg>
              Fru talman! Jag delar Mia Sydow Möllebys känsla att det är lite
              speciellt att gå upp första gången i talarstolen i Sveriges riksdag.
              I år är det också ett speciellt år; 2010 är europeiska året för
              bekämpning av fattigdom och social utestängning. Året uppmärksammas
              i samtliga medlemsstater. Regeringen har gett i uppdrag till Europeiska
              socialfonden att genomföra temaåret. Det genomförs en hel del
              aktiviteter under året där bland andra våra kristdemokratiska
              ministrar Göran Hägglund och Maria Larsson medverkar.
            </seg>
          </u>
          <u xml:id="i-164cb492d7ebbb43-159" prev="i-164cb492d7ebbb43-158" who="Q6220743">
            <seg>
              Det är min fasta övertygelse att ett lands välfärd i hög grad
              bedöms utifrån hur man tar hand om sina fattiga medborgare. Efter
              tio års arbete i Göteborg i en organisation som arbetar med hemlöshet
              har jag lärt känna problematiken bland de personer som hamnar
              i denna svåra situation.
            </seg>
          </u>
          <u xml:id="i-164cb492d7ebbb43-160" prev="i-164cb492d7ebbb43-158" who="Q6220743">
            <seg>
              Jag har också lärt känna många av dessa människor, och det har
              satt djupa spår i mitt sätt att tänka. Jag såg mycket sorg över
              brutna löften, förlorade kontakter med anhöriga och förlorad möjlighet
              att känna glädje. Jag lärde mig att möta dessa utsatta människor
              i ögonhöjd. Vokabulären ändrades från uttryck som den lilla människan
              och svaga individer till personer i utsatta situationer. Ibland
              är ord viktiga. Dessa människor ska inte vara människor i samhällets
              utkant, utan de ska vara en del av vårt gemensamma välfärdsbygge.
            </seg>
          </u>
          <u xml:id="i-164cb492d7ebbb43-161" prev="i-164cb492d7ebbb43-158" who="Q6220743">
            <seg>
              En vanlig definition av en hemlös är en person som sover ute
              eller är hänvisad till akutboende eller härbärge. Socialstyrelsens
              definition är bredare och inkluderar personer som har någonstans
              där de vistas men som på olika sätt har en osäker boendesituation.
              Det kan vara en inskriven på kriminalvårdsanstalt, behandlingsenhet
              eller stödboende inom socialtjänsten eller liknande. Socialstyrelsen
              räknar även den som ofrivilligt bor hos släktingar och vänner
              eller har tillfälligt andrahandskontrakt och som på grund av sin
              situation har varit i kontakt med socialtjänsten.
            </seg>
          </u>
          <u xml:id="i-164cb492d7ebbb43-162" prev="i-164cb492d7ebbb43-158" who="Q6220743">
            <seg>
              År 2005 räknades de hemlösa senast. Drygt 17 000 räknades då
              som hemlösa i Sverige enligt Socialstyrelsens definition. Om man
              använder den snävare definitionen en person som sover ute eller
              är hänvisad till akutboende eller härbärge handlade det 2005 om
              ca 3 600 personer. Kostnaden för varje hemlös har beräknats till
              500 000 kronor per år.
            </seg>
          </u>
          <u xml:id="i-164cb492d7ebbb43-163" prev="i-164cb492d7ebbb43-158" who="Q6220743">
            <seg>
              Det blir lätt många siffror, men bakom varje siffra döljer sig
              en djup personlig tragedi. Det är svårt för oss att sätta oss
              in i det helvete som dessa människor genomlider. Det gäller inte
              bara den hemlöse utan också barn och andra anhöriga. Det förebyggande
              arbetet bland barn och ungdomar är därför livsviktigt.
            </seg>
          </u>
          <u xml:id="i-164cb492d7ebbb43-164" prev="i-164cb492d7ebbb43-158" who="Q6220743">
            <seg>
              Vi vet att psykiatrireformen 1995 då mentalsjukhusen stängdes
              innebar att många människor med psykiska problem inte klarade
              av ett eget boende utan antingen gick under eller hamnade på gatan.
              Ingen av oss vill ha tillbaka mentalsjukhusen, men effekten blev
              oönskad. I dag utgör personer med psykiska problem ungefär 40
              procent av de hemlösa. Missbrukarna utgör ungefär 60 procent.
              Det finns givetvis också de med dubbeldiagnos.
            </seg>
          </u>
          <u xml:id="i-164cb492d7ebbb43-165" prev="i-164cb492d7ebbb43-158" who="Q6220743">
            <seg>
              Fru talman! Vi kristdemokrater menar att det inte är värdigt
              ett välfärdsland att det finns personer som är hemlösa. Det är
              en svår problematik, men vi måste sätta in åtgärder som löser
              dessa människors problem. Det är min uppfattning att bostaden
              är grunden för att komma tillbaka in i ett värdigt socialt liv,
              och jag vet att alliansregeringen gör vad den kan för att lösa
              problemet med hemlöshet. Under minister Maria Larssons ledning
              togs initiativ 2006 till en samlad strategi för att motverka hemlöshet
              och utestängning från bostadsmarknaden.
            </seg>
          </u>
          <u xml:id="i-164cb492d7ebbb43-166" prev="i-164cb492d7ebbb43-158" who="Q6220743">
            <seg>
              Huvudaktiviteten inom strategins samtliga mål har varit att ge
              stöd till lokalt utvecklingsarbete och att presentera ett antal
              kunskapsunderlag för arbetet mot hemlöshet. Det handlar om samverkan
              mellan brukare, socialtjänst, fastighetsbolag och fastighetsägare.
            </seg>
          </u>
          <u xml:id="i-164cb492d7ebbb43-167" prev="i-164cb492d7ebbb43-158" who="Q6220743">
            <seg>
              Tidigare har vi i Sverige under decennier jobbat med boendetrappan
              där den hemlöse ska göra ett slags karriär för att nå upp till
              toppen där det till slut finns en egen bostad. Det är en situation
              där det finns låga förväntningar men höga krav, vilket har visat
              sig vara en dålig kombination. Kommuner med trappstegsmodellen
              har ofta många hemlösa.
            </seg>
          </u>
          <u xml:id="i-164cb492d7ebbb43-168" prev="i-164cb492d7ebbb43-158" who="Q6220743">
            <seg>
              Låt oss i stället se på de goda exemplen. Den metod som Socialhögskolan
              i Lund förespråkar kallas Bostad först och bygger på principen
              att om man får en bostad först möjliggör det andra åtgärder. Metoden
              går ut på att en egen bostad är en grundtrygghet som den hemlöse
              behöver för att kunna ta itu med sina problem. Först får man en
              egen bostad och därefter massiva hjälpinsatser. Det har gett goda
              resultat på andra håll.
            </seg>
          </u>
          <u xml:id="i-164cb492d7ebbb43-169" prev="i-164cb492d7ebbb43-158" who="Q6220743">
            <seg>
              Massiva hjälpinsatser och intensiv rehabilitering ska ges i samband
              med att man får en bostad. Det ska finnas ett skyddsnät av socialsekreterare,
              fältarbetare och ideella krafter.
            </seg>
          </u>
          <u xml:id="i-164cb492d7ebbb43-170" prev="i-164cb492d7ebbb43-158" who="Q6220743">
            <seg>
              År 2010 är alltså europeiska året för bekämpning av fattigdom
              och social utestängning, eller fattigdomsåret. Vi ska framöver
              inte bara bekämpa hemlösheten, utan vi ska göra allt för att utrota
              den. Som kristdemokrat brinner jag för detta. Jag säger inte att
              det blir enkelt, men det måste göras för alla dessa människor
              i utsatta situationer.
            </seg>
          </u>
          <note type="speaker">
            Anf. 47 MONICA GREEN (S) replik:
          </note>
          <u xml:id="i-164cb492d7ebbb43-171" next="i-164cb492d7ebbb43-172" who="Q3358763">
            <seg>
              Fru talman! Det låter så tjusigt. Det är väldigt tjusiga ord
              som vi får höra från Kristdemokraternas representant. Det var
              likadant i går; man säger en sak men gör en annan. Vad har det
              blivit av de fyra åren med borgerligt styre? Jo, 70 000 fler lever
              i utanförskap och bostadsbyggandet har tagit stopp. Människor
              som tidigare levt på en försäkring har nu inte någon försäkring
              alls. Ni sänker a-kassan till 65 procent. Ni inför en stupstock
              i sjukförsäkringen, en stupstock som innebär att den som är sjuk
              plötsligt ska bli frisk.
            </seg>
          </u>
          <u xml:id="i-164cb492d7ebbb43-172" prev="i-164cb492d7ebbb43-171" who="Q3358763">
            <seg>
              Här står Kristdemokraterna och säger att man ska göra det så
              bra för de stackarna. Man ska ordna med allmosor och se till att
              de får det lite bättre. Det säger ni trots att ni har ökat klyftorna
              så dramatiskt de här fyra åren. Det rimmar illa.
            </seg>
          </u>
          <note type="speaker">
            Anf. 48 ROLAND UTBULT (KD) replik:
          </note>
          <u xml:id="i-164cb492d7ebbb43-173" next="i-164cb492d7ebbb43-174" who="Q6220743">
            <seg>
              Fru talman! Det är tråkigt att Monica Green inte hör att det
              finns ett hjärta bakom. Du säger att det är vackra ord, men det
              här är inte fejkat. Jag brinner för de här frågorna. Det är trist
              att du inte hör tonen och engagemanget och att jag vill vara med
              och förändra. Du kommer med den vanliga retoriken att jag deltar
              i något som sätter ännu fler människor i en dålig situation.
            </seg>
          </u>
          <u xml:id="i-164cb492d7ebbb43-174" prev="i-164cb492d7ebbb43-173" who="Q6220743">
            <seg>
              Under de första åren på 2000-talet då sossarna regerade ökade
              hemlösheten med 3040 procent, så jag tror inte att Monica Green
              har så mycket att skryta med. Du får gärna utmana oss när det
              gäller de sociala frågorna. Det har vi inget emot. Det kanske
              är fler som vill bli utmanade på det området.
            </seg>
          </u>
          <note type="speaker">
            Anf. 49 MONICA GREEN (S) replik:
          </note>
          <u xml:id="i-164cb492d7ebbb43-175" who="Q3358763">
            <seg>
              Fru talman! Det gör jag gärna. Jag är nämligen socialdemokrat.
              Vi jobbar för att alla ska med in i framtiden. Vi jobbar mot klyftorna.
              Vi tycker inte att det är bra med ökade klyftor. Enligt er retorik
              måste det vara större skillnad mellan dem som har ett arbete och
              dem som inte har ett arbete. Ni kallar det för ett incitament.
              I själva verket handlar det om att ni kastar ut människor från
              sina hem och att människor får säga upp sina bostadsrätter för
              att de ska få sjukersättning eller socialbidrag. Jag tycker att
              det är skamligt att den borgerliga regeringen sätter människor
              på gatan.
            </seg>
          </u>
          <note type="speaker">
            Anf. 50 ROLAND UTBULT (KD) replik:
          </note>
          <u xml:id="i-164cb492d7ebbb43-176" next="i-164cb492d7ebbb43-177" who="Q6220743">
            <seg>
              Fru talman! Jag tycker att det är tråkigt att vi inte kan enas.
              Det här är en fråga som egentligen borde gå över blockgränserna.
              Hemlöshet är ju inte en partifråga. Det är ett generellt problem
              som finns i samhället.
            </seg>
          </u>
          <u xml:id="i-164cb492d7ebbb43-177" prev="i-164cb492d7ebbb43-176" who="Q6220743">
            <seg>
              Som jag sade ökade hemlösheten under socialdemokratisk regim.
              Nu vill vi försöka förändra det. Det har tillsatts grupper för
              att skapa förändring och strategier. Jag är gärna med och debatterar
              detta fortsättningsvis eftersom jag tycker att det är en viktig
              fråga.
            </seg>
          </u>
          <note type="speaker">
            Anf. 51 BARBRO WESTERHOLM (FP):
          </note>
          <u xml:id="i-164cb492d7ebbb43-178" next="i-164cb492d7ebbb43-188" who="Q4859755">
            <seg>
              Fru talman! Mitt sexminutersinlägg kommer att handla om äldre
              som resurs och om att vi måste se och uppskatta äldre som resurs
              hela livsresan, inte bara när man är vid god hälsa.
            </seg>
          </u>
          <u xml:id="i-164cb492d7ebbb43-179" prev="i-164cb492d7ebbb43-178" who="Q4859755">
            <seg>
              År 1913 fick vi vårt första pensionssystem. Då levde kvinnor
              till 58 års ålder och män till 56 års ålder. I dag lever kvinnor
              i genomsnitt till 83 och män till 79 års ålder. Då var pensionsåldern
              67 år, i dag är pensionsåldern 67 år. Det har hänt något under
              1900-talet. Det är ganska fantastiskt att vi har lyckats höja
              medellivslängden med ett kvarts sekel tack vare olika insatser
              för att skapa bättre levnadsbetingelser för människor. Det handlar
              om boende, arbetsliv och hälso- och sjukvård. De år vi har vunnit
              är i huvudsak friska år. Det är de sista levnadsåren som vi drabbas
              av ohälsa.
            </seg>
          </u>
          <u xml:id="i-164cb492d7ebbb43-180" prev="i-164cb492d7ebbb43-178" who="Q4859755">
            <seg>
              Hur har vi då använt den resurs som alla dessa friska äldre utgör?
              De ökar i antal och kommer att öka kraftfullt framöver. Den demografiska
              förändringen är en diskussion som är lite av en eländesdiskussion.
              Jag ser mer positivt på det, om vi gör rätt saker och om vi ser
              äldre som resurs.
            </seg>
          </u>
          <u xml:id="i-164cb492d7ebbb43-181" prev="i-164cb492d7ebbb43-178" who="Q4859755">
            <seg>
              När jag kom till Sveriges pensionärsförbund som ordförande 1999
              fick jag en rad telefonsamtal från nypensionerade äldre som sade
              att det inte var roligt att vara i en livslång semester. Då insåg
              jag att äldre inte är ett kollektiv. Alla äldre längtar inte efter
              pension och uppskattar inte att gå i pension vid 67 års ålder.
              Människor är olika. Vi gjorde en liten undersökning som har följts
              av flera. Den visade att upp till en tredjedel av de nypensionerade
              hade velat vara kvar på arbetsmarknaden.
            </seg>
          </u>
          <u xml:id="i-164cb492d7ebbb43-182" prev="i-164cb492d7ebbb43-178" who="Q4859755">
            <seg>
              Vad gör de i stället? Många gör ett ideellt arbete. När vi tittar
              i den sparsamma statistik som finns över vad äldre gör med sin
              tid finner vi att man är oerhört aktiv. Vår äldreomsorg skulle
              gå överstyr om inte alla dessa anhöriga, människor i väntjänst
              och så vidare gjorde en insats. Upp till 70 procent av äldreomsorgen
              sköts på ideell väg. Det borde synas i nationalräkenskaperna.
              Jag tror att det vore klokt om man införde dem i nationalräkenskaperna
              så att man ändrar bilden av äldre och ser äldre människor som
              en resurs, inte som en belastning.
            </seg>
          </u>
          <u xml:id="i-164cb492d7ebbb43-183" prev="i-164cb492d7ebbb43-178" who="Q4859755">
            <seg>
              Vad gör man med att många vill vara kvar i arbetslivet? I utredningen
              Senior 2005 fanns det ett förslag om att införa ett jobbskatteavdrag
              för pensionärer som stannade kvar i arbetslivet. Det skulle vara
              en signal till arbetsgivarna att vi vill ha kvar äldre på arbetsmarknaden
              och en signal till äldre att vi uppskattar deras livserfarenhet
              och kunskap och vill ha kvar dem på arbetsmarknaden.
            </seg>
          </u>
          <u xml:id="i-164cb492d7ebbb43-184" prev="i-164cb492d7ebbb43-178" who="Q4859755">
            <seg>
              Det avdraget infördes 2006 av alliansregeringen, men genom att
              det kom att vara kopplat till ett jobbskatteavdrag för yngre blev
              det en debatt som vi i Alliansen faktiskt inte kunde hantera.
              Att det var något positivt vi ville göra efter modell från Nederländerna
              drunknade i kritiken.
            </seg>
          </u>
          <u xml:id="i-164cb492d7ebbb43-185" prev="i-164cb492d7ebbb43-178" who="Q4859755">
            <seg>
              Vad vill vi göra mer för att öppna arbetsmarknaden för äldre?
              Vi vill att man ska ha rätt att stanna kvar i arbetslivet till
              69 år. Här finns ett motstånd från arbetsgivarna som i stor utsträckning
              inte ser vilken resurs äldre är på arbetsmarknaden. En facklig
              företrädare sade att det var ett brott mot de mänskliga rättigheterna
              att ge äldre människor som vill och kan arbeta vidare rätten att
              stanna kvar i arbetslivet till 69 år. Jag tar mig för pannan!
              Människors fria vilja måste ändå vara det som gäller.
            </seg>
          </u>
          <u xml:id="i-164cb492d7ebbb43-186" prev="i-164cb492d7ebbb43-178" who="Q4859755">
            <seg>
              Vi har tagit upp sådant som kartläggning av lagstiftning som
              inte går i takt med att vi har rätt att vara kvar till 67 år.
              Det finns lagar som stannar vid 65.
            </seg>
          </u>
          <u xml:id="i-164cb492d7ebbb43-187" prev="i-164cb492d7ebbb43-178" who="Q4859755">
            <seg>
              Jag vill avsluta mitt anförande med att läsa ur Ludvig Rasmussons
              bok Äldreupproret :
            </seg>
          </u>
          <u xml:id="i-164cb492d7ebbb43-188" prev="i-164cb492d7ebbb43-178" who="Q4859755">
            <seg>
              Vi återvinner gamla tidningar. Vi återvinner mer och mer råmaterial,
              men inte kompetens. Vi försöker minska våra sopberg utom de sopberg
              där äldre kastas bort. Det är vackra ombonade sopberg, men icke
              desto mindre sopberg. Det är hög tid att börja tänka på återvinningen.
            </seg>
          </u>
          <note>
            I detta anförande instämde Ulf Nilsson (FP) och Lotta Olsson
            (M).
          </note>
          <note type="speaker">
            Anf. 52 JESSICA ROSENCRANTZ (M):
          </note>
          <u xml:id="i-164cb492d7ebbb43-189" next="i-164cb492d7ebbb43-199" who="Q4975481">
            <seg>
              Fru talman! Jag ska ta tillfället i akt att i denna allmänpolitiska
              debatt hålla mitt första anförande i kammaren. I detta anförande
              ska jag gå från det allmänna till det mer specifika.
            </seg>
          </u>
          <u xml:id="i-164cb492d7ebbb43-190" prev="i-164cb492d7ebbb43-189" who="Q4975481">
            <seg>
              Det finns i Sverige en allt större grupp människor om vilken
              den politiska debatten sällan handlar. Det rör sig om en mycket
              utsatt och röstsvag grupp, en grupp människor som många gånger
              upplever att samhället vänder dem ryggen. Jag talar om de människor
              som lider av både en psykisk sjukdom och en missbruksproblematik.
              Dessa personer brukar lite slarvigt omtalas som lidande av en
              dubbeldiagnos. Ett sådant uttryck gör dock inte rättvisa åt den
              mycket komplext sammansatta problembild som finns. Detta är en
              grupp som ofta faller mellan stolarna. Därför vill jag att vi
              ägnar några minuter av den här debatten åt att diskutera en grupp
              som i allra högsta grad behöver hjälp från samhället från oss.
            </seg>
          </u>
          <u xml:id="i-164cb492d7ebbb43-191" prev="i-164cb492d7ebbb43-189" who="Q4975481">
            <seg>
              Regeringen har tillsatt en utredning som gör en helhetsöversyn
              av den svenska missbrukarvården. Jag välkomnar denna utredning
              och hoppas att den kommer fram till många kloka förslag. Många
              granskningar och utredningar av vården har dock gjorts genom åren,
              och för mig är det viktigt att vi inte återigen låter lösningarna
              stanna vid en skrivbordsprodukt med fina ord utan ser till att
              det blir förändring i verkligheten.
            </seg>
          </u>
          <u xml:id="i-164cb492d7ebbb43-192" prev="i-164cb492d7ebbb43-189" who="Q4975481">
            <seg>
              Var tredje till varannan person som söker hjälp för missbruk
              har också psykiska problem. Många rapporterar om kraftiga brister
              och ett moment 22 i vården. Landstingen, med ansvar för psykiatrin,
              ger beskedet att den som vill få hjälp för sina psykiska problem
              först bör bli kvitt sitt missbruk. Vänder man sig till kommunen
              och missbrukarvården får man dock beskedet att man först bör hantera
              sina psykiska problem. Då är frågan: Var börjar man? Det blir
              onekligen ett moment 22, och de som söker hjälp står hjälplösa.
            </seg>
          </u>
          <u xml:id="i-164cb492d7ebbb43-193" prev="i-164cb492d7ebbb43-189" who="Q4975481">
            <seg>
              Människor förvägras parallell hjälp för missbruk och psykiska
              problem trots att forskningen betonar vikten av just detta. Detta,
              fru talman, orsakar ett stort mänskligt lidande, både för personerna
              själva och för deras anhöriga. Men det är också ett samhällsproblem
              som berör oss alla. Alternativet till adekvat behandling i tid
              är att dessa personer snarare söker sig till akutvården, vilket
              skapar merkostnader för samhället. Akutvården är dyr och ger inte
              en långsiktigt hållbar lösning på dessa människors problem.
            </seg>
          </u>
          <u xml:id="i-164cb492d7ebbb43-194" prev="i-164cb492d7ebbb43-189" who="Q4975481">
            <seg>
              En annan risk är den sociala utslagning och den ökade kriminalitet
              som breder ut sig. Det är inte ovanligt att personer med den här
              sammansatta problembilden begår brott. Undersökningar visar att
              6080 procent av patienterna inom rättspsykiatrin har ett pågående
              eller avslutat missbruk. I kriminalvården handlar det om 5060
              procent av internerna. Detta är alltså lika mycket en fråga om
              lag och ordning och trygghet.
            </seg>
          </u>
          <u xml:id="i-164cb492d7ebbb43-195" prev="i-164cb492d7ebbb43-189" who="Q4975481">
            <seg>
              Hemlöshet är en fråga som diskuteras med viss regelbundenhet,
              ofta när det som nu börjar närma sig vinter och temperaturen sjunker.
              62 procent av alla hemlösa beräknas lida av en psykisk sjukdom,
              40 procent av missbruk. I många fall har människorna båda problemen.
              Vill vi som politiker verkligen ta vårt ansvar för att hjälpa
              de här människorna måste hjälpen ges i tid. Det handlar om att
              ge människor hjälp innan de hamnar på gatan.
            </seg>
          </u>
          <u xml:id="i-164cb492d7ebbb43-196" prev="i-164cb492d7ebbb43-189" who="Q4975481">
            <seg>
              Vad kan vi då göra? Granskningar visar att ett stort problem
              är själva organiseringen av behandling och vård. Mellan landstingen,
              som ansvarar för psykiatrin, och kommunerna, som ansvarar för
              missbrukarvården, är det ofta vattentäta skott. Det är däri en
              stor del av problemen ligger men också lösningen. Vi måste göra
              hål i de här vattentäta skotten och få ett bättre samarbete till
              stånd.
            </seg>
          </u>
          <u xml:id="i-164cb492d7ebbb43-197" prev="i-164cb492d7ebbb43-189" who="Q4975481">
            <seg>
              En lösning kan vara att flytta över helhetsansvaret till en instans.
              En annan lösning kan vara att även här införa en form av vårdlots
              som tar ett helhetsansvar för att den som söker hjälp hamnar rätt.
              En tredje lösning kan vara att helt enkelt förbättra och utveckla
              det samarbete som finns så att ingen faller mellan stolarna. Det
              kan också handla om att skapa någon form av inslussningsmekanism
              där man kan få hjälp med båda sina problem.
            </seg>
          </u>
          <u xml:id="i-164cb492d7ebbb43-198" prev="i-164cb492d7ebbb43-189" who="Q4975481">
            <seg>
              Fru talman! Sammantaget har vi väldigt mycket att vinna på att
              se över och reformera behandlingen av denna mycket utsatta grupp.
              Jag ser fram emot att den pågående utredning som regeringen har
              tillsatt presenterar sina förslag om ett par veckor. Regeringen
              förtjänar också en stor eloge för att man för första gången någonsin
              gör en samlad bedömning av den svenska missbrukarvården. Jag hoppas
              att utredningen kommer med konkreta och bra åtgärder för hur vi
              kan hjälpa den utsatta grupp som dessutom har psykiska problem.
            </seg>
          </u>
          <u xml:id="i-164cb492d7ebbb43-199" prev="i-164cb492d7ebbb43-189" who="Q4975481">
            <seg>
              Därefter gäller det att leva upp till de skrivna orden och se
              till att förändra vård och behandling i grunden. Samhället har
              vänt dessa människor ryggen alltför länge. Nu måste vi ta ansvar.
            </seg>
          </u>
          <note>
            I detta anförande instämde Lotta Olsson (M) och Roland Utbult
            (KD).
          </note>
          <note>
            Sjukförsäkring
          </note>
          <note type="speaker">
            Anf. 53 ULF NILSSON (FP):
          </note>
          <u xml:id="i-164cb492d7ebbb43-200" next="i-164cb492d7ebbb43-212" who="Q6012166">
            <seg>
              Fru talman! Jag tänker ibland på en del människor som förtidspensionerades
              före Alliansens sjukförsäkringsreform 2008.
            </seg>
          </u>
          <u xml:id="i-164cb492d7ebbb43-201" prev="i-164cb492d7ebbb43-200" who="Q6012166">
            <seg>
              Jag tänker till exempel på Erik, som då var 52 år gammal och
              blev sjukskriven på grund av utbrändhet. Han ville försöka komma
              tillbaka och arbetade därför deltid. Efter tolv månader när ingenting
              hade hänt, ingen rehabilitering hade skett, ringde Försäkringskassan
              och sade: Nu får du bestämma dig. Antingen ska du jobba heltid,
              eller också har du chansen att bli förtidspensionerad. Sedan kanske
              den inte kommer tillbaka. Han vågade inte chansa utan lämnade
              deltidsarbetet och fick leva resten av arbetslivet med 64 procents
              ersättning från Försäkringskassan.
            </seg>
          </u>
          <u xml:id="i-164cb492d7ebbb43-202" prev="i-164cb492d7ebbb43-200" who="Q6012166">
            <seg>
              En annan är Eva, en kvinna i 30-årsåldern med ryggproblem. Hon
              växlade under tolv år mellan a-kassa och sjukförsäkring. Det var
              samma sak där: ingen rehabilitering, ingen hjälp, erbjuden förtidspension.
              Hon vågade inte säga nej. Hon har ångrat sig, men hon vågade inte
              säga nej av rädsla för att bli helt utan ersättning.
            </seg>
          </u>
          <u xml:id="i-164cb492d7ebbb43-203" prev="i-164cb492d7ebbb43-200" who="Q6012166">
            <seg>
              Det är viktigt, fru talman, att komma ihåg hur verkligheten såg
              ut före sjukförsäkringsreformen. Vid den här tiden, fram till
              2008, förtidspensionerades i snitt 140 människor om dagen utan
              att ha fått några som helst rehabiliteringsinsatser.
            </seg>
          </u>
          <u xml:id="i-164cb492d7ebbb43-204" prev="i-164cb492d7ebbb43-200" who="Q6012166">
            <seg>
              I den nya försäkring som vi har nu finns det tidsgränser för
              när arbetsförmågan ska prövas. På så sätt fortsätter inte sjukskrivningen
              utan att sjukvård, myndigheter, arbetsgivare och den enskilde
              får möjlighet att reflektera över hur vägar tillbaka kan se ut.
              Den som fortfarande inte har arbete efter två och ett halvt års
              sjukskrivning erbjuds i dag en arbetsintroduktion hos Arbetsförmedlingen.
              Den är väldigt individuellt anpassad. Har man svårt att ställa
              upp på möten och så vidare kan introduktionen innebära att man
              talar i telefon med en handläggare någon gång i veckan och ändå
              får sin fulla ekonomiska ersättning. Sedan finns möjligheten att
              till sist återgå till sjukskrivning eller förtidspensionering
              om ingen annan möjlighet finns.
            </seg>
          </u>
          <u xml:id="i-164cb492d7ebbb43-205" prev="i-164cb492d7ebbb43-200" who="Q6012166">
            <seg>
              Denna chans till en arbetsintroduktion att någon frågar: Hur
              ska vi hjälpa dig borde Erik, Eva och alla andra ha fått redan
              för många år sedan.
            </seg>
          </u>
          <u xml:id="i-164cb492d7ebbb43-206" prev="i-164cb492d7ebbb43-200" who="Q6012166">
            <seg>
              Nu börjar vi också se resultatet av den här aktivare processen.
              Sjuktalen har minskat, halverats, och de flesta av dem som arbetsprövar
              går inte tillbaka till sjukskrivning.
            </seg>
          </u>
          <u xml:id="i-164cb492d7ebbb43-207" prev="i-164cb492d7ebbb43-200" who="Q6012166">
            <seg>
              Denna reform som Alliansen genomförde var nödvändig för att inte
              ännu fler människor skulle kastas ut från arbetslivet. Storsatsningen
              på rehabilitering, en höjning med 17 miljarder kronor, var också
              nödvändig. Resultaten börjar som sagt synas i statistiken.
            </seg>
          </u>
          <u xml:id="i-164cb492d7ebbb43-208" prev="i-164cb492d7ebbb43-200" who="Q6012166">
            <seg>
              Men, fru talman, när man gör en så stor reform som att förändra
              sjukförsäkringen som fungerade katastrofalt dåligt är det inte
              säkert att allt blir hundraprocentigt perfekt från början. Därför
              ska man ha en ödmjuk inställning. Vi vet att det har skrivits
              om en del beslut som, i alla fall när man läser om dem i medierna,
              verkar märkliga och okänsliga. Även om sjukförsäkringen har blivit
              en stor framgång och hjälpt många människor kan vi naturligtvis
              inte acceptera att en enda människa blir behandlad på ett inhumant
              sätt. På olika sätt har alla fyra allianspartierna uttalat denna
              åsikt.
            </seg>
          </u>
          <u xml:id="i-164cb492d7ebbb43-209" prev="i-164cb492d7ebbb43-200" who="Q6012166">
            <seg>
              Folkpartiet driver nu att departementet ska göra en genomgång
              av de olika typerna av omdiskuterade avslagsbeslut och att detta
              ska landa i ett förslag om förtydliganden eller rena ändringar
              i lagtexten om så är nödvändigt. Vi i Folkpartiet tycker också
              att det är dags att starta en diskussion om hur den rent ekonomiska
              ersättningen till personer som går arbetsintroduktionen ska kunna
              göras mer förutsägbar så att människor slipper oroa sig för sin
              ekonomi. Inom allianspartierna diskuterar vi nu hur vi så snart
              som möjligt går vidare med de här frågorna.
            </seg>
          </u>
          <u xml:id="i-164cb492d7ebbb43-210" prev="i-164cb492d7ebbb43-200" who="Q6012166">
            <seg>
              Sedan hoppas jag på lång sikt att vi över alla partigränser,
              eller så många som möjligt, ska kunna komma fram till breda överenskommelser,
              ungefär som vi borgerliga partier och Socialdemokraterna har gjort
              om pensionssystemet.
            </seg>
          </u>
          <u xml:id="i-164cb492d7ebbb43-211" prev="i-164cb492d7ebbb43-200" who="Q6012166">
            <seg>
              Men situationen var faktiskt akut 2006. Då var det viktigt och
              bråttom att göra någonting radikalt för att stoppa utsorteringen
              av människor. Det var just en forskarstudie i Lund där jag bor
              som kallade den gamla försäkringen för en utsorteringsförsäkring.
            </seg>
          </u>
          <u xml:id="i-164cb492d7ebbb43-212" prev="i-164cb492d7ebbb43-200" who="Q6012166">
            <seg>
              Det är, som sagt var, en del inslag i reformen som kanske måste
              rättas till. Men det innebär inte att det hade varit bättre att
              vänta, tvärtom. Att inte göra någonting åt den katastrofala situationen
              2006 hade varit oförlåtligt.
            </seg>
          </u>
          <note>
            I detta anförande instämde Jörgen Andersson och Lotta Olsson
            (båda M) samt Roland Utbult (KD).
          </note>
          <note type="speaker">
            Anf. 54 EVA-LENA JANSSON (S) replik:
          </note>
          <u xml:id="i-164cb492d7ebbb43-213" next="i-164cb492d7ebbb43-216" who="Q3374622">
            <seg>
              Fru talman! För oss socialdemokrater är det viktigt att vi har
              en sjukförsäkring som innebär att sjuka får stöd och rehabilitering
              för att kunna komma tillbaka. Men det är lika viktigt för oss
              att sjuka får en rimlig ersättning när de är sjuka.
            </seg>
          </u>
          <u xml:id="i-164cb492d7ebbb43-214" prev="i-164cb492d7ebbb43-213" who="Q3374622">
            <seg>
              I dag ser vi hur människor förvägras ersättning därför att de
              enligt det nya regelverket anses ha varit sjuka för länge. Människor
              trillar ur försäkringen och blir utförsäkrade och tvingas söka
              socialbidrag. Detta innebär också, med en reflexion till det som
              Ulf Nilsson nämner om pensionssystemet, att det inte avsätts pengar
              till pensionssystemet när man har socialbidrag.
            </seg>
          </u>
          <u xml:id="i-164cb492d7ebbb43-215" prev="i-164cb492d7ebbb43-213" who="Q3374622">
            <seg>
              Dessa personer drabbas hårt. Ulf Nilsson medger att det finns
              vissa problem, eller rättare sagt säger han att det kanske finns
              vissa problem.
            </seg>
          </u>
          <u xml:id="i-164cb492d7ebbb43-216" prev="i-164cb492d7ebbb43-213" who="Q3374622">
            <seg>
              Min fråga till Ulf Nilsson är: Hur skyndsamt är hans parti berett
              att faktiskt se över sjukförsäkringen för att få bort de problem
              som vi har sett tydligt med hur människor blir utförsäkrade? Är
              ni beredda att ta bort stupstocken?
            </seg>
          </u>
          <note type="speaker">
            Anf. 55 ULF NILSSON (FP) replik:
          </note>
          <u xml:id="i-164cb492d7ebbb43-217" next="i-164cb492d7ebbb43-219" who="Q6012166">
            <seg>
              Fru talman! Det som Eva-Lena Jansson menar med stupstock är alltså
              arbetsintroduktionen där människor under oerhört individuella
              och mjuka former får möjlighet att diskutera och fundera över
              olika vägar tillbaka till arbetslivet. De är försäkrade då enligt
              arbetsmarknadens villkor. De allra flesta människor som kommer
              till detta får alltså samma eller högre ersättning än vad de hade
              under sjukskrivningen. Men det är ändå en av de punkter som vi
              ska titta närmare på, så att inga människor behöver oroa sig mer
              för ekonomin för att de går över till detta.
            </seg>
          </u>
          <u xml:id="i-164cb492d7ebbb43-218" prev="i-164cb492d7ebbb43-217" who="Q6012166">
            <seg>
              Detta ska då jämföras med det gamla systemet när vi hade 750
              000 förtidspensionerade som Eva-Lena Janssons parti dömde till
              att leva med 64 procents ersättning under sitt aktiva liv och
              därmed också en oerhört mycket lägre pension när de väl kom i
              pensionsåldern.
            </seg>
          </u>
          <u xml:id="i-164cb492d7ebbb43-219" prev="i-164cb492d7ebbb43-217" who="Q6012166">
            <seg>
              Jag vill påstå att det var betydligt fler människor det ska inte
              vara några människor som blir drabbade som blev drabbade av ekonomiska
              problem på grund av er politik.
            </seg>
          </u>
          <note type="speaker">
            Anf. 56 EVA-LENA JANSSON (S) replik:
          </note>
          <u xml:id="i-164cb492d7ebbb43-220" next="i-164cb492d7ebbb43-221" who="Q3374622">
            <seg>
              Fru talman! Ulf Nilsson svarade inte på frågan om han vill ta
              bort stupstocken. Det enda som man kan göra för att få breda överenskommelser
              är att man tar bort ett system som i dag hindrar sjuka människor
              från att få ersättning.
            </seg>
          </u>
          <u xml:id="i-164cb492d7ebbb43-221" prev="i-164cb492d7ebbb43-220" who="Q3374622">
            <seg>
              Det är inte få fall som vi har träffat på under det senaste halvåret.
              Varje dag redogörs för hur människor tvingas bli uppsagda från
              sina jobb för att över huvud taget klara av inkomsten. Och sjuka
              människor förnekas ersättning. Det är inte rimligt i ett välfärdssamhälle
              som Sverige.
            </seg>
          </u>
          <note type="speaker">
            Anf. 57 ULF NILSSON (FP) replik:
          </note>
          <u xml:id="i-164cb492d7ebbb43-222" who="Q6012166">
            <seg>
              Fru talman! Nej, det är verkligen inte rimligt. Det är därför
              som vi vill se över de fall där det kan finnas tveksamheter om
              de beslut som Försäkringskassan fattar, om detta beror på lagar
              och förordningar eller om det beror på rutinerna hos Försäkringskassan.
              Men det finns ingen generell stupstock eftersom det står i lagen
              att allvarligt sjuka människor inte ska arbetsträna och inte gå
              till arbetsintroduktion utan få obegränsad sjukpenning under obegränsad
              tid. Det finns alltså inte någon stupstock. Däremot kan vi diskutera
              hur besluten fattas och om det ska ändras någonting där.
            </seg>
          </u>
          <note type="speaker">
            Anf. 58 SAILA QUICKLUND (M) replik:
          </note>
          <u xml:id="i-164cb492d7ebbb43-223" next="i-164cb492d7ebbb43-226" who="Q4973765">
            <seg>
              Fru talman! Jag tackar Ulf Nilsson som så positivt och tydligt
              beskriver de positiva effekterna av sjukförsäkringsreformen. Jag
              kan verkligen intyga att de stämmer.
            </seg>
          </u>
          <u xml:id="i-164cb492d7ebbb43-224" prev="i-164cb492d7ebbb43-223" who="Q4973765">
            <seg>
              Nya reformer ska alltid följas upp, och här nämner du också den
              parlamentariska socialförsäkringsutredningen.
            </seg>
          </u>
          <u xml:id="i-164cb492d7ebbb43-225" prev="i-164cb492d7ebbb43-223" who="Q4973765">
            <seg>
              Jag vill också lägga till att regeringen i december 2009 tillsatte
              en annan utredning, det så kallade rehabiliteringsrådet, under
              professor Åke Nygrens ansvar. Man kommer med ett slutbetänkande
              under december 2010. Rådet kommer att ha i uppgift att både följa
              och föreslå förbättringar inom rehabiliteringsområdet.
            </seg>
          </u>
          <u xml:id="i-164cb492d7ebbb43-226" prev="i-164cb492d7ebbb43-223" who="Q4973765">
            <seg>
              Jag kan också intyga att regeringsföreträdare har besökt 4050
              olika orter i Sverige just i syfte att lyssna in arbetstagare
              på såväl Försäkringskassan som Arbetsförmedlingen. Jag vill verkligen
              understryka att det finns en stor ödmjukhet kring att justera
              delar i reformen som behöver justeras.
            </seg>
          </u>
          <note type="speaker">
            Anf. 59 ULF NILSSON (FP) replik:
          </note>
          <u xml:id="i-164cb492d7ebbb43-227" next="i-164cb492d7ebbb43-229" who="Q6012166">
            <seg>
              Fru talman! Jag tackar Saila Quicklund för att hon påpekar detta
              med Rehabiliteringsrådet. Trots att vi nu äntligen har fått en
              rehabilitering som sätts in tidigare och som vi inte hade i det
              gamla systemet med den förra regeringen visar alltså regeringen
              med detta att man vill fortsätta att följa upp och fortsätta att
              förbättra rutinerna för rehabiliteringen. Det är viktigt, som
              Saila Quicklund påpekar.
            </seg>
          </u>
          <u xml:id="i-164cb492d7ebbb43-228" prev="i-164cb492d7ebbb43-227" who="Q6012166">
            <seg>
              Jag ser fram emot att ta del av Rehabiliteringsrådets rapport
              när den kommer.
            </seg>
          </u>
          <u xml:id="i-164cb492d7ebbb43-229" prev="i-164cb492d7ebbb43-227" who="Q6012166">
            <seg>
              När Saila Quicklund nämnde att regeringen och andra hade träffat
              många människor och varit ute på besök kom jag på att vi folkpartister
              gjorde ett antal besök på arbetsförmedlingar under våren. Vi var
              28 riksdagsledamöter. Vi fick höra talas om en del människor som
              var oroliga och nedstämda. Men det genomgående var att de allra
              flesta sade: Äntligen frågar någon oss hur vi kan få hjälp att
              komma tillbaka till arbetslivet. Vårt huvudsakliga intryck var
              att folk reagerade på detta.
            </seg>
          </u>
          <note>
            Migration, integration och invandring
          </note>
          <note type="speaker">
            Anf. 60 MICHAEL SVENSSON (M):
          </note>
          <u xml:id="i-164cb492d7ebbb43-230" next="i-164cb492d7ebbb43-242" who="Q6198899">
            <seg>
              Fru talman! Jag ska i mitt jungfrutal prata om kulturskymning
              och kalla vindar.
            </seg>
          </u>
          <u xml:id="i-164cb492d7ebbb43-231" prev="i-164cb492d7ebbb43-230" who="Q6198899">
            <seg>
              Vi pratar om försvar, socialpolitik, utbildning och finanspolitik.
              Det är naturligtvis oerhört viktiga områden. Men i grund och botten
              handlar väldigt mycket om kultur. Hur vill vi vara? Hur ska vi
              möta framtiden? Hur ska vi förhålla oss till andra människor,
              andra kulturer, andra åsikter och dem som inte tycker som vi andra?
              Vi har just nu ingen aning om det bor människor på andra planeter.
              Vi kanske tror och hoppas. Men just nu är det bara vi på denna
              planet folk, landskap, stater, nationer, gränser, hudfärger och
              språk.
            </seg>
          </u>
          <u xml:id="i-164cb492d7ebbb43-232" prev="i-164cb492d7ebbb43-230" who="Q6198899">
            <seg>
              Buthler och Öhrlund skriver i förordet till sin senaste bok Ares
              tecken : Boken är en uppgörelse med ett av de största problemen
              i vår tid intoleransen mot de människor som majoriteten finner
              avvikande och onormala. Man har samarbetat med polisens hatbrottsjour
              i Stockholm som visar hur starkt hatet breder ut sig i Sverige.
            </seg>
          </u>
          <u xml:id="i-164cb492d7ebbb43-233" prev="i-164cb492d7ebbb43-230" who="Q6198899">
            <seg>
              En värld som har utvecklats från det lilla, okunskap, sökande,
              regler, nyfikenhet om vad som finns på andra sidan. Ofrihet till
              frihet, kommandoekonomi och diktatur till dynamik och tro på oss
              som bor här. Från omyndighet till fria individer som vill skapa
              något bra för sig och sin familj.
            </seg>
          </u>
          <u xml:id="i-164cb492d7ebbb43-234" prev="i-164cb492d7ebbb43-230" who="Q6198899">
            <seg>
              Utveckling i tanke och i livet skapas genom att vi blandar åsikter
              och argument och att vi vågar vara öppna och ifrågasättande. Gränser,
              intolerans och okunskap är ett hot mot den fria världen. Rädsla
              följer om vi inte lyckas förklara. Och vi måste vara vaksamma.
            </seg>
          </u>
          <u xml:id="i-164cb492d7ebbb43-235" prev="i-164cb492d7ebbb43-230" who="Q6198899">
            <seg>
              Vi som tillhör riksdagens demokratiska partier måste fungera
              som portvakter, gränsvakter mot åsikter och kulturer som inte
              tar bestämt avstånd från hatbrott, främlingsfientlighet och odemokratiska
              metoder.
            </seg>
          </u>
          <u xml:id="i-164cb492d7ebbb43-236" prev="i-164cb492d7ebbb43-230" who="Q6198899">
            <seg>
              Främlingar finns överallt, i alla länder, och har alltid funnits.
              Om vi vill utveckla vår värld har vi en skyldighet att motverka
              allt som leder till främlingsfientlighet, rädsla och gränssättande.
              Vi som lever här har en skyldighet att hjälpa andra som är rädda
              och förtryckta.
            </seg>
          </u>
          <u xml:id="i-164cb492d7ebbb43-237" prev="i-164cb492d7ebbb43-230" who="Q6198899">
            <seg>
              Sverigedemokraterna gör gällande att det namn man sätter på vår
              Gud eller den bok eller bibel man läser är skäl nog att utvisa
              människor. Det är en logisk kullerbytta, oförskämt och tyder på
              djup okunskap. Folk från Vallonien, forna Jugoslavien, Turkiet,
              Tyskland, Frankrike och Finland för att nämna några har berikat
              vår kultur. Det är till och med en del av Sveriges styrka.
            </seg>
          </u>
          <u xml:id="i-164cb492d7ebbb43-238" prev="i-164cb492d7ebbb43-230" who="Q6198899">
            <seg>
              Det finns dock problem, och här har vi alla del av ansvaret.
              Det finns också problem som vi inte alltid tänker på. Jag läser
              åter ett avsnitt ur boken: För mig finns inte drömmen om att åka
              tillbaka. Jag har aldrig varit en del av det där. Jag fanns inte
              då. Jag pratar inte ens mitt eget modersmål felfritt. Jag hör
              inte hemma där. Inte här heller. Jag har inget hem, inget land.
            </seg>
          </u>
          <u xml:id="i-164cb492d7ebbb43-239" prev="i-164cb492d7ebbb43-230" who="Q6198899">
            <seg>
              Sverige är fortfarande ett av världens rikaste länder. Vi har
              ett ansvar och en skyldighet. Vi tar emot människor från andra
              länder, av olika skäl. Det kan vara människor på flykt eller människor
              som söker arbete. Alla vill vi, för deras skull och för vår egen,
              att de finner sig till rätta, blir goda medborgare och gillar
              sitt nya land. Krav ska ställas, och brott ska bekämpas precis
              som för alla andra i Sverige.
            </seg>
          </u>
          <u xml:id="i-164cb492d7ebbb43-240" prev="i-164cb492d7ebbb43-230" who="Q6198899">
            <seg>
              Sverige är ett fantastiskt land. Det är öppet, med nyfikna och
              kunniga människor. Vi måste nog inse och ta till oss att Sverige
              och det som i dag gör Sverige är så mycket mer än midsommar, dalahästar
              och falukorv. Det hjälper inte ens att Jimmie Åkesson klär sig
              i folkdräkt.
            </seg>
          </u>
          <u xml:id="i-164cb492d7ebbb43-241" prev="i-164cb492d7ebbb43-230" who="Q6198899">
            <seg>
              Jag hoppas att vi med alla till buds stående medel kultur, jobb
              och integrationspolitik kan se till att vi som bor här är tillräckligt
              öppna, stolta och trygga för att ta emot några till och se till
              att alla som bor i Sverige känner sig hemma här. Händelserna i
              Malmö visar med skärpa hur viktigt detta är. Jag hoppas och tror
              att ett parti som Sverigedemokraterna blir en parentes i svensk
              politik.
            </seg>
          </u>
          <u xml:id="i-164cb492d7ebbb43-242" prev="i-164cb492d7ebbb43-230" who="Q6198899">
            <seg>
              Fru talman! Jag hoppas att denna mandatperiod ska visa alla svenskar
              att vi demokratiska partier väl kan föra allas talan. Jag hoppas
              att vårt samhälle ska bli öppnare, varmare och mer tolerant.
            </seg>
          </u>
          <note>
            I detta anförande instämde Jenny Petersson (M).
          </note>
          <note type="speaker">
            Anf. 61 WILLIAM PETZÄLL (SD) replik:
          </note>
          <u xml:id="i-164cb492d7ebbb43-243" next="i-164cb492d7ebbb43-244" who="Q3357513">
            <seg>
              Fru talman! Jag skulle först vilja ställa frågan till Michael
              Svensson, som ser intolerans som ett hot, hur han ser på det faktum
              att det parti han företräder har släpat in en islamist i denna
              församling. Det är en person som öppet förespråkar kvinnomisshandel,
              inte tycker att det är okej att kvinnor och män skakar hand med
              varandra, inte tycker att det är okej att män och kvinnor dansar
              med varandra och så vidare. Detta är inget annat än direkt intoleranta
              åsikter. Det är åsikter som ni har fört med er in i denna kammare.
            </seg>
          </u>
          <u xml:id="i-164cb492d7ebbb43-244" prev="i-164cb492d7ebbb43-243" who="Q3357513">
            <seg>
              Hur ser du på detta faktum, Michael Svensson, och hur ska du
              bekämpa intoleransen inom ditt eget parti?
            </seg>
          </u>
          <note type="speaker">
            Anf. 62 MICHAEL SVENSSON (M) replik:
          </note>
          <u xml:id="i-164cb492d7ebbb43-245" next="i-164cb492d7ebbb43-246" who="Q6198899">
            <seg>
              Fru talman! Jag tror inte att det finns någon i vårt parti eller
              i de andra demokratiska partierna i riksdagen som vill köra ut
              någon från riksdagen. Alla ska ha rätt att prata här.
            </seg>
          </u>
          <u xml:id="i-164cb492d7ebbb43-246" prev="i-164cb492d7ebbb43-245" who="Q6198899">
            <seg>
              Jag kan visserligen inte Koranen, men jag tror inte att det någonstans
              står i Koranen att man ska vara intolerant mot andra människor
              tvärtom.
            </seg>
          </u>
          <note type="speaker">
            Anf. 63 WILLIAM PETZÄLL (SD) replik:
          </note>
          <u xml:id="i-164cb492d7ebbb43-247" who="Q3357513">
            <seg>
              Fru talman! Jag skulle vilja hävda motsatsen och säga att hela
              Koranen grundar sig på intolerans. Faktum är dock att den företrädare
              vi pratar om har gjort dessa ställningstaganden. Jag undrar bara
              hur Moderaterna förhåller sig till det faktum att ni faktiskt
              har släpat in en person som har dessa åsikter. Han har personligen
              gett uttryck för dem i ett flertal intervjuer. Det måste väl ändå
              vara ganska oroväckande på något sätt.
            </seg>
          </u>
          <note type="speaker">
            Anf. 64 MICHAEL SVENSSON (M) replik:
          </note>
          <u xml:id="i-164cb492d7ebbb43-248" who="Q6198899">
            <seg>
              Fru talman! Alla som håller med om vår politik och företräder
              ett samhälle som är öppet och tolerant är mycket välkomna att
              bli medlemmar i Nya moderaterna.
            </seg>
          </u>
          <note type="speaker">
            Anf. 65 TREDJE VICE TALMANNEN:
          </note>
          <u xml:id="i-164cb492d7ebbb43-249" who="unknown">
            <seg>
              Jag vill bara påminna om att debatten ska handla om sakfrågor.
              Det blir en märklig situation att angripa personer som inte har
              möjlighet att försvara sig. Jag vill alltså rekommendera att det
              är sakpolitiskt innehåll som förekommer under debatten.
            </seg>
          </u>
          <note type="speaker">
            Anf. 66 KENT EKEROTH (SD) replik:
          </note>
          <u xml:id="i-164cb492d7ebbb43-250" next="i-164cb492d7ebbb43-252" who="Q3369252">
            <seg>
              Fru talman! Jag tycker att det är bra att Svensson erkänner att
              det har med kultur att göra. Från borgerligheten, vänstern och
              etablissemanget i Sverige och i svenska medier pratar man nämligen
              alltid om att det är sociala faktorer. Allas vår Bagdad Bob, Jerzy
              Sarnecki, säger att det handlar om trångboddhet när vi har med
              kriminella invandrare att göra och när det handlar om den ekonomiska
              belastning som invandringen utgör och så vidare.
            </seg>
          </u>
          <u xml:id="i-164cb492d7ebbb43-251" prev="i-164cb492d7ebbb43-250" who="Q3369252">
            <seg>
              Det är bra att du står här och erkänner att det faktiskt handlar
              om kultur. Du står samtidigt och säger att vi ska vara gränsvakter
              mot kulturer som är intoleranta och så vidare. Jag tycker att
              det är jättebra att du ställer upp på det, men jag frågar dig:
              Hur går det ihop med er syn på islam? Om vi ska vara gränsvakter
              mot kulturer som är intoleranta måste vi vara gränsvakter mot
              det som är islam i dag.
            </seg>
          </u>
          <u xml:id="i-164cb492d7ebbb43-252" prev="i-164cb492d7ebbb43-250" who="Q3369252">
            <seg>
              Det är ganska anmärkningsvärt att du står där framme och säger
              att det inte finns något inom islam som är intolerant eller våldsamt.
              Det bevisar bara att du inte kan ett enda dugg om vad islam står
              för. Jag tycker att det är glädjande att du åtminstone står och
              erkänner att det handlar om kulturer, men jag vill ha svar på
              frågan hur du ser på att vara gränsvakt mot dessa kulturer och
              mot islam.
            </seg>
          </u>
          <note type="speaker">
            Anf. 67 MICHAEL SVENSSON (M) replik:
          </note>
          <u xml:id="i-164cb492d7ebbb43-253" next="i-164cb492d7ebbb43-254" who="Q6198899">
            <seg>
              Fru talman! Vi kan ta en debatt någon annan dag om Koranen och
              då ta med oss några experter också. Jag har dock läst lite grann
              i Koranen och inte hittat någonting som tyder på att man vill
              slå ihjäl andra människor.
            </seg>
          </u>
          <u xml:id="i-164cb492d7ebbb43-254" prev="i-164cb492d7ebbb43-253" who="Q6198899">
            <seg>
              När jag säger att vi ska vara gränsvakter och portvakter menar
              jag delvis att vi här i riksdagen ska se till att det inte finns
              människor här som företräder intoleranta och odemokratiska åsikter.
            </seg>
          </u>
          <note type="speaker">
            Anf. 68 KENT EKEROTH (SD) replik:
          </note>
          <u xml:id="i-164cb492d7ebbb43-255" next="i-164cb492d7ebbb43-256" who="Q3369252">
            <seg>
              Fru talman! Du har inte sett någonting i Koranen om våldsamhet.
              Då kan jag nämna två saker för dig. Vers 9:5 och 9:29 kallas till
              exempel svärdverserna. De är krigiska verser som folk inom den
              muslimska världen har praktiserat under 1 400 år. Nog finns det
              alltså våldsamma verser.
            </seg>
          </u>
          <u xml:id="i-164cb492d7ebbb43-256" prev="i-164cb492d7ebbb43-255" who="Q3369252">
            <seg>
              Du säger att vi här i riksdagen ska förhindra det. Det var precis
              det min kollega William Petzäll sade; ni har i ert eget parti
              företrädare som förespråkar dessa intoleranta åsikter det som
              du menar att ni ska vara gränsvakter mot.
            </seg>
          </u>
          <note type="speaker">
            Anf. 69 MICHAEL SVENSSON (M) replik:
          </note>
          <u xml:id="i-164cb492d7ebbb43-257" who="Q6198899">
            <seg>
              Fru talman! Jag vill avslutningsvis bara säga att jag tror att
              det räcker med att gå ut på Storgatan i Piteå eller Karlstad,
              på Kungsgatan i Stockholm eller i något kvarter i ett litet samhälle
              i någon del av Sverige för att inse att vi har ett mångkulturellt
              samhälle i Sverige. 1820 procent av dem som finns i Sverige i
              dag är flyktingar och invandrare i första, andra eller tredje
              hand. De är här för att stanna. Ni måste försöka ta upp huvudet
              ur sandlådan.
            </seg>
          </u>
          <note type="speaker">
            Anf. 70 Statsrådet TOBIAS BILLSTRÖM (M):
          </note>
          <u xml:id="i-164cb492d7ebbb43-258" next="i-164cb492d7ebbb43-266" who="Q3112958">
            <seg>
              Fru talman! En ny mandatperiod innebär självfallet alltid ett
              uppdrag att precisera och prioritera de frågor som ur politisk
              synvinkel är angelägna. Jag ser tydligt tre utmaningar som kommer
              att bli betydelsefulla under perioden 20102014.
            </seg>
          </u>
          <u xml:id="i-164cb492d7ebbb43-259" prev="i-164cb492d7ebbb43-258" who="Q3112958">
            <seg>
              För det första är det viktigt att slå vakt om den ordning och
              reda som måste prägla hela utgiftsområdet när det gäller asyl-
              och migrationspolitiken. Finns det inte tilltro till att systemen
              för migration och asyl fungerar som de ska krymper snabbt möjligheterna
              att koncentrera sig på utvecklingen.
            </seg>
          </u>
          <u xml:id="i-164cb492d7ebbb43-260" prev="i-164cb492d7ebbb43-258" who="Q3112958">
            <seg>
              Därför måste en fortsatt minskning av handläggnings- och vistelsetiden
              för asylsökande i Sverige stå överst på agendan. Detta gäller
              för övrigt oavsett antalet asylsökande som kommer till vårt land.
              Grunden för att uppnå detta är redan lagd genom den nya instans-
              och processordningen för utlännings- och medborgarskapsärenden,
              men denna måste vårdas för att kunna fungera optimalt. På så vis
              skapas förutsättningar för att upprätthålla såväl rättssäkerheten
              som arbetslinjen.
            </seg>
          </u>
          <u xml:id="i-164cb492d7ebbb43-261" prev="i-164cb492d7ebbb43-258" who="Q3112958">
            <seg>
              Detta är en fråga om förtroende för asylsystemen, men det är
              också en fråga om ekonomi och om integrationen av nyanlända. Ju
              kortare tid man får vänta på besked, desto lättare är det att
              få kvalitet i mottagandet, med en lyckad integration som konsekvens.
              Dessutom förenklas återvändandet till ursprungslandet vid ett
              avslag.
            </seg>
          </u>
          <u xml:id="i-164cb492d7ebbb43-262" prev="i-164cb492d7ebbb43-258" who="Q3112958">
            <seg>
              Det finns många goda skäl att se till att Migrationsverket och
              migrationsdomstolarna har rätt dimensionering och att myndighetssamverkan
              löper smidigt i återvändandet. Genomförandet av etableringsreformer
              för nyanlända är också ett område som innebär förändringar.
            </seg>
          </u>
          <u xml:id="i-164cb492d7ebbb43-263" prev="i-164cb492d7ebbb43-258" who="Q3112958">
            <seg>
              För det andra måste migrationspolitiken handla om mer än bara
              asyl. Därför kommer regeringen att fortsätta att bygga ut och
              vårda den arbetskraftsinvandringsreform som snart fyller tre år.
              Under mandatperioden ska vi ta emot slutbetänkandet från utredningen
              om cirkulär migration. Det är och förblir vår ambition att befinna
              oss i framkant i den europeiska och globala debatten om ökad mobilitet.
              Vår avsikt är att svenska arbetsgivare i privat och offentlig
              sektor ska kunna finna den arbetskraft som de behöver. Denna politik
              förutsätter i sin tur att reformerna fungerar som tänkt. Den jämförande
              OECD-utvärdering som nu pågår kommer därför att bli mycket intressant
              att ta del av.
            </seg>
          </u>
          <u xml:id="i-164cb492d7ebbb43-264" prev="i-164cb492d7ebbb43-258" who="Q3112958">
            <seg>
              För det tredje är arbetet med att fördjupa och utveckla det internationella
              samarbetet på detta område en växande uppgift. Det gemensamma
              europeiska asylsystemet är en prioriterad fråga. Det är uppenbart
              att en diskussion om slutdatumet för projektet 2012 är nära förestående
              i relation till de uppenbara utmaningar som finns i förhandlingsarbetet.
              Det gäller inte minst skillnader i uppfattningar mellan råd och
              parlament. Jag förutser ett ökat antal diskussioner med andra
              medlemsstater och parlamentariker i EU. Det är viktigt att Sverige
              tar ledningen i dessa.
            </seg>
          </u>
          <u xml:id="i-164cb492d7ebbb43-265" prev="i-164cb492d7ebbb43-258" who="Q3112958">
            <seg>
              Vår globala ambition måste också konkretiseras under mandatperioden.
              Vi måste noga förbereda oss för den högnivådialog som innebär
              slutet på den första fasen av Global Forum of Migration and Development.
              Parallellt med detta måste vi också fundera över hur vi på bästa
              sätt kan öka kopplingen mellan utvecklingsfrågor och migrationsfrågor.
              Det saknas definitivt inte argument för detta. Vi har ett stort
              och viktigt pedagogiskt uppdrag att förklara den makro- och mikroekonomiska
              potential som ligger i att fler människor migrerar av egen kraft
              och vilja för att skapa sig en framtid. Detta är för övrigt aldrig
              i sig negativt.
            </seg>
          </u>
          <u xml:id="i-164cb492d7ebbb43-266" prev="i-164cb492d7ebbb43-258" who="Q3112958">
            <seg>
              Jag ser fram emot dagens debatt och kommande under mandatperioden
              på detta viktiga område.
            </seg>
          </u>
          <note type="speaker">
            Anf. 71 AMINEH KAKABAVEH (V) replik:
          </note>
          <u xml:id="i-164cb492d7ebbb43-267" next="i-164cb492d7ebbb43-268" who="Q3675519">
            <seg>
              Fru talman! Jag skulle vilja fråga migrationsministern om vad
              regeringen kommer att göra för de asylsökande kvinnor och barn
              som är utsatta för olika former av förföljelse och förtryck från
              sina familjer och till exempel den iranska eller den turkiska
              regimen. De skickas hem av Migrationsverket som vägrar att ge
              dem asyl. De befinner sig i en väldigt kritisk situation.
            </seg>
          </u>
          <u xml:id="i-164cb492d7ebbb43-268" prev="i-164cb492d7ebbb43-267" who="Q3675519">
            <seg>
              Det handlar om barn som är födda här i Sverige eller som var
              små när de kom hit. De har bott här i Sverige i flera år och går
              i skolan. De får inte någon möjlighet. När till exempel föräldrarna
              mår psykiskt dåligt påverkar det barnen direkt. Vad tänker ministern
              göra för att dessa människor som flytt för sina egna liv ska kunna
              stanna i Sverige?
            </seg>
          </u>
          <note type="speaker">
            Anf. 72 Statsrådet TOBIAS BILLSTRÖM (M) replik:
          </note>
          <u xml:id="i-164cb492d7ebbb43-269" next="i-164cb492d7ebbb43-270" who="Q3112958">
            <seg>
              Fru talman! Det är inte annorlunda med den grupp som Amineh Kakabaveh
              tar upp än med någon annan grupp. Vi har en rättssäker ordning
              i Sverige där var och en som kommer till vårt land har rätt att
              söka asyl och få sin ansökan prövad. Migrationsverket prövar ansökan,
              och är man missnöjd kan man överklaga till Migrationsdomstolen.
              I slutändan är det Migrationsöverdomstolen som sätter praxis och
              inte jag som minister eller regeringen som instans. Den ordningen
              har vi gjort oss av med och har i bred politisk enighet ersatt
              med migrationsdomstolarna.
            </seg>
          </u>
          <u xml:id="i-164cb492d7ebbb43-270" prev="i-164cb492d7ebbb43-269" who="Q3112958">
            <seg>
              Det innebär att prövningen utfaller på endera av två sätt, antingen
              får man ett ja eller får man ett nej. Är det så att man får ett
              nej ska man återvända. Det är väldigt viktigt att komma ihåg detta.
              De personer som Amineh Kakabaveh tar upp har alltså tillgång till
              de rättsmedel som behövs för att utröna om man har skyddsskäl
              eller inte. Jag ser ingen anledning att ändra den ordningen.
            </seg>
          </u>
          <note type="speaker">
            Anf. 73 AMINEH KAKABAVEH (V) replik:
          </note>
          <u xml:id="i-164cb492d7ebbb43-271" who="Q3675519">
            <seg>
              Fru talman! Det är lättare sagt än gjort. De kvinnor som jag
              pratar om har dess värre redan flytt för sina liv. Migrationsverket
              bestämmer och fattar beslut enligt de riktlinjer som det får till
              sitt förfogande. Det gör det väldigt svårt för dessa människor
              att få sin rätt prövad enligt vad vi menar att det handlar om,
              humanitära skäl. Det handlar om kvinnors asylskäl.
            </seg>
          </u>
          <note type="speaker">
            Anf. 74 Statsrådet TOBIAS BILLSTRÖM (M) replik:
          </note>
          <u xml:id="i-164cb492d7ebbb43-272" who="Q3112958">
            <seg>
              Fru talman! År 2007 tog vi emot slutbetänkandet från den så kallade
              utvärderingsutredningen som tillsattes med uppgift att gå igenom
              och utvärdera den nya instans- och processordningen. Den kom fram
              till att riksdagen hade fått det som man i bred politisk enighet
              hade beställt, en rättssäker och välfungerande ordning. Man såg
              ingen anledning att i det sammanhanget föreslå några förändringar
              på den punkten. Det har inte heller jag för avsikt att göra här
              i dag.
            </seg>
          </u>
          <note type="speaker">
            Anf. 75 BODIL CEBALLOS (MP):
          </note>
          <u xml:id="i-164cb492d7ebbb43-273" next="i-164cb492d7ebbb43-285" who="Q4942281">
            <seg>
              Fru talman! Det händer ibland att jag och migrationsministern
              är överens. Det vi är överens om i det här fallet i dag är det
              ministern sade om att man ska ha tilltro till asylsystemet och
              till utlänningslagen, den som vi stiftade här i riksdagen. Där
              är vi överens. Med tilltro till lagen menar jag att den ska vara
              så bra att människor upplever att den är rättvis och rättssäker,
              och att den inte skapar fler som gömmer sig. Där är vi inte i
              dag.
            </seg>
          </u>
          <u xml:id="i-164cb492d7ebbb43-274" prev="i-164cb492d7ebbb43-273" who="Q4942281">
            <seg>
              Ministern tog bland annat upp översynen. Där har vi olika uppfattning
              om hur den framtida lagstiftningen bör se ut. Miljöpartiet menar
              att utlänningslagen behöver ses över. Det har nu gått längre tid
              sedan den trädde i kraft. Vi vet lite mer vad som har varit problemen,
              var knutpunkterna är och vad som behöver förändras.
            </seg>
          </u>
          <u xml:id="i-164cb492d7ebbb43-275" prev="i-164cb492d7ebbb43-273" who="Q4942281">
            <seg>
              Vi har till exempel vid väldigt många tillfällen diskuterat frågan
              om intern väpnad konflikt. Den andra punkten handlar om andra
              svåra omständigheter i hemlandet. Alla har hört talas om gisslandramat
              i kyrkan i Bagdad häromdagen där minst 37 människor dödades bara
              för att de råkade vara kristna och befinna sig i kyrkan vid tillfället.
              Vi har också genom Wikileaks läckor hört talas om hur systematisk
              tortyr förekommer i irakiska fängelser. Ändå skickar vi tillbaka
              människor till sådana förhållanden.
            </seg>
          </u>
          <u xml:id="i-164cb492d7ebbb43-276" prev="i-164cb492d7ebbb43-273" who="Q4942281">
            <seg>
              Jag vet att det just nu är väldigt många kristna irakier som
              väntar på utvisning. De var rädda redan innan. Jag har mött så
              många förtvivlade människor under de senaste åren som ska tvingas
              tillbaka till Irak. Jag vet att det nu är ännu värre för dem.
              Dessa regler behöver ses över. Vi ska inte ha den situationen
              att vi skapar ännu fler gömda från Irak i Sverige.
            </seg>
          </u>
          <u xml:id="i-164cb492d7ebbb43-277" prev="i-164cb492d7ebbb43-273" who="Q4942281">
            <seg>
              Förra veckan fick jag också ett samtal från burundiska flyktingar
              som befinner sig i Uganda. De utvisades förra året. Vi har också
              diskuterat dem här i kammaren vid flera tillfällen. Det var i
              oktober de utvisades. Ett år senare har de fått kvotflyktingstatus
              av UNHCR och befinner sig i Uganda.
            </seg>
          </u>
          <u xml:id="i-164cb492d7ebbb43-278" prev="i-164cb492d7ebbb43-273" who="Q4942281">
            <seg>
              Det är någonting som är fel någonstans när våra myndigheter gör
              en bedömning av människors skyddsbehov och UNHCR gör en helt annan
              bedömning. Vi måste då titta över vad som var fel i vår lag. Det
              är samma Genèvekonvention som ligger till grund för båda två.
            </seg>
          </u>
          <u xml:id="i-164cb492d7ebbb43-279" prev="i-164cb492d7ebbb43-273" who="Q4942281">
            <seg>
              Jag vet också att ministern nu i dag eller i går har fått ett
              öppet brev från flyktingsamordnare i många kommuner. Det handlar
              om alla de barn till somaliska flyktingar här i Sverige som har
              haft problem att komma till Sverige för att de inte har godtagbara
              passhandlingar. Vi vet att i Somalia kan man inte utfärda några
              pass eftersom det inte finns några myndigheter.
            </seg>
          </u>
          <u xml:id="i-164cb492d7ebbb43-280" prev="i-164cb492d7ebbb43-273" who="Q4942281">
            <seg>
              Många av dessa barn befinner sig i till exempel Etiopien, och
              många av dem är utan vårdnadshavare. Migrationsverket brukar avslå
              deras ansökningar trots att det finns dna-analyser som bevisar
              att det finns ett föräldraskap däremellan med grund i att det
              inte finns några godtagbara passhandlingar.
            </seg>
          </u>
          <u xml:id="i-164cb492d7ebbb43-281" prev="i-164cb492d7ebbb43-273" who="Q4942281">
            <seg>
              Nu har det kommit en dom i förvaltningsrätten i Göteborg som
              säger att det inte är så att man måste ha en passhandling. Är
              det så att man får ett uppehållstillstånd har man rätt att vistas
              i Sverige, och då måste man kunna komma in. Det är en halv seger.
            </seg>
          </u>
          <u xml:id="i-164cb492d7ebbb43-282" prev="i-164cb492d7ebbb43-273" who="Q4942281">
            <seg>
              I nästa steg säger domstolen: Du kan inte bevisa att din man
              är död eller om ni har gemensam vårdnad, så vi vet inte om han
              tillåter att barnen kommer till Sverige. Det handlar då om en
              man som är försvunnen sedan många år tillbaka, och ingen vet om
              han lever eller är död.
            </seg>
          </u>
          <u xml:id="i-164cb492d7ebbb43-283" prev="i-164cb492d7ebbb43-273" who="Q4942281">
            <seg>
              Någonstans är det fel i vårt system. Vi måste hitta modeller
              som är anpassade till verkligheten. Vi har faktiskt skrivit under
              barnkonventionen.
            </seg>
          </u>
          <u xml:id="i-164cb492d7ebbb43-284" prev="i-164cb492d7ebbb43-273" who="Q4942281">
            <seg>
              Detta är sådana frågor som vi bland annat har motionerat om under
              allmänna motionstiden. Vi har också motionerat under tidigare
              år, bland annat när det gäller översynen. Vi hoppas att vi ska
              kunna föra en dialog om de förändringar som kommer att behövas
              i utlänningslagen. Eftersom vi nu har en praxis som inte riktigt
              alla gånger lever upp till vad vi här i riksdagen trodde när vi
              stiftade lagen måste vi ändra lagen. Det har varit klart och tydligt
              från Migrationsverket vid flera tillfällen. De säger: Om det är
              otydligt måste vi ändra lagen.
            </seg>
          </u>
          <u xml:id="i-164cb492d7ebbb43-285" prev="i-164cb492d7ebbb43-273" who="Q4942281">
            <seg>
              Det är vår uppgift att göra det framöver. Jag vill uppmana migrationsministern
              att göra en ny översyn jag säger inte en ny utredning. Men man
              måste titta över olika bestämmelser där vi ser att det har blivit
              konstiga tillämpningar under åren.
            </seg>
          </u>
          <note>
            I detta anförande instämde Tina Ehn och Maria Ferm (båda MP)
            samt Christina Höj Larsen (V).
          </note>
          <note type="speaker">
            Anf. 76 HANIF BALI (M) replik:
          </note>
          <u xml:id="i-164cb492d7ebbb43-286" next="i-164cb492d7ebbb43-287" who="Q5564796">
            <seg>
              Fru talman! Min fråga till Bodil Ceballos är frågan om rättssäkerheten.
              Anser du att vi politiker ska gå tillbaka till systemet då politiker
              och politiskt tillsatta satt i slutna rum och bestämde att nu
              är det okej med en viss typ av invandrare och nu är det okej med
              en annan typ?
            </seg>
          </u>
          <u xml:id="i-164cb492d7ebbb43-287" prev="i-164cb492d7ebbb43-286" who="Q5564796">
            <seg>
              Eller tycker du att vi bör ha den modell vi har i Sverige, där
              man prövar fall till fall och tittar på individens enskilda skyddsbehov?
              Eller ska vi gå tillbaka till att gruppera människor i olika landsgränser
              eller etniska minoriteter? De här är okej, men inte de här är
              det så vi ska säga?
            </seg>
          </u>
          <note type="speaker">
            Anf. 77 BODIL CEBALLOS (MP) replik:
          </note>
          <u xml:id="i-164cb492d7ebbb43-288" next="i-164cb492d7ebbb43-290" who="Q4942281">
            <seg>
              Fru talman! Nej, jag vill absolut inte tillbaka till den tid
              då det var politiska beslut i slutändan, som du säger. Vi har
              en ny prövning som alla här i riksdagen ställde sig bakom. Den
              modellen ska vi fortsätta med.
            </seg>
          </u>
          <u xml:id="i-164cb492d7ebbb43-289" prev="i-164cb492d7ebbb43-288" who="Q4942281">
            <seg>
              Däremot har vi sett att tolkningen av lagen har blivit annorlunda
              än vad som var tänkt från början. Då måste vi naturligtvis ändra
              oss. Då måste vi ändra lagen. Vi ska inte ändra processen, utan
              vi ska ha domstolarna precis som tidigare.
            </seg>
          </u>
          <u xml:id="i-164cb492d7ebbb43-290" prev="i-164cb492d7ebbb43-288" who="Q4942281">
            <seg>
              När propositionen lades fram sades det också att praxis i förarbetena
              inte skulle bli striktare än tidigare. Men det vi upplever är
              just att praxis har blivit striktare. Genèvekonventionen är ju
              också densamma, som jag sade tidigare, så det borde inte ha blivit
              striktare i Sverige. Processen ska vara som den är, men vi måste
              se över de delar av lagstiftningen som inte fyller upp de krav
              som vi ställde en gång när riksdagen stiftade lagen.
            </seg>
          </u>
          <note type="speaker">
            Anf. 78 HANIF BALI (M) replik:
          </note>
          <u xml:id="i-164cb492d7ebbb43-291" next="i-164cb492d7ebbb43-292" who="Q5564796">
            <seg>
              Fru talman! Jag tycker att det är bra att ni ställer er bakom
              den process vi har. Däremot tycker jag att det är lite anmärkningsvärt
              att när processen inte går precis som politikerna känner för ska
              man plötsligt börja ändra den.
            </seg>
          </u>
          <u xml:id="i-164cb492d7ebbb43-292" prev="i-164cb492d7ebbb43-291" who="Q5564796">
            <seg>
              Och det är klart; om det finns felaktigheter och saker som går
              snett ska man ha en översyn. Men i det stora hela kan inte vi
              politiker börja ändra i lagen så fort vi känner att det fattas
              ett enda beslut i Migrationsverket som vi inte håller med om.
              Vi måste även ha en långsiktighet i lagen.
            </seg>
          </u>
          <note type="speaker">
            Anf. 79 BODIL CEBALLOS (MP) replik:
          </note>
          <u xml:id="i-164cb492d7ebbb43-293" next="i-164cb492d7ebbb43-294" who="Q4942281">
            <seg>
              Fru talman! Det handlar inte om ett enda beslut, utan det handlar
              om en serie beslut.
            </seg>
          </u>
          <u xml:id="i-164cb492d7ebbb43-294" prev="i-164cb492d7ebbb43-293" who="Q4942281">
            <seg>
              Det finns en anledning till att vi finns här i denna kammare.
              Vi är valda att företräda en politik. Vi diskuterar ihop oss om
              en gemensam hållning i olika frågor, och vi stiftar lagar. Då
              är det också upp till oss att se till att lagarna följs och att
              de tillämpas på det sätt som vi tänkte oss när vi stiftade lagen.
              Annars skulle det inte finnas någon anledning för oss att vara
              här över huvud taget.
            </seg>
          </u>
          <note type="speaker">
            Anf. 80 KENT EKEROTH (SD) replik:
          </note>
          <u xml:id="i-164cb492d7ebbb43-295" next="i-164cb492d7ebbb43-297" who="Q3369252">
            <seg>
              Fru talman! Jag reagerade på en rad saker, och jag ska ta upp
              några av dem. Bodil Ceballos pratade om att Sverige skapar gömda
              flyktingar. Jag är ledsen, men det enda sättet att bli en gömd
              flykting som de facto är en illegal invandrare är att bryta mot
              svensk lag.
            </seg>
          </u>
          <u xml:id="i-164cb492d7ebbb43-296" prev="i-164cb492d7ebbb43-295" who="Q3369252">
            <seg>
              Sverige har ett av världens mest generösa och naiva invandringssystem.
              Ska de som väljer att bryta mot svensk lag och de generösa regler
              vi har i dag sedan belönas för att de väljer att begå brott i
              Sverige? Det är givetvis helt oacceptabelt.
            </seg>
          </u>
          <u xml:id="i-164cb492d7ebbb43-297" prev="i-164cb492d7ebbb43-295" who="Q3369252">
            <seg>
              Du pratar hela tiden om flyktingar. Jag tror att man måste vara
              lite försiktig med begreppen. Flyktingar utgör en liten del av
              dem som har kommit till Sverige sedan 1980. År 2009 var det bara
              1,76 procent som var riktiga flyktingar enligt FN:s definition.
              Om vi räknar in kvotflyktingarna från FN hamnar vi ändå bara på
              3,65 procent. Detta är de riktiga flyktingarna. De andra 95 procenten
              är anhöriginvandrare och så vidare. De har ingenting med flyktingar
              att göra.
            </seg>
          </u>
          <note type="speaker">
            Anf. 81 BODIL CEBALLOS (MP) replik:
          </note>
          <u xml:id="i-164cb492d7ebbb43-298" next="i-164cb492d7ebbb43-299" who="Q4942281">
            <seg>
              Fru talman! Till att börja med vill jag bara påpeka att det inte
              är ett brott att leva gömd i Sverige. Det finns inget sådant brott
              i brottsbalken.
            </seg>
          </u>
          <u xml:id="i-164cb492d7ebbb43-299" prev="i-164cb492d7ebbb43-298" who="Q4942281">
            <seg>
              Det jag talar om här är asyllagstiftningen. Det är de få som
              du talar om. Jag pratar inte om anhöriginvandring; jag pratar
              om barnen till dem som är flyktingar. De har rätt att komma hit
              enligt de konventioner som finns. Jag talar inte om dem som har
              kommit hit för att de har träffat en partner eller någonting annat.
              Jag talar om just den lilla grupp som också du pratar om.
            </seg>
          </u>
          <note type="speaker">
            Anf. 82 KENT EKEROTH (SD) replik:
          </note>
          <u xml:id="i-164cb492d7ebbb43-300" who="Q3369252">
            <seg>
              Fru talman! Men du pratar ju om det som du kallar för gömda flyktingar,
              Bodil Ceballos. De är alltså inte riktiga flyktingar, för om de
              skulle ha varit det skulle de ha fått flyktingstatus och uppehållstillstånd.
              Men de är inte flyktingar. Vi har valt att kolla dem och sagt:
              Nej, ni har tyvärr inte skäl att stanna här som flyktingar. Det
              är därför de blir illegala invandrare. Det är därför de bryter
              mot de regler vi har i Sverige för när man beviljas uppehållstillstånd
              av olika anledningar. De är alltså inte flyktingar. Det är inte
              det vi pratar om.
            </seg>
          </u>
          <note type="speaker">
            Anf. 83 BODIL CEBALLOS (MP) replik:
          </note>
          <u xml:id="i-164cb492d7ebbb43-301" who="Q4942281">
            <seg>
              Fru talman! Då vet jag inte om du lyssnade på det som jag berättade
              om dem från Burundi, till exempel. De fick avslag i Sverige för
              att de inte hade skyddsskäl. Men i Uganda har de sedan blivit
              erkända av FN och UNHCR som kvotflyktingar. Det är inte så att
              vi alltid gör allting rätt i Sverige.
            </seg>
          </u>
          <note type="speaker">
            Anf. 84 ISMAIL KAMIL (FP):
          </note>
          <u xml:id="i-164cb492d7ebbb43-302" next="i-164cb492d7ebbb43-315" who="Q5898640">
            <seg>
              Fru talman! För oss som har kommit till Sverige under 60- och
              70-talen har det varit lättare vad gäller både mottagande och
              etablering i Sverige. Själv är jag uppvuxen i en diktatur, där
              det fria ordet och demokrati saknades totalt.
            </seg>
          </u>
          <u xml:id="i-164cb492d7ebbb43-303" prev="i-164cb492d7ebbb43-302" who="Q5898640">
            <seg>
              Förhållandena är många gånger svåra. Folk flyr från diktaturregimer.
              Låt oss ha en human flyktingpolitik! Det har Sverige råd med.
            </seg>
          </u>
          <u xml:id="i-164cb492d7ebbb43-304" prev="i-164cb492d7ebbb43-302" who="Q5898640">
            <seg>
              Fru talman! Jag kom hit som 20-åring. Jag vill ta upp två saker
              som är oerhört viktiga när det gäller integrationspolitiken för
              att man över huvud taget ska kunna lyckas med integrationen i
              Sverige.
            </seg>
          </u>
          <u xml:id="i-164cb492d7ebbb43-305" prev="i-164cb492d7ebbb43-302" who="Q5898640">
            <seg>
              Det ena som jag har erfarit är att kunna språket. Språkkunskaperna
              är oerhört viktiga. Det andra är att kunna få ett jobb och kunna
              försörja sig. Om vi ska ha en lyckad integration här i Sverige
              gäller det att vi ser till att dessa faktorer är effektiva.
            </seg>
          </u>
          <u xml:id="i-164cb492d7ebbb43-306" prev="i-164cb492d7ebbb43-302" who="Q5898640">
            <seg>
              Sverige behöver arbetskraftsinvandring. Vi behöver öppenhet inte
              isolering i den globala värld som vi lever i. Det gäller att ta
              bort hinder så att nyanlända lättare ska kunna hitta jobb och
              lättare ska kunna vara delaktiga i det svenska samhälle som de
              lever i och kunna utveckla detta samhälle. På så sätt hamnar man
              i stället i ett samhälle där man vill utveckla. Alternativet är
              utanförskap. Vi ska inte skapa fler hinder som gör det svårare
              för dessa människor att bli integrerade i det svenska samhället.
            </seg>
          </u>
          <u xml:id="i-164cb492d7ebbb43-307" prev="i-164cb492d7ebbb43-302" who="Q5898640">
            <seg>
              Jag är glad över vad regeringen har gjort under den gångna mandatperioden
              de fyra år som har gått. Den har nu avsatt 100 miljoner kronor
              för sfi-bonus, som ska börja gälla 2011. Det syftar till att stimulera
              nyanlända att snabbare lära sig det svenska språket och lättare
              komma in i det svenska samhället.
            </seg>
          </u>
          <u xml:id="i-164cb492d7ebbb43-308" prev="i-164cb492d7ebbb43-302" who="Q5898640">
            <seg>
              Jag välkomnar också regeringens planer för instegsjobb. Planerna
              på att höja subventionsgraden från 75 procent till 80 procent
              är välkomna. På så sätt gör man det lättare för nyanlända att
              få in en fot på den svenska arbetsmarknaden. Det leder till minskat
              utanförskap. Det leder också till mindre bidragsberoende.
            </seg>
          </u>
          <u xml:id="i-164cb492d7ebbb43-309" prev="i-164cb492d7ebbb43-302" who="Q5898640">
            <seg>
              Det är också roligt att höra att regeringen satsar på etableringslotsar
              som hjälper till att guida de nyanlända in på arbetsmarknaden.
            </seg>
          </u>
          <u xml:id="i-164cb492d7ebbb43-310" prev="i-164cb492d7ebbb43-302" who="Q5898640">
            <seg>
              Fru talman! Jag välkomnar de åtgärder som regeringen har vidtagit
              för att skapa ett system för mottagande och för att skapa ett
              system för etablering som snabbare kan leda till att man får en
              egen försörjning och ett eget arbete till skillnad mot hur det
              har varit under många år.
            </seg>
          </u>
          <u xml:id="i-164cb492d7ebbb43-311" prev="i-164cb492d7ebbb43-302" who="Q5898640">
            <seg>
              Det är också bra att Arbetsförmedlingen får en central roll i
              reformens genomförande. Vi kommer bort från socialtjänsten, och
              nu är det Arbetsförmedlingen som gäller.
            </seg>
          </u>
          <u xml:id="i-164cb492d7ebbb43-312" prev="i-164cb492d7ebbb43-302" who="Q5898640">
            <seg>
              Den nya integrationspolitiken har fokus på språkkunskaper och
              arbete. Regeringen satsar resurser på dessa områden för att minska
              utanförskapet, och det behöver vi i Sverige.
            </seg>
          </u>
          <u xml:id="i-164cb492d7ebbb43-313" prev="i-164cb492d7ebbb43-302" who="Q5898640">
            <seg>
              Vi ska också komma ihåg att över 600 000 personer med invandrarbakgrund
              varje dag går till ett arbete. Det är viktigt att uppmärksamma
              detta. Tusentals småföretagare har kommit från andra länder, och
              man anställer.
            </seg>
          </u>
          <u xml:id="i-164cb492d7ebbb43-314" prev="i-164cb492d7ebbb43-302" who="Q5898640">
            <seg>
              Jag vill inte på något sätt ta upp det som man diskuterade i
              partiledardebatten, men jag blev förvånad över vad SD:s ordförande
              Jimmie Åkesson sade, nämligen att regeringens politik innebär
              att man har diskriminerat infödda svenskar. Det stämmer inte alls.
            </seg>
          </u>
          <u xml:id="i-164cb492d7ebbb43-315" prev="i-164cb492d7ebbb43-302" who="Q5898640">
            <seg>
              Fru talman! Det är viktigt att vi får en humanare flyktingpolitik.
              Det är också viktigt att man inte bara ställer krav på dem som
              kommer hit utan också på systemet. Många gånger måste man ha en
              kombination av olika krav som gör det lättare för människor som
              kommer till Sverige.
            </seg>
          </u>
          <note>
            I detta anförande instämde Gunnar Andrén, Hans Backman och Ulf
            Nilsson (alla FP)
          </note>
          <note type="speaker">
            Anf. 85 KENT EKEROTH (SD) replik:
          </note>
          <u xml:id="i-164cb492d7ebbb43-316" next="i-164cb492d7ebbb43-317" who="Q3369252">
            <seg>
              Fru talman! Ismail Kamil pratar om en human flyktingpolitik.
              Det tråkiga är att Sverige inte har haft någon human flyktingpolitik
              med den politik som har bedrivits de senaste 40 åren. Allting
              handlar om prioriteringar och resurser. Antingen kan man hjälpa
              dem i Sverige eller också kan man hjälpa dem på plats i deras
              närområde.
            </seg>
          </u>
          <u xml:id="i-164cb492d7ebbb43-317" prev="i-164cb492d7ebbb43-316" who="Q3369252">
            <seg>
              Låt mig ta ett exempel. För några år sedan gavs en flyktingamnesti
              åt ett visst antal illegala invandrare i det här landet. Enligt
              Regeringskansliet kostade det i snitt 117 000 kronor per beviljat
              uppehållstillstånd. Kostnaden för en irakisk flykting i Syrien
              är enligt FN 7 kronor. Vad innebär detta? Jo, det innebär att
              för varje person man tar emot i Sverige för 117 000 kronor är
              det 15 000 människor man inte hjälper med de pengarna. Det är
              detta det handlar om. Frågan är: Vad är mest humant, att hjälpa
              en människa i Sverige eller 10 000 i Afrika?
            </seg>
          </u>
          <note type="speaker">
            Anf. 86 ISMAIL KAMIL (FP) replik:
          </note>
          <u xml:id="i-164cb492d7ebbb43-318" who="Q5898640">
            <seg>
              Fru talman! Man kan inte ställa frågan på det sättet. Sverige
              ska självfallet hjälpa flyktingar i närområdet, och det gör Sverige
              också. Men när det gäller dem som tar sig till Sverige ska Sverige
              enligt lagen kunna pröva deras asylskäl, och det görs i dag i
              Sverige. Man kan inte säga att det ena är bättre än det andra.
              Jag tror att Sverige har råd att göra båda delarna på ett bättre
              sätt.
            </seg>
          </u>
          <note type="speaker">
            Anf. 87 KENT EKEROTH (SD) replik:
          </note>
          <u xml:id="i-164cb492d7ebbb43-319" next="i-164cb492d7ebbb43-320" who="Q3369252">
            <seg>
              Fru talman! Du missar en viktig poäng. Du säger att man kan göra
              båda sakerna, men det är fortfarande så att för varenda person
              som man väljer att hjälpa i Sverige, som inte behöver hjälp och
              som inte har flyktingstatus, kan man hjälpa 10 000 andra människor
              på plats i Afrika till exempel. Vi kan titta på vad Läkare utan
              gränser säger att de kan göra för 1 000 kronor. De kan till exempel
              ge 400 barn vaccination mot hjärnhinneinflammation.
            </seg>
          </u>
          <u xml:id="i-164cb492d7ebbb43-320" prev="i-164cb492d7ebbb43-319" who="Q3369252">
            <seg>
              Det är en inhuman politik som Alliansen och De rödgröna för och
              har gjort i 40 år. Ni hjälper färre människor än vad ni skulle
              kunna göra. Säg till de afrikaner som dör i svält att vi hellre
              väljer att hjälpa en människa i Sverige och att de kan dö i svält
              därför att vi valde att göra det. Det är inhumant.
            </seg>
          </u>
          <note type="speaker">
            Anf. 88 ISMAIL KAMIL (FP) replik:
          </note>
          <u xml:id="i-164cb492d7ebbb43-321" who="Q5898640">
            <seg>
              Fru talman! Sverigedemokraterna säger hela tiden att vi ska ta
              hand om dem som redan finns här samtidigt som de säger att inte
              någon är välkommen. Så kan man inte göra. De förslag som ni har
              lagt fram i skuggbudgeten går ut på att göra det svårare för dem
              som redan finns här. Nu får ni faktiskt bestämma er. Vill ni att
              vi ska hjälpa dem som redan finns här? Låt oss i stället stödja
              regeringens ambitioner att göra det lättare för dessa människor
              att komma in i det svenska samhället och vara delaktiga i det
              svenska samhället.
            </seg>
          </u>
          <note type="speaker">
            Anf. 89 WILLIAM PETZÄLL (SD) replik:
          </note>
          <u xml:id="i-164cb492d7ebbb43-322" next="i-164cb492d7ebbb43-324" who="Q3357513">
            <seg>
              Fru talman! Jag har en kort kommentar till instegsjobben och
              påståendet från talarstolen att de inte skulle utgöra en diskriminering
              gentemot infödda svenskar. Det är alldeles uppenbart att man ställer
              grupper mot varandra. Vi hör till exempel hur ni övriga riksdagspartier
              pratar om alla människors lika värde och att alla människor ska
              behandlas lika. Men i det mångkulturella samhället är det uppenbart
              så att alla människor inte är lika mycket värda. Ni privilegierar
              ju en annan etnisk grupp. Ni ställer grupper mot varandra genom
              att göra det dyrare att anställa svenskar och billigare att anställa
              invandrare.
            </seg>
          </u>
          <u xml:id="i-164cb492d7ebbb43-323" prev="i-164cb492d7ebbb43-322" who="Q3357513">
            <seg>
              Vi sverigedemokrater står upp för alla människors lika värde,
              och vi tycker också att varenda medborgare i det här landet ska
              behandlas lika oavsett etnisk bakgrund. Min fråga är: Hur överensstämmer
              det här förslaget med principen som ni säger er stå upp för om
              alla människors lika värde och likabehandling?
            </seg>
          </u>
          <u xml:id="i-164cb492d7ebbb43-324" prev="i-164cb492d7ebbb43-322" who="Q3357513">
            <seg>
              Låt mig sedan säga något om sfi-bonusen. Vi har redan den kravlösaste
              integrationspolitiken i det här landet. Nu har ni infört att det
              ska belönas med 12 000 kronor att man lär sig svenska. Ställ i
              stället krav på att om man över huvud taget ska få ett medborgarskap
              ska man också lära sig svenska.
            </seg>
          </u>
          <note type="speaker">
            Anf. 90 ISMAIL KAMIL (FP) replik:
          </note>
          <u xml:id="i-164cb492d7ebbb43-325" who="Q5898640">
            <seg>
              Fru talman! De satsningar som regeringen har gjort och kommer
              att göra sker för att minska utanförskapet. Det är en viktig uppgift
              för regeringen och för oss alla som sitter i riksdagen. Sverigedemokraterna
              vill helt skrota regeringens sfi-bonus. Sverigedemokraterna vill
              att instegsjobben slopas helt. Sverigedemokraterna vill avskaffa
              hela anslaget till åtgärder mot diskriminering och rasism och
              till och med lägga ned DO. Sverigedemokraterna vill skrota regeringens
              reformer när det gäller etablering. Alla dessa satsningar från
              regeringen gör det lättare för dessa människor att lämna utanförskapet.
              Era förslag gör det svårare. Den politik som vi har fört här i
              Sverige och det som Sverigedemokraterna hävdar går inte ihop.
            </seg>
          </u>
          <note type="speaker">
            Anf. 91 WILLIAM PETZÄLL (SD) replik:
          </note>
          <u xml:id="i-164cb492d7ebbb43-326" next="i-164cb492d7ebbb43-327" who="Q3357513">
            <seg>
              Fru talman! Vi kanske får in ett fåtal invandrare på arbetsmarknaden
              genom instegsjobben, men i grunden handlar detta om att ni hela
              tiden har en politik som utökar utanförskapet och som bygger arbetslöshet
              genom att vi importerar arbetslöshet genom en ganska extrem massinvandring.
            </seg>
          </u>
          <u xml:id="i-164cb492d7ebbb43-327" prev="i-164cb492d7ebbb43-326" who="Q3357513">
            <seg>
              Ni pratar om att invandrare ska få jobb. Vilka jobb? Lever ni
              inte i verkligheten? Vi har en massarbetslöshet som överstiger
              8 procent. Det finns inga jobb till dessa, och inga integrationspolitiska
              satsningar i världen kommer att kunna få alla de här människorna
              i arbete om vi inte begränsar invandringen i dag.
            </seg>
          </u>
          <note type="speaker">
            Anf. 92 ISMAIL KAMIL (FP) replik:
          </note>
          <u xml:id="i-164cb492d7ebbb43-328" who="Q5898640">
            <seg>
              Fru talman! Det är inte bara invandrare som diskrimineras. Vi
              har äldre och kvinnor som diskrimineras. Jag tycker inte att de
              förslag som Sverigedemokraterna har lagt fram är seriösa.
            </seg>
          </u>
          <note type="speaker">
            Anf. 93 RICHARD JOMSHOF (SD) replik:
          </note>
          <u xml:id="i-164cb492d7ebbb43-329" next="i-164cb492d7ebbb43-332" who="Q5890031">
            <seg>
              Fru talman! Man kan alltid diskutera vad som är seriöst eller
              inte seriöst. Jag tycker faktiskt att Ismail Kamil företräder
              en väldigt oseriös politik.
            </seg>
          </u>
          <u xml:id="i-164cb492d7ebbb43-330" prev="i-164cb492d7ebbb43-329" who="Q5890031">
            <seg>
              Många av dem som har kommit till det här landet under en längre
              tid har haft flyktingskäl, skäl att stanna här även i mina ögon.
              Men det har fortfarande varit en minoritet.
            </seg>
          </u>
          <u xml:id="i-164cb492d7ebbb43-331" prev="i-164cb492d7ebbb43-329" who="Q5890031">
            <seg>
              Vi kan se exempel efter exempel runt om i det här landet i förort
              efter förort, i kommun efter kommun, hur ni totalt har misslyckats
              med den politik ni företräder. Ni är helt handfallna. Det är stenkastning,
              gängbråk, skottlossning och gängvåldtäkter. Allt detta är en följd
              av den politik som ni företräder. Det är därför jag står här i
              dag som en reaktion på denna totalt vansinniga politik.
            </seg>
          </u>
          <u xml:id="i-164cb492d7ebbb43-332" prev="i-164cb492d7ebbb43-329" who="Q5890031">
            <seg>
              Vi löser inga problem genom den svängdörrspolitik som ni företräder.
              Vi måste minska inflödet till Sverige och ställa krav på dem som
              är här, och det måste vara lika krav oavsett vad man har för ursprung.
              Alla som är här ska naturligtvis behandlas lika, men vi kommer
              aldrig att kunna lösa de problem som finns så länge er integrationspolitik
              och er invandringspolitik är gällande.
            </seg>
          </u>
          <note type="speaker">
            Anf. 94 ISMAIL KAMIL (FP) replik:
          </note>
          <u xml:id="i-164cb492d7ebbb43-333" next="i-164cb492d7ebbb43-335" who="Q5898640">
            <seg>
              Fru talman! Det är bara att erkänna att det har varit svårigheter
              när det gäller integrationspolitiken under många år, sedan 1020
              år. Sedan alliansregeringen tog över har man börjat definiera
              problemen, och man har börjat hitta lösningar på dem. Det är de
              lösningarna som vi använder nu och som vi utvecklar från att man
              tidigare gav förutsättningar för bidragsberoende. Nu gör vi allt
              för att minska bidragsberoendet och för att folk ska kunna gå
              till ett arbete, försörja sig själva och ha ett arbete som man
              kan vara stolt över.
            </seg>
          </u>
          <u xml:id="i-164cb492d7ebbb43-334" prev="i-164cb492d7ebbb43-333" who="Q5898640">
            <seg>
              Det är precis det alliansregeringen har gjort under de gångna
              fyra åren, och man kommer att fortsätta med den linjen under kommande
              fyra år.
            </seg>
          </u>
          <u xml:id="i-164cb492d7ebbb43-335" prev="i-164cb492d7ebbb43-333" who="Q5898640">
            <seg>
              Jag tycker inte att det som Sverigedemokraterna tar fram är seriöst
              på det sättet. Lösningen från Sverigedemokraternas sida är att
              kasta ut invandrarna. 600 000 och fler än så jobbar varje dag,
              och utan dem stannar Sverige. När ska ni inse detta?
            </seg>
          </u>
          <note type="speaker">
            Anf. 95 RICHARD JOMSHOF (SD) replik:
          </note>
          <u xml:id="i-164cb492d7ebbb43-336" next="i-164cb492d7ebbb43-337" who="Q5890031">
            <seg>
              Fru talman! Vi ska inte kasta ut någon som har rätt att stanna
              i det här landet. Det finns många som har invandrarbakgrund även
              i vårt parti även jag, men det är ingenting jag behöver springa
              runt och skryta med. Det finns många med invandrarbakgrund som
              har röstat på oss i det här valet. Det är många människor som
              undrar vad det är ni sysslar med och vad De rödgröna sysslar med,
              som ser det totala misslyckandet runt om i det här landet och
              som inte har något som helst förtroende för det.
            </seg>
          </u>
          <u xml:id="i-164cb492d7ebbb43-337" prev="i-164cb492d7ebbb43-336" who="Q5890031">
            <seg>
              Jag kan garantera att om vi står här om 2025 år jag kan satsa
              pengar på det kommer de förslag ni lägger fram nu inte att ha
              haft någon som helst effekt. Situationen kommer att vara mångfalt
              värre än vad den är i dag.
            </seg>
          </u>
          <note type="speaker">
            Anf. 96 ISMAIL KAMIL (FP) replik:
          </note>
          <u xml:id="i-164cb492d7ebbb43-338" next="i-164cb492d7ebbb43-339" who="Q5898640">
            <seg>
              Fru talman! Det låter mycket märkligt att säga på det sättet
              som du säger. Vi har satsat på olika områden där vi gör det lättare
              för nyanlända att etablera sig. Vi gör det lättare för nyanlända
              att skaffa sig ett jobb. Vi har också gjort det lättare att validera
              de examina som man har från utlandet. Det här har vi gjort ständigt
              under fyra år.
            </seg>
          </u>
          <u xml:id="i-164cb492d7ebbb43-339" prev="i-164cb492d7ebbb43-338" who="Q5898640">
            <seg>
              Sverige har inte råd att ha hjärtspecialister som kör taxi. Sverige
              har inte råd med ingenjörer som går arbetslösa. Låt oss hjälpa
              dem, och låt oss på så sätt hjälpa Sverige!
            </seg>
          </u>
          <note type="speaker">
            Anf. 97 ABIR AL-SAHLANI (C):
          </note>
          <u xml:id="i-164cb492d7ebbb43-340" next="i-164cb492d7ebbb43-350" who="Q4118653">
            <seg>
              Fru talman! Det känns väldigt stort att få stå här i dag för
              första gången. Som den blatte jag är, är det tack vare Centerpartiets
              och vårt lands öppenhet som jag får göra det.
            </seg>
          </u>
          <u xml:id="i-164cb492d7ebbb43-341" prev="i-164cb492d7ebbb43-340" who="Q4118653">
            <seg>
              Centerpartiet vet att människor både vill och kan ta ansvar för
              sina liv. Tyvärr har vi i Sverige under de senaste decennierna
              fråntagit människor ansvaret men även friheten att fatta egna
              beslut.
            </seg>
          </u>
          <u xml:id="i-164cb492d7ebbb43-342" prev="i-164cb492d7ebbb43-340" who="Q4118653">
            <seg>
              I det svenska folkhemmet har det inte funnits plats för individen.
              Det kollektiva tänkandet har tagit död på den enskildes kreativitet.
              Det har i sin tur lett till det utanförskap som finns i dag i
              förorter som Tensta och Alby och bland ungdomar på den svenska
              landsbygden.
            </seg>
          </u>
          <u xml:id="i-164cb492d7ebbb43-343" prev="i-164cb492d7ebbb43-340" who="Q4118653">
            <seg>
              Vi behöver bygga ett Sverige där människan står i centrum för
              vår politik och inte systemen. För mig handlar integration om
              öppenhet. För mig är integration en social process som ligger
              på individnivå, där det civila samhällets aktörer spelar en stor
              roll. För mig är integration inte politiska direktiv och allmän
              praxis. Vi måste få nya svenskar att känna sig hemma och välkomna
              till vårt land. Det är en process som tar tid, och vi kan också
              göra mycket från detta hus.
            </seg>
          </u>
          <u xml:id="i-164cb492d7ebbb43-344" prev="i-164cb492d7ebbb43-340" who="Q4118653">
            <seg>
              Jag välkomnar alliansregeringens många förslag till förbättringar
              av integrationspolitiken, och jag tycker att den bästa förändringen
              är att integrationsministern nu är underställd Arbetsmarknadsdepartementet.
              Det är precis den linjen vi måste hålla när det gäller integrationspolitiken.
              Arbete är en förutsättning för att människor ska känna sig behövda,
              kunna lära sig språket faktiskt få en chans att lära sig språket
              och integreras i vårt samhälle. Arbete är också vägen ut ur fattigdom,
              och det leder till större frihet.
            </seg>
          </u>
          <u xml:id="i-164cb492d7ebbb43-345" prev="i-164cb492d7ebbb43-340" who="Q4118653">
            <seg>
              Företagande har för många nya svenskar blivit vägen ut ur fattigdom
              och in till gemenskap och egenförsörjning. Nya företag är bra
              för vårt land. Det skapar nya jobb, mer skatteintäkter till vår
              välfärd och ett mer dynamiskt samhälle. Det är ingen hemlighet
              att för många nya svenskar är företagande den enda vägen ut ur
              fattigdom och utanförskap.
            </seg>
          </u>
          <u xml:id="i-164cb492d7ebbb43-346" prev="i-164cb492d7ebbb43-340" who="Q4118653">
            <seg>
              Den största utmaningen för nya svenskar som vill starta företag
              är bristen på startkapital. Det går att lösa till exempel genom
              mikrolån, som inte nödvändigtvis behöver vara statligt finansierade.
              Det finns verksamheter på detta område som har gett väldigt goda
              resultat.
            </seg>
          </u>
          <u xml:id="i-164cb492d7ebbb43-347" prev="i-164cb492d7ebbb43-340" who="Q4118653">
            <seg>
              För dem som är lite oroliga över Sveriges framtid och de svenska
              arbetstillfällena vill jag avslöja en liten hemlighet. Antalet
              arbetstillfällen i ett land är inte en statisk siffra. Ju fler
              människor som bor i vårt land och ju fler det är som arbetar,
              startar och driver företag, desto fler arbetstillfällen skapar
              vi liksom mer skatteintäkter till vår gemensamma välfärd.
            </seg>
          </u>
          <u xml:id="i-164cb492d7ebbb43-348" prev="i-164cb492d7ebbb43-340" who="Q4118653">
            <seg>
              En annan hemlighet som kanske är undangömd i den svenska debatten
              är att vill man ta ansvar för Sverige och den framtida välfärden
              måste vi ha in fler människor. Ta in nya människor till Sverige
              gör vi inte enbart av god vilja. Fram till år 2015 kommer en halv
              miljon svenskar att ha gått i pension, och hur gör vi då, om vi
              inte redan i dag lägger grunden för ett mer öppet Sverige och
              för ett mer liberalt regelverk så att det blir lättare att anställa
              och lättare att starta och driva företag?
            </seg>
          </u>
          <u xml:id="i-164cb492d7ebbb43-349" prev="i-164cb492d7ebbb43-340" who="Q4118653">
            <seg>
              Vi behöver också börja i dag med att tillvarata kompetensen hos
              de människor som finns här i dag. Jag vet inget annat land i världen
              som låter sina läkare köra taxi. Vi är väldigt duktiga i Sverige
              på många saker, och det är även Europa. Men vi är inte lika duktiga
              som till exempel Kanada och USA på att låta människor känna sig
              hemma i sitt nya hemland och att låta människor känna sig behövda
              och ha en meningsfull vardag och sysselsättning.
            </seg>
          </u>
          <u xml:id="i-164cb492d7ebbb43-350" prev="i-164cb492d7ebbb43-340" who="Q4118653">
            <seg>
              Jag ser verkligen fram emot Alliansens integrationsarbete och
              -politik. Och återigen vill jag upprepa att integration börjar
              med människan. Det handlar om öppenhet. Det ligger på dig och
              mig. Det handlar om att få en meningsfull tillvaro och att få
              ett arbete.
            </seg>
          </u>
          <note>
            I anförandet instämde Anders Flanking (C), Michael Svensson (M)
            och Anna SteeleKarlström (FP).
          </note>
          <note type="speaker">
            Anf. 98 KENT EKEROTH (SD) replik:
          </note>
          <u xml:id="i-164cb492d7ebbb43-351" next="i-164cb492d7ebbb43-354" who="Q3369252">
            <seg>
              Fru talman! Det var mycket floskler i det anförandet.
            </seg>
          </u>
          <u xml:id="i-164cb492d7ebbb43-352" prev="i-164cb492d7ebbb43-351" who="Q3369252">
            <seg>
              Det jag hörde från dig, Abir Al-Sahlani, var mer av samma. Det
              var mer av samma politik som har bedrivits under 3540 års tid.
              Det handlade om mer invandring. Invandringen har slagit rekord
              fyra år i rad under alliansregeringen. Det är bara mer av samma
              politik.
            </seg>
          </u>
          <u xml:id="i-164cb492d7ebbb43-353" prev="i-164cb492d7ebbb43-351" who="Q3369252">
            <seg>
              Jag vill återkomma till det argument som alla återkommer till,
              att vi har en väldigt välutbildad taxistab och så vidare. Alla
              undersökningar i Sverige visar att invandringen kostar enorma
              mängder pengar. Jag pratar inte om norrmän som kommer hit. Jag
              pratar inte om finländare som kommer hit. Jag pratar om invandrare
              från Mellanöstern och Afrika först och främst. Det kostar enorma
              mängder pengar. Alla undersökningar visar det, internationella
              såväl som nationella.
            </seg>
          </u>
          <u xml:id="i-164cb492d7ebbb43-354" prev="i-164cb492d7ebbb43-351" who="Q3369252">
            <seg>
              Förklara det här: Om invandringen är en så fantastisk ekonomisk
              tillgång, hur kommer det sig då att alla kommuner i Sverige som
              har fått ta emot en stor andel invandrare, till exempel Malmö
              och Södertälje, bönar och ber resten av kommunerna i Sverige om
              att de ska ta sitt ansvar och dela bördan? Om nu invandringen
              är en så fantastisk ekonomisk tillgång, varför bönfaller Sverige
              i sin tur EU och USA om att de ska ta sitt ansvar och dela bördan?
              Svaret är mycket enkelt: Det är ingen ekonomisk tillgång. Det
              är en ekonomisk börda.
            </seg>
          </u>
          <note type="speaker">
            Anf. 99 ABIR AL-SAHLANI (C) replik:
          </note>
          <u xml:id="i-164cb492d7ebbb43-355" next="i-164cb492d7ebbb43-358" who="Q4118653">
            <seg>
              Fru talman! Okej, det är ingen hemlighet att Sverigedemokraterna
              har något särskilt emot människor från Mellanöstern och Afrika.
              Det är bara att konstatera.
            </seg>
          </u>
          <u xml:id="i-164cb492d7ebbb43-356" prev="i-164cb492d7ebbb43-355" who="Q4118653">
            <seg>
              Men om man betraktar människor som pengar, tycker att de är en
              ekonomisk belastning för vårt samhälle, kan jag inte riktigt hålla
              med om den människosynen.
            </seg>
          </u>
          <u xml:id="i-164cb492d7ebbb43-357" prev="i-164cb492d7ebbb43-355" who="Q4118653">
            <seg>
              Det finns faktiskt ett misslyckande i Sverige. Vi har inte lyckats
              med vår integrationspolitik hittills, för vi har velat ta hand
              om människor, och vi har inte betraktat dessa människor som starka
              individer som kan ta hand om sig själva, som kan skapa sig en
              dräglig tillvaro och som inte behöver vara en belastning för samhället.
            </seg>
          </u>
          <u xml:id="i-164cb492d7ebbb43-358" prev="i-164cb492d7ebbb43-355" who="Q4118653">
            <seg>
              Det är vår politik och vårt system som vi har misslyckats med.
              Det är inte människorna det är fel på. Det är kanske dags för
              er att börja inse att det är vi som har misslyckats med politiken.
            </seg>
          </u>
          <note type="speaker">
            Anf. 100 KENT EKEROTH (SD) replik:
          </note>
          <u xml:id="i-164cb492d7ebbb43-359" next="i-164cb492d7ebbb43-361" who="Q3369252">
            <seg>
              Fru talman! Du säger att vi inte ska se dem som en belastning.
              Men i stora drag är de en belastning. Detta är bara ett faktum.
              Det hjälper inte att blunda för det. Det försvinner inte.
            </seg>
          </u>
          <u xml:id="i-164cb492d7ebbb43-360" prev="i-164cb492d7ebbb43-359" who="Q3369252">
            <seg>
              Du säger att det inte handlar om pengar. Men det var du som tog
              upp pengaargumentet. Det var du som pratade om vilken fantastisk
              ekonomisk tillgång det är. Det var inte jag som började prata
              om det. Det var du som började prata om pengar, inte jag.
            </seg>
          </u>
          <u xml:id="i-164cb492d7ebbb43-361" prev="i-164cb492d7ebbb43-359" who="Q3369252">
            <seg>
              Ska vi prata om att ta hit folk för att hjälpa dem handlar det
              inte längre om arbetskraftsinvandring. Då handlar det om flyktinghjälp.
              Och, som jag sade i ett tidigare anförande, då är det inte humant
              att ta hit dem till Sverige. För varenda person vi tar hit till
              Sverige lämnar vi 10 000 att dö i svält eller sjukdomar i Afrika.
              Det är inte humant. Skilj på begreppen!
            </seg>
          </u>
          <note type="speaker">
            Anf. 101 ABIR AL-SAHLANI (C) replik:
          </note>
          <u xml:id="i-164cb492d7ebbb43-362" next="i-164cb492d7ebbb43-364" who="Q4118653">
            <seg>
              Fru talman! Jag vet inte om det var jag som började prata om
              att det kostar pengar. Det var du men okej.
            </seg>
          </u>
          <u xml:id="i-164cb492d7ebbb43-363" prev="i-164cb492d7ebbb43-362" who="Q4118653">
            <seg>
              Man kan titta på er budgetmotion. Den handlar om att man ska
              dra ned på invandringen här men också om att man ska minska biståndsbudgeten
              till 0,7 procent. Det är en matematisk ekvation som inte går ihop.
            </seg>
          </u>
          <u xml:id="i-164cb492d7ebbb43-364" prev="i-164cb492d7ebbb43-362" who="Q4118653">
            <seg>
              Sedan vet jag inte om en irakisk flykting som flytt från ett
              bathpartistiskt system i sitt hemland vill vara i det bathpartistiska
              Damaskus i Syrien. Är det humant?
            </seg>
          </u>
          <note type="speaker">
            Anf. 102 RICHARD JOMSHOF (SD) replik:
          </note>
          <u xml:id="i-164cb492d7ebbb43-365" next="i-164cb492d7ebbb43-369" who="Q5890031">
            <seg>
              Fru talman! Jag har en liten fråga, om det nu är så att pengar
              inte spelar någon roll. Om man inte får diskutera kostnader i
              samband med invandring eller människor i största allmänhet undrar
              jag: Varför företräder du inte en linje med helt öppna gränser?
              Varför inte bara säga att vi inte ska ha några gränser, att människor
              får flytta hur de vill, att det inte spelar någon roll allt är
              bara en tillgång?
            </seg>
          </u>
          <u xml:id="i-164cb492d7ebbb43-366" prev="i-164cb492d7ebbb43-365" who="Q5890031">
            <seg>
              Varför tar vi bara emot så här få, 100 000, varje år? Varför
              inte 1 miljon eller 10 miljoner? Det är ju bara en ekonomisk vinst.
              Vi tjänar på det. Varför inte 20 miljoner?
            </seg>
          </u>
          <u xml:id="i-164cb492d7ebbb43-367" prev="i-164cb492d7ebbb43-365" who="Q5890031">
            <seg>
              Jag tycker egentligen att det är en ganska skrämmande människosyn
              som du företräder, att du vill företräda en begränsning av invandringen.
              Det är skrämmande.
            </seg>
          </u>
          <u xml:id="i-164cb492d7ebbb43-368" prev="i-164cb492d7ebbb43-365" who="Q5890031">
            <seg>
              Sedan säger du att det är en process som tar tid. Ja, det tar
              tid. Men hur lång tid? Jag skulle vilja veta: Hur lång tid tar
              integrationen i ditt Sverige? Jag menar att vi inte har någon
              tid.
            </seg>
          </u>
          <u xml:id="i-164cb492d7ebbb43-369" prev="i-164cb492d7ebbb43-365" who="Q5890031">
            <seg>
              Det är ett totalt misslyckande vi ser runt om i det här landet.
              Jag är helt övertygad om att du har ädla mål. Du vill väl. Men
              det är en oerhört naiv politik ni företräder. Det kommer inte
              att göra saken bättre.
            </seg>
          </u>
          <note type="speaker">
            Anf. 103 ABIR AL-SAHLANI (C) replik:
          </note>
          <u xml:id="i-164cb492d7ebbb43-370" next="i-164cb492d7ebbb43-372" who="Q4118653">
            <seg>
              Fru talman! Ja, jag står hellre för en naiv integrationspolitik
              som tror på individen än för en sverigedemokratisk politik som
              misstror individen.
            </seg>
          </u>
          <u xml:id="i-164cb492d7ebbb43-371" prev="i-164cb492d7ebbb43-370" who="Q4118653">
            <seg>
              Sedan gäller det frågan om jag företräder en idé om öppna gränser.
              Som liberal är min utgångspunkt att alla människor är lika värda
              och att alla är välkomna. Jag skulle helst vilja slippa alla gränser
              i hela världen och slippa alla pass.
            </seg>
          </u>
          <u xml:id="i-164cb492d7ebbb43-372" prev="i-164cb492d7ebbb43-370" who="Q4118653">
            <seg>
              Vi är i slutändan människor. Och jag vill gärna betrakta dig
              först och främst som människa och sedan som sverigedemokrat. Jag
              ser till vem du i grunden är. Sedan kan jag börja titta på varifrån
              du kommer, vad du har för hudfärg och vad du har för religion.
              Jag tycker att det är fullständigt ointressant, men att du är
              en människa har i sig ett värde. Och som liberal måste jag tro
              på den idén jag är helt övertygad och det är det jag vill driva.
            </seg>
          </u>
          <note type="speaker">
            Anf. 104 RICHARD JOMSHOF (SD) replik:
          </note>
          <u xml:id="i-164cb492d7ebbb43-373" next="i-164cb492d7ebbb43-375" who="Q5890031">
            <seg>
              Fru talman! Jag tar för givet att den applåden också var till
              mig, för jag instämmer faktiskt i vad du nu sade, att alla människor
              har lika värde, att man inte ska sätta något värde utifrån hudfärg
              och så vidare. Jag bedömer människor som just individer. Det handlar
              om vad de gör och vad de säger. Jag håller med om det.
            </seg>
          </u>
          <u xml:id="i-164cb492d7ebbb43-374" prev="i-164cb492d7ebbb43-373" who="Q5890031">
            <seg>
              Men du svarar inte på min fråga. Du företräder ändå en linje
              med en reglerad invandringspolitik. Billström har tidigare sagt
              jag vet inte om jag får nämna ditt namn när du inte kan gå upp
              och svara att har man inte flyktingskäl får man återvända. Det
              finns alltså en anledning till att man skickar hem människor.
            </seg>
          </u>
          <u xml:id="i-164cb492d7ebbb43-375" prev="i-164cb492d7ebbb43-373" who="Q5890031">
            <seg>
              Men du borde företräda helt öppna gränser eftersom all invandring
              tydligen bara är någon sorts vinst.
            </seg>
          </u>
          <note type="speaker">
            Anf. 105 ABIR AL-SAHLANI (C) replik:
          </note>
          <u xml:id="i-164cb492d7ebbb43-376" next="i-164cb492d7ebbb43-377" who="Q4118653">
            <seg>
              Fru talman! Ja, på individnivå och som liberal företräder jag
              den linjen, med öppna gränser. Men vi är i en alliansregering
              som jag värdesätter väldigt högt. Och det är det här vi har kommit
              överens om. Därför kommer jag att tycka att Billström lägger fram
              väldigt bra förslag, och vi kommer gemensamt att utveckla vår
              politik så att ännu fler människor kan få komma till Sverige,
              så att vi kan bli rikare på individer och idéer men även på erfarenheter
              och kompetens.
            </seg>
          </u>
          <u xml:id="i-164cb492d7ebbb43-377" prev="i-164cb492d7ebbb43-376" who="Q4118653">
            <seg>
              Ja, jag företräder den linjen, med helt öppna gränser.
            </seg>
          </u>
          <note type="speaker">
            Anf. 106 AMINEH KAKABAVEH (V) replik:
          </note>
          <u xml:id="i-164cb492d7ebbb43-378" next="i-164cb492d7ebbb43-380" who="Q3675519">
            <seg>
              Fru talman! Jag tänkte ställa en fråga till Abir. Man pratar
              jättemycket och det känner jag igen från Maud Olofsson om att
              alla människor i Sverige är individer, och de är företagare, som
              om det inte finns någon löntagare. Det är inte obekant.
            </seg>
          </u>
          <u xml:id="i-164cb492d7ebbb43-379" prev="i-164cb492d7ebbb43-378" who="Q3675519">
            <seg>
              Men frågan är: Vad har Centerpartiet för egen politik när det
              gäller migration och integration? Ni har faktiskt varit med i
              den här alliansen i fyra år, och det kommer ytterligare fyra år.
            </seg>
          </u>
          <u xml:id="i-164cb492d7ebbb43-380" prev="i-164cb492d7ebbb43-378" who="Q3675519">
            <seg>
              Vad jag förstod av din fråga handlar det här inte om samhällets
              problem. Det är individernas. Integrationsfrågan handlar om individerna.
              Man bortser från att det faktiskt finns strukturell diskriminering,
              öppen rasism och smygrasism. Det finns boendesegregation. Det
              finns bostadssegregation, arbetslöshet och så vidare. Allt är
              invandrarnas eller individernas eget fel. Då är det också intressant
              att analysera det utifrån Centerpartiets politik.
            </seg>
          </u>
          <note type="speaker">
            Anf. 107 ABIR AL-SAHLANI (C) replik:
          </note>
          <u xml:id="i-164cb492d7ebbb43-381" next="i-164cb492d7ebbb43-384" who="Q4118653">
            <seg>
              Fru talman! Centerpartiet företräder självklart en politik som
              är baserad på individnivå, men en individ ingår även i en social
              kontext, ett socialt sammanhang.
            </seg>
          </u>
          <u xml:id="i-164cb492d7ebbb43-382" prev="i-164cb492d7ebbb43-381" who="Q4118653">
            <seg>
              Som jag tidigare svarade mina riksdagskolleger är det systemet
              som har misslyckats. Det är inte individen.
            </seg>
          </u>
          <u xml:id="i-164cb492d7ebbb43-383" prev="i-164cb492d7ebbb43-381" who="Q4118653">
            <seg>
              Det svenska systemet har utgått från en norm som inte längre
              är aktuell. Det är en norm som så att säga har byggt på folkhemmet,
              där alla är uppfostrade på ungefär samma sätt och alla tänker
              på samma sätt. Individen och att vi faktiskt är olika, även om
              jag är från Norrland och någon annan från Skåne, har inte kommit
              fram. Det finns inte utrymme för det.
            </seg>
          </u>
          <u xml:id="i-164cb492d7ebbb43-384" prev="i-164cb492d7ebbb43-381" who="Q4118653">
            <seg>
              Vi i Centerpartiet tycker att människor ska få ett arbete. Det
              är där integrationen börjar. Det handlar om att få rutin i sin
              vardag, att få tjäna sina egna pengar och att få tillbaka respekten
              från sina barn i stället för att sitta hemma och inte känna sig
              behövd. Det är detta som Centerpartiet driver.
            </seg>
          </u>
          <note type="speaker">
            Anf. 108 AMINEH KAKABAVEH (V) replik:
          </note>
          <u xml:id="i-164cb492d7ebbb43-385" next="i-164cb492d7ebbb43-386" who="Q3675519">
            <seg>
              Fru talman! Det var när folkhemmet var så pass starkt som jag
              och du och många andra kunde komma in i det svenska samhället.
              Därför är det bra med folkhemmet.
            </seg>
          </u>
          <u xml:id="i-164cb492d7ebbb43-386" prev="i-164cb492d7ebbb43-385" who="Q3675519">
            <seg>
              När man har den här idén om att alla människor är företagare
              och inte löntagare kommer också idén om att det handlar om våra
              plånböcker. Vems är tjockast? Den personen kan köpa och starta
              företag. Det är den politik som högern har genomfört under de
              här åren, och detta kommer att fortsätta. Det är det som också
              skapar sverigedemokrater och mycket annan främlingsfientlighet
              både i samhället och i Sveriges riksdag.
            </seg>
          </u>
          <note type="speaker">
            Anf. 109 ABIR AL-SAHLANI (C) replik:
          </note>
          <u xml:id="i-164cb492d7ebbb43-387" next="i-164cb492d7ebbb43-389" who="Q4118653">
            <seg>
              Fru talman! Jag vill bara påpeka för Amineh att detta är precis
              vad folkhemmet har skapat. Det är Sverigedemokraterna.
            </seg>
          </u>
          <u xml:id="i-164cb492d7ebbb43-388" prev="i-164cb492d7ebbb43-387" who="Q4118653">
            <seg>
              Det handlar om att strömlinjeforma alla individer, att ta bort
              det faktum att vi är olika, att vi fungerar på olika sätt och
              att vi behöver olika utrymmen. En del behöver mer än andra. En
              del behöver mindre.
            </seg>
          </u>
          <u xml:id="i-164cb492d7ebbb43-389" prev="i-164cb492d7ebbb43-387" who="Q4118653">
            <seg>
              Man har fråntagit individen ansvaret för sina egna beslut, för
              sitt eget liv och den egna makten. Det är där det har brustit.
              Det är därför som vi kan känna att det finns en stor känsla av
              utanförskap även på den svenska landsbygden. Alltihop bygger på
              det svenska folkhemmet.
            </seg>
          </u>
          <note type="speaker">
            Anf. 110 WILLIAM PETZÄLL (SD):
          </note>
          <u xml:id="i-164cb492d7ebbb43-390" next="i-164cb492d7ebbb43-404" who="Q3357513">
            <seg>
              Fru talman! Sverige har fått en opposition i riksdagen ett enda
              parti i opposition mot den havererade invandrings- och integrationspolitiken
              som övriga partier varit och är rörande överens om men vars konsekvenser
              man varken tagit ansvar för, varit kapabel att hantera eller ens
              har civilkurage nog att erkänna.
            </seg>
          </u>
          <u xml:id="i-164cb492d7ebbb43-391" prev="i-164cb492d7ebbb43-390" who="Q3357513">
            <seg>
              Massinvandringen till Sverige, som utmärker sig i jämförelser
              med samtliga övriga europeiska länder sett till vår befolkningsstorlek,
              där vi varje år tilldelar mellan 50 000 och 100 000 permanenta
              uppehållstillstånd gör att den förda politiken är milt sagt extrem,
              något som också den före detta statssekreteraren Lars Danielsson
              valde att kommentera på följande sätt i Sverige radio 2008: Alla
              politiska partier i Sverige har varit överens om att vi ska ha
              en mycket liberal asyl- och migrationslagstiftning. Det här skiljer
              oss från i stort sett alla andra medlemsländer i Europa. Effekten
              blir då att de andra ser oss som lite tokiga extremister.
            </seg>
          </u>
          <u xml:id="i-164cb492d7ebbb43-392" prev="i-164cb492d7ebbb43-390" who="Q3357513">
            <seg>
              Sedan 1980 har Sverige beviljat ca 1,25 miljoner uppehållstillstånd.
              I närmare 20 år har man från er övriga partier hört hur ni vill
              lösa alla integrationsproblem. Nu står vi här med facit i hand.
              Problemen har enbart förvärrats.
            </seg>
          </u>
          <u xml:id="i-164cb492d7ebbb43-393" prev="i-164cb492d7ebbb43-390" who="Q3357513">
            <seg>
              Om man vill säga något snällt om de åtgärder som ni har pysslat
              ihop skulle man väl åtminstone kunna säga att de har varit fantasifulla
              och kanske innehållit en viss välmening. Väljer man i stället
              att inte vara snäll utan hålla sig till sanningen, vilket jag
              har för avsikt att göra de kommande fyra åren, måste de integrationspolitiska
              åtgärderna endast sammanfattas som naiva, kostsamma, ineffektiva
              och på det hela taget svårt misslyckade.
            </seg>
          </u>
          <u xml:id="i-164cb492d7ebbb43-394" prev="i-164cb492d7ebbb43-390" who="Q3357513">
            <seg>
              I Svenska Dagbladet för några år sedan uppgav statsministern
              följande: Det sprids en sorts föreställning att det mångkulturella
              samhället inte fungerar. Och det ropas på stramare regler och
              kulturell likriktning. Våra motmedel måste vara att visa att det
              mångkulturella samhället fungerar bättre.
            </seg>
          </u>
          <u xml:id="i-164cb492d7ebbb43-395" prev="i-164cb492d7ebbb43-390" who="Q3357513">
            <seg>
              Låt oss då kolla på några av alla de konsekvenser som de här
              så kallade motmedlen kombinerat med massinvandringen har orsakat.
            </seg>
          </u>
          <u xml:id="i-164cb492d7ebbb43-396" prev="i-164cb492d7ebbb43-390" who="Q3357513">
            <seg>
              Välbehövliga välfärdssatsningar får stå tillbaka för en betungande
              massinvandring. Vi har en samhällssplittring och motsättningar
              till följd av hårt segregerade samhällen där olika grupper lever
              efter olika värdesystem värdesystem som ofta skiljer sig väldigt
              radikalt från majoritetssamhället. Svenska ungdomar utsätts för
              svenskfientlighet i form av rasism, trakasserier, hot och överfall.
              Vi har ett förvärrat utanförskap och en förvärrad arbetslöshet.
              Judar och svenskar tvingas fly inom det egna landet på grund av
              den alltför långtgående islamiseringen. Det finns en utbredd hederskultur
              som dagligen tvingar hundratals kvinnor att leva som fångar i
              sina egna hem.
            </seg>
          </u>
          <u xml:id="i-164cb492d7ebbb43-397" prev="i-164cb492d7ebbb43-390" who="Q3357513">
            <seg>
              Det sistnämnda kanske i och för sig inte upprör Moderaterna speciellt
              mycket med tanke på att man själv har bidragit till att släpa
              in en islamist i den här riksdagen som öppet förespråkar kvinnomisshandel.
            </seg>
          </u>
          <u xml:id="i-164cb492d7ebbb43-398" prev="i-164cb492d7ebbb43-390" who="Q3357513">
            <seg>
              Till sjuklövern det vill säga samtliga av er övriga partier i
              den här församlingen, för i den här frågan agerar ni precis som
              om ni vore rörande överens har jag en sak att säga: Det är ingen
              föreställning att det mångkulturella samhället har misslyckats.
              Det är ett vetenskapligt faktum.
            </seg>
          </u>
          <u xml:id="i-164cb492d7ebbb43-399" prev="i-164cb492d7ebbb43-390" who="Q3357513">
            <seg>
              Invandringsdebatten här hemma i Sverige förs nästan hela tiden
              utifrån människors känslor men aldrig utifrån vedertagna fakta.
              Det är sällan man hör några konkreta argument som faktiskt motiverar
              den betungande massinvandring som vi har, med undantag för att
              Sverige även i fortsättningen ska vara solidariskt.
            </seg>
          </u>
          <u xml:id="i-164cb492d7ebbb43-400" prev="i-164cb492d7ebbb43-390" who="Q3357513">
            <seg>
              Men som min partikollega var inne på tidigare lever långt över
              20 miljoner människor världen över i akut behov av grundläggande
              vård och omsorg. Det är människor som till skillnad från majoriteten
              av dem som kommer hit inte har råd att betala 100 000 kronor till
              någon flyktingsmugglare och ta sig till ett av världens nordligaste
              länder. Nej, det är människor som knappt har tak över huvudet,
              vatten eller mat för dagen.
            </seg>
          </u>
          <u xml:id="i-164cb492d7ebbb43-401" prev="i-164cb492d7ebbb43-390" who="Q3357513">
            <seg>
              I förhållande till dessa 20 miljoner verkligt nödlidande människor
              världen över hjälper Sverige väldigt få människor till en oerhört
              hög kostnad. Den flyktingpolitik som ni alla här ställer er bakom
              är kostnadsineffektiv, och den gynnar ett fåtal redan privilegierade
              människor samtidigt som den missgynnar det stora flertalet.
            </seg>
          </u>
          <u xml:id="i-164cb492d7ebbb43-402" prev="i-164cb492d7ebbb43-390" who="Q3357513">
            <seg>
              Vi menar att utgångspunkten för flyktingpolitiken i stället borde
              vara att vi hjälper människor i betydligt större utsträckning
              på plats i krisernas närområden. På så vis kan vi hjälpa mångdubbelt
              fler än vad vi gör med dagens kostnadsineffektiva politik. Det
              menar jag är en sann human flyktingpolitik.
            </seg>
          </u>
          <u xml:id="i-164cb492d7ebbb43-403" prev="i-164cb492d7ebbb43-390" who="Q3357513">
            <seg>
              Vi sverigedemokrater är här i riksdagen, och vi är beredda att
              ta ett helhetsansvar för de problem som er politik är en direkt
              konsekvens av. Genom att sänka antalet invandrare till en rimlig
              nivå och göra upp med den kravlösa integrationspolitiken och i
              stället ställa tydliga krav på de människor som har för avsikt
              att bosätta sig här permanent att också anpassa sig och ta seden
              dit man kommer skapar vi förutsättningar för att återupprätta
              sammanhållningen den sammanhållning som hela vår välfärd i grunden
              vilar på.
            </seg>
          </u>
          <u xml:id="i-164cb492d7ebbb43-404" prev="i-164cb492d7ebbb43-390" who="Q3357513">
            <seg>
              Fru talman! Jag lovar att ni övriga partier i kammaren kommer
              att få det oerhört svårt i nästa valrörelse att motivera för alla
              väljare att de ska fortsätta att vara med och finansiera kanske
              världens mest extrema invandringspolitik. Jag är innerligt glad
              att jag inte tillhör något av de partierna!
            </seg>
          </u>
          <note>
            (Applåder)
          </note>
          <note>
            I detta anförande instämde Kent Ekeroth, Josef Fransson, Carina
            Herrstedt, Richard Jomshof och Sven-Olof Sällström (alla SD).
          </note>
          <note type="speaker">
            Anf. 111 FREDRIK SCHULTE (M) replik:
          </note>
          <u xml:id="i-164cb492d7ebbb43-405" next="i-164cb492d7ebbb43-408" who="Q6169540">
            <seg>
              Fru talman! Vi hörde i den allmänpolitiska debatten för någon
              dryg timme sedan hur William Petzäll hade ett ganska hätskt utfall
              mot islam. Det går inte att förneka att det finns strömningar
              i den muslimska världen i dag som är djupt förtryckande, till
              exempel i Saudiarabien och i Iran.
            </seg>
          </u>
          <u xml:id="i-164cb492d7ebbb43-406" prev="i-164cb492d7ebbb43-405" who="Q6169540">
            <seg>
              Men historien lär oss samtidigt att detta är ett förtryck som
              har förekommit även i kristendomen och i de flesta religioner.
              Vi brände kvinnor på bål här i Sverige. Vi införde kvinnlig rösträtt
              för inte mer än 100 år sedan. Vi tvingade kvinnor att gifta sig
              med män som de inte ville gifta sig med.
            </seg>
          </u>
          <u xml:id="i-164cb492d7ebbb43-407" prev="i-164cb492d7ebbb43-405" who="Q6169540">
            <seg>
              Det finns 100 miljoner muslimer som gör en annan tolkning av
              islam än den som William Petzäll gör. Det finns hundratusentals
              svenska muslimer som gör en annan tolkning av islam än den som
              William Petzäll gör, men han väljer ändå att dra dem över samma
              kam.
            </seg>
          </u>
          <u xml:id="i-164cb492d7ebbb43-408" prev="i-164cb492d7ebbb43-405" who="Q6169540">
            <seg>
              Ser inte William Petzäll problemet med det och att det därför
              finns anledning för oss att också betrakta honom som rasist?
            </seg>
          </u>
          <note>
            (Applåder)
          </note>
          <note type="speaker">
            Anf. 112 WILLIAM PETZÄLL (SD) replik:
          </note>
          <u xml:id="i-164cb492d7ebbb43-409" next="i-164cb492d7ebbb43-410" who="Q3357513">
            <seg>
              Fru talman! Låt mig säga så här: Vilket västland vi än talar
              om där islam har fått fotfäste har det alltid inneburit minst
              tre konsekvenser. Vi kan se ett hederstänkande breda ut sig, där
              kvinnor mördas och där de får leva som fångar i sina egna hem.
              Vi ser hur demokratiska fri- och rättigheter inskränks. Det har
              vi många exempel på bara här i Sverige. Vi ser hur intoleransen
              mot judar och sexuella minoriteter också ökar i takt med islamiseringen.
            </seg>
          </u>
          <u xml:id="i-164cb492d7ebbb43-410" prev="i-164cb492d7ebbb43-409" who="Q3357513">
            <seg>
              Jag ser det som hedervärt att vara kanske den enda företrädaren,
              tillsammans med mitt parti, som faktiskt i stället står upp för
              fundamentala värden om öppenhet, alla människors lika värde och
              inte minst kvinnors rättigheter. Om vi vill försvara till exempel
              kvinnlig rösträtt och kvinnors frihet gör vi nog klokt i att en
              gång för alla sätta ned foten mot islamiseringen av vårt land.
            </seg>
          </u>
          <note>
            (Applåder)
          </note>
          <note type="speaker">
            Anf. 113 FREDRIK SCHULTE (M) replik:
          </note>
          <u xml:id="i-164cb492d7ebbb43-411" next="i-164cb492d7ebbb43-413" who="Q6169540">
            <seg>
              Fru talman! Jag tror inte på att döma någon på förhand, och jag
              tycker att det många gånger är larvigt hur vi i debatten har fått
              höra hur Sverigedemokraterna betraktas som ett odemokratiskt och
              ett nazistiskt parti.
            </seg>
          </u>
          <u xml:id="i-164cb492d7ebbb43-412" prev="i-164cb492d7ebbb43-411" who="Q6169540">
            <seg>
              Jag tänker döma varje sverigedemokrat individuellt, men det framgår
              ganska tydligt att William Petzäll företräder åsikter som inte
              går att betrakta som annat än rasistiska, som drar alla människor
              över en kam, som säger att överallt där islam finns och islam
              är i hans ögon bara en och samma sak förekommer förtryck.
            </seg>
          </u>
          <u xml:id="i-164cb492d7ebbb43-413" prev="i-164cb492d7ebbb43-411" who="Q6169540">
            <seg>
              Det är en människosyn som jag kraftigt tar avstånd ifrån.
            </seg>
          </u>
          <note type="speaker">
            Anf. 114 WILLIAM PETZÄLL (SD) replik:
          </note>
          <u xml:id="i-164cb492d7ebbb43-414" next="i-164cb492d7ebbb43-416" who="Q3357513">
            <seg>
              Fru talman! Sist jag kollade var det inte rasism att kritisera
              en politisk ideologi vilket islam också till viss del är.
            </seg>
          </u>
          <u xml:id="i-164cb492d7ebbb43-415" prev="i-164cb492d7ebbb43-414" who="Q3357513">
            <seg>
              Att kritisera en religion är precis som att kritisera kommunism
              eller nazism. Det har vi naturligtvis vår fulla rätt att göra,
              och är det så att vi kan se väldigt negativa konsekvenser som
              islam för med sig, vilket jag var inne på tidigare, är det för
              mig en självklarhet att stå upp mot alla totalitära krafter, oavsett
              om det är nazism, kommunism eller islam.
            </seg>
          </u>
          <u xml:id="i-164cb492d7ebbb43-416" prev="i-164cb492d7ebbb43-414" who="Q3357513">
            <seg>
              Att kritisera en ideologi kan aldrig vara rasism!
            </seg>
          </u>
          <note>
            (Applåder)
          </note>
          <note type="speaker">
            Anf. 115 GUNNAR ANDRÉN (FP) replik:
          </note>
          <u xml:id="i-164cb492d7ebbb43-417" next="i-164cb492d7ebbb43-419" who="Q5556677">
            <seg>
              Fru talman! Jag har en fråga till herr Petzäll.
            </seg>
          </u>
          <u xml:id="i-164cb492d7ebbb43-418" prev="i-164cb492d7ebbb43-417" who="Q5556677">
            <seg>
              Nu är valrörelsen över. Vi befinner oss i Sveriges riksdag, och
              det gör att man får anledning att granska vad ni tycker i sak.
              Jag har sett i er budgetmotion att ni vill minska invandringen
              med 90 procent. Därav kan man dra den konkreta slutsatsen att
              ni vill öka invandringen med 10 procent.
            </seg>
          </u>
          <u xml:id="i-164cb492d7ebbb43-419" prev="i-164cb492d7ebbb43-417" who="Q5556677">
            <seg>
              Vem ska avgöra vilka de 10 procenten är som ska få stanna? Hur
              många är det? Det är viktigt att veta detta när vi behandlar budgeten
              i Sveriges riksdag. Vem ska avgöra detta? Hur många är 10 procent?
            </seg>
          </u>
          <note type="speaker">
            Anf. 116 WILLIAM PETZÄLL (SD) replik:
          </note>
          <u xml:id="i-164cb492d7ebbb43-420" next="i-164cb492d7ebbb43-421" who="Q3357513">
            <seg>
              Fru talman! Till skillnad från det parti som Gunnar Andrén representerar,
              som också har satsat och slösat svenska skattebetalares pengar
              det rör sig om tiotals miljarder kronor varje år på människor
              som över huvud taget inte ens har flyktingstatus utan som ofta
              har tillhört kategorin anhöriginvandrare vill vi i första hand
              prioritera endast dem som faktiskt har giltiga asylskäl. Det rör
              sig i första hand om konventionsflyktingar och kvotflyktingar
              som Sverige blir tilldelat.
            </seg>
          </u>
          <u xml:id="i-164cb492d7ebbb43-421" prev="i-164cb492d7ebbb43-420" who="Q3357513">
            <seg>
              Utifrån dagens invandring skulle en 90-procentig minskning i
              runda slängar innebära att vi tar emot 8 00010 000 människor varje
              år.
            </seg>
          </u>
          <note type="speaker">
            Anf. 117 GUNNAR ANDRÉN (FP) replik:
          </note>
          <u xml:id="i-164cb492d7ebbb43-422" next="i-164cb492d7ebbb43-423" who="Q5556677">
            <seg>
              Fru talman! Jag avstår naturligtvis från att använda några som
              helst invektiv mot herr Petzäll. Man ska inte göra det i Sveriges
              riksdag. Valrörelsen är som bekant över.
            </seg>
          </u>
          <u xml:id="i-164cb492d7ebbb43-423" prev="i-164cb492d7ebbb43-422" who="Q5556677">
            <seg>
              Nu hörde alla i denna kammare att sanningen är den att Sverigedemokraterna
              önskar öka invandringen till Sverige med, som herr Petzäll sade,
              i runda slängar 8 00010 000.
            </seg>
          </u>
          <note type="speaker">
            Anf. 118 WILLIAM PETZÄLL (SD) replik:
          </note>
          <u xml:id="i-164cb492d7ebbb43-424" next="i-164cb492d7ebbb43-425" who="Q3357513">
            <seg>
              Fru talman! Det var ett märkligt sätt att vända på siffrorna.
            </seg>
          </u>
          <u xml:id="i-164cb492d7ebbb43-425" prev="i-164cb492d7ebbb43-424" who="Q3357513">
            <seg>
              Om man i en text enkelt och kortfattat skriver att man vill begränsa
              invandringen med 90 procent, innebär det att det återstår 10 procent.
              Det är enkel matematik. Eller?
            </seg>
          </u>
          <note type="speaker">
            Anf. 119 HANIF BALI (M) replik:
          </note>
          <u xml:id="i-164cb492d7ebbb43-426" next="i-164cb492d7ebbb43-428" who="Q5564796">
            <seg>
              Fru talman! Jag tycker att det är lite beklagligt att vi hamnar
              i debatter om hur många som ska eller inte ska komma in. Jag tycker
              att vi ska fokusera lite på vad vi ska göra med dem som är här.
            </seg>
          </u>
          <u xml:id="i-164cb492d7ebbb43-427" prev="i-164cb492d7ebbb43-426" who="Q5564796">
            <seg>
              Det är ett självklart faktum att det svenska samhället och i
              stort sett socialdemokratiska kommuner har misslyckats med integrationen.
              Det finns faktiskt inget statistiskt samband mellan arbetslöshet
              i en kommun och andelen invandrare, men det finns ett bra samband
              mellan om De rödgröna styr och arbetslösheten bland invandrare.
            </seg>
          </u>
          <u xml:id="i-164cb492d7ebbb43-428" prev="i-164cb492d7ebbb43-426" who="Q5564796">
            <seg>
              Erkänner ni att det finns kommuner som har en hög andel invandrare,
              inga integrationsproblem och låg arbetslöshet där vi tjänar otroligt
              stora summor skattepengar på att invandrare jobbar? Det finns
              kommuner som Gnosjö och Solna som verkligen är i framkant och
              visar att en bra integrationspolitik fungerar. Erkänner ni att
              de finns eller låter ni era ideologiska skygglappar täcka för?
            </seg>
          </u>
          <note type="speaker">
            Anf. 120 WILLIAM PETZÄLL (SD) replik:
          </note>
          <u xml:id="i-164cb492d7ebbb43-429" next="i-164cb492d7ebbb43-432" who="Q3357513">
            <seg>
              Fru talman! Sverigedemokraternas uppfattning är givetvis att
              invandring kan vara positivt och kan bidra både kulturellt och
              ekonomiskt om den är av rätt jordmån.
            </seg>
          </u>
          <u xml:id="i-164cb492d7ebbb43-430" prev="i-164cb492d7ebbb43-429" who="Q3357513">
            <seg>
              Hanif Bali pekade ut Gnosjö. Det är inte så att den största delen
              invandrare utgörs av analfabetiska somalier, människor från Mellanöstern
              eller Afrika. Det är oftast redan välutbildade främst asiater
              som väljer att bosätta sig i kommunen och som har kommit in i
              samhället snabbt. Det perspektivet välkomnar vi. Det är givetvis
              positivt.
            </seg>
          </u>
          <u xml:id="i-164cb492d7ebbb43-431" prev="i-164cb492d7ebbb43-429" who="Q3357513">
            <seg>
              Men det är inte den invandringen som vi främst kritiserar. Vi
              fick till exempel höra att ju fler invandrare vi tar emot, desto
              fler arbetstillfällen blir det och desto mer kommer ekonomin att
              blomstra. Hur kommer det sig då att till exempel Malmö kommun
              är en av Sveriges fattigaste kommuner? Det är en kommun som har
              tagit emot många invandrare. Samtidigt är Vellinge, som knappt
              har tagit emot någon invandrare, en av Sveriges rikaste kommuner.
            </seg>
          </u>
          <u xml:id="i-164cb492d7ebbb43-432" prev="i-164cb492d7ebbb43-429" who="Q3357513">
            <seg>
              Det finns ett tydligt samband mellan antalet invandrare vi tar
              emot och de problem som skapas. Vi bygger hela tiden utanförskap
              och segregation genom att vi inte tar hand om dem som redan befinner
              sig i landet.
            </seg>
          </u>
          <note type="speaker">
            Anf. 121 HANIF BALI (M) replik:
          </note>
          <u xml:id="i-164cb492d7ebbb43-433" next="i-164cb492d7ebbb43-434" who="Q5564796">
            <seg>
              Fru talman! Jag vill bara informera William Petzäll om att Sveriges
              rikaste kommun är Solna sett till capita i soliditet och offentliga
              finanser. Den kommunen har Sveriges åttonde högsta andel utrikesfödda.
              Vi sitter inte med någon gränspatrull i Solna och väljer bort
              somalier men tycker att det är okej med kineser. Det är inte alls
              så det funkar. Vi ser till att människor hamnar i arbete.
            </seg>
          </u>
          <u xml:id="i-164cb492d7ebbb43-434" prev="i-164cb492d7ebbb43-433" who="Q5564796">
            <seg>
              Varför är ni emot arbetskraftsinvandring, det vill säga de invandrare
              som har ett jobb redan före de kommer in i landet? Det är inte
              de som är det stora samhällsproblemet i Sverige.
            </seg>
          </u>
          <note type="speaker">
            Anf. 122 WILLIAM PETZÄLL (SD) replik:
          </note>
          <u xml:id="i-164cb492d7ebbb43-435" who="Q3357513">
            <seg>
              Fru talman! Under den kanske djupaste lågkonjunkturen sedan 30-talet
              öppnade Hanif Balis parti tillsammans med Miljöpartiet för en
              generell arbetskraftsinvandring. Det var i en tid då vi såg hur
              många fick gå från sina arbeten. I en sådan situation valde ni
              att öppna för en generell arbetskraftsinvandring. Vi hade en rekordstor
              arbetslöshet som översteg 10 procent där var fjärde ungdom saknade
              ett arbete att gå till. Vad har ni att säga till de föräldrar
              som fick gå från Volvo, Saab eller annat arbete samtidigt som
              ni valde att ta emot arbetskraftsinvandrare? Vi har jobb. Det
              handlar om att omställa den arbetskraft som vi redan har i det
              här landet.
            </seg>
          </u>
          <note type="speaker">
            Anf. 123 Statsrådet TOBIAS BILLSTRÖM (M) replik:
          </note>
          <u xml:id="i-164cb492d7ebbb43-436" who="Q3112958">
            <seg>
              Fru talman! Det här är den allmänpolitiska debatten som kommer
              efter att regeringen har levererat sin budget. Det kan vara intressant
              att ställa frågan till William Petzäll med utgångspunkt i Sverigedemokraternas
              budgetförslag. Ni förutskickar att ni på ett år ska ta ned anhörig-
              och asylinvandringen med ungefär 90 procent för att finansiera
              era enorma ökningar på välfärdssektorn. Hur är detta möjligt?
              Hur tänker ni uppnå detta utan att samtidigt bryta mot Genèvekonventionen,
              mot Europakonventionen om de mänskliga rättigheterna och mot Europeiska
              unionens lagstiftning som vi är bundna av eftersom vi är medlemmar
              i unionen? Jag vet att Petzäll och hans parti vill lämna unionen.
              Det är inget nytt, men det kan man inte göra från ett år till
              ett annat. Hur ska ni få ihop er budget?
            </seg>
          </u>
          <note type="speaker">
            Anf. 124 WILLIAM PETZÄLL (SD) replik:
          </note>
          <u xml:id="i-164cb492d7ebbb43-437" next="i-164cb492d7ebbb43-439" who="Q3357513">
            <seg>
              Fru talman! Vårt förslag om att begränsa invandringen med 90
              procent utgår från den nivå som våra nordiska grannländer har,
              ungefär som i Danmark och i Finland. Menar Tobias Billström att
              Danmark och Finland under flera år har brutit mot allehanda konventioner?
              Jag har svårt att tro det.
            </seg>
          </u>
          <u xml:id="i-164cb492d7ebbb43-438" prev="i-164cb492d7ebbb43-437" who="Q3357513">
            <seg>
              Vi vill frångå den totalhavererade invandringspolitik som ni
              har bedrivit i jag vet inte hur många decennier och som har inneburit
              sådana oerhört svåra sociala och ekonomiska problem för landet.
              Jag tycker inte att man behöver vara en raketforskare för att
              räkna ut att om vi har en stor andel invandrare som lever i utanförskap
              kommer situationen aldrig att bli bättre genom att vi importerar
              förnyat utanförskap varje år. Varför inte börja ge dem som redan
              är här en rejäl möjlighet till anpassning och få ett arbete? Det
              är det vi vill göra med vår minskning. Det är också där vi kommer
              att hämta stora pengar.
            </seg>
          </u>
          <u xml:id="i-164cb492d7ebbb43-439" prev="i-164cb492d7ebbb43-437" who="Q3357513">
            <seg>
              Vi prioriterar välfärd före en betungande massinvandring.
            </seg>
          </u>
          <note type="speaker">
            Anf. 125 Statsrådet TOBIAS BILLSTRÖM (M) replik:
          </note>
          <u xml:id="i-164cb492d7ebbb43-440" next="i-164cb492d7ebbb43-442" who="Q3112958">
            <seg>
              Fru talman! Petzäll inledde tidigare med att säga att han skulle
              hålla sig till sanningen under dessa fyra år. Det börjar bra,
              om man säger så.
            </seg>
          </u>
          <u xml:id="i-164cb492d7ebbb43-441" prev="i-164cb492d7ebbb43-440" who="Q3112958">
            <seg>
              Först och främst kan jag snabbt konstatera att jag inte fick
              något svar på min fråga. Hur tänker ni åstadkomma denna neddragning
              från ett år till ett annat? Det är inte möjligt utan att bryta
              mot EU:s regelverk, och då kommer vi att bli bötfällda och behöva
              ta pengar från vår budget för att betala böterna när EU-domstolen
              har avkunnat sina domar.
            </seg>
          </u>
          <u xml:id="i-164cb492d7ebbb43-442" prev="i-164cb492d7ebbb43-440" who="Q3112958">
            <seg>
              Apropå Danmark: Ja, Danmark har ett undantag från regelverket
              på det rättsliga och inrikes området som vi inte har. Finland
              är mindre känt. Alltså åker färre människor dit.
            </seg>
          </u>
          <note type="speaker">
            Anf. 126 WILLIAM PETZÄLL (SD) replik:
          </note>
          <u xml:id="i-164cb492d7ebbb43-443" next="i-164cb492d7ebbb43-444" who="Q3357513">
            <seg>
              Fru talman! Tro mig: Sanna minna ord. Jag har absolut inga som
              helst invändningar mot att bryta mot EU:s regler.
            </seg>
          </u>
          <u xml:id="i-164cb492d7ebbb43-444" prev="i-164cb492d7ebbb43-443" who="Q3357513">
            <seg>
              Faktum är att vi måste kunna få bestämma över vilken invandringspolitik
              vi vill ha i vårt land. Det är inte rimligt att några Armaniherrar
              i Bryssel, som inte har någon som helst insyn i de problem vi
              har i det här landet, ska bestämma över våra huvuden vilken nivå
              på invandringen vi ska ha. Det är väljarna och svenska folket
              som ska bestämma. Det är den principen vi utgår från.
            </seg>
          </u>
          <note type="speaker">
            Anf. 127 EVA-LENA JANSSON (S) replik:
          </note>
          <u xml:id="i-164cb492d7ebbb43-445" next="i-164cb492d7ebbb43-446" who="Q3374622">
            <seg>
              Fru talman! För mig är det viktigt att i den här debatten poängtera
              att Socialdemokraterna står för alla människors lika rätt och
              lika värde. Vi vill inte dela upp människor i vi och dem.
            </seg>
          </u>
          <u xml:id="i-164cb492d7ebbb43-446" prev="i-164cb492d7ebbb43-445" who="Q3374622">
            <seg>
              Jag har en fråga till William Petzäll utifrån de inlägg som har
              gjorts tidigare i debatten och utifrån frågorna om budgeten. Petzäll
              har tidigare redovisat att man tänker hjälpa människor i andra
              länder. Samtidigt redovisar man i sin budget att man vill minska
              biståndsanslaget. Hur får man ihop minskat biståndsanslag med
              att man ska hjälpa människor i deras hemländer?
            </seg>
          </u>
          <note type="speaker">
            Anf. 128 WILLIAM PETZÄLL (SD) replik:
          </note>
          <u xml:id="i-164cb492d7ebbb43-447" next="i-164cb492d7ebbb43-449" who="Q3357513">
            <seg>
              Fru talman! Det är väldigt enkelt. Den som är någorlunda insatt
              i biståndspolitiken måste kunna skilja på två olika kategorier
              och typer av bistånd: katastrofbistånd och utvecklingsbistånd.
              Det vi vill dra ned på och det ni har slösat mina och alla andra
              svenska skattebetalares pengar på jag vet inte hur länge är de
              biståndspengar som pumpas in i diktatoriska länder till ineffektiva
              biståndsprojekt som inte uppnår några som helst resultat.
            </seg>
          </u>
          <u xml:id="i-164cb492d7ebbb43-448" prev="i-164cb492d7ebbb43-447" who="Q3357513">
            <seg>
              Det bistånd som vi däremot väljer att prioritera och öka är sådant
              bistånd som ska gå till verkligt nödlidande människor i krisländernas
              direkta närområden. Det är där vi kan hjälpa betydligt fler människor
              för en betydligt mindre summa. Det är en sann, human flyktingpolitik.
            </seg>
          </u>
          <u xml:id="i-164cb492d7ebbb43-449" prev="i-164cb492d7ebbb43-447" who="Q3357513">
            <seg>
              Vår flyktingpolitik hjälper mångdubbelt fler än din och Socialdemokraternas.
            </seg>
          </u>
          <note type="speaker">
            Anf. 129 EVA-LENA JANSSON (S) replik:
          </note>
          <u xml:id="i-164cb492d7ebbb43-450" next="i-164cb492d7ebbb43-451" who="Q3374622">
            <seg>
              Fru talman! Då redovisade William Petzäll att man drar ned biståndet
              med 8 miljarder kronor. Det är 8 miljarder kronor mindre till
              fattiga nödlidande som på olika sätt har problem ute i världen.
              Sverigedemokraterna förbehåller sig alltså rätten att tala om
              vilka människor utanför Sveriges gränser som har behov och vilka
              man kan ge stöd och hjälpa på olika sätt både på plats och här
              i Sverige.
            </seg>
          </u>
          <u xml:id="i-164cb492d7ebbb43-451" prev="i-164cb492d7ebbb43-450" who="Q3374622">
            <seg>
              Jag ställer inte upp på deras värderingar, jag ställer inte upp
              på deras politik, och jag är glad att vi har en helt annan budgetmotion.
            </seg>
          </u>
          <note type="speaker">
            Anf. 130 WILLIAM PETZÄLL (SD) replik:
          </note>
          <u xml:id="i-164cb492d7ebbb43-452" who="Q3357513">
            <seg>
              Fru talman! För mig som sverigedemokrat är det en självklarhet
              att om vi ser att en väldigt stor del av svenska folkets gemensamma
              skattemedel pumpas in i diktatoriska länder och går till ineffektiva
              biståndsprojekt som inte uppnår några som helst resultat, då är
              det ett väldigt simpelt ställningstagande för mig som sverigedemokrat
              att välja att plocka de pengarna och i stället prioritera svenskarnas
              gemensamma välfärd.
            </seg>
          </u>
          <note type="speaker">
            Anf. 131 LARS-ARNE STAXÄNG (M) replik:
          </note>
          <u xml:id="i-164cb492d7ebbb43-453" next="i-164cb492d7ebbb43-457" who="Q6187608">
            <seg>
              Fru talman! Jag tror att det har framgått att William Petzäll
              tycker att det finns integrationsproblem i Sverige. Visst kan
              man hålla med att om att det finns och har varit problem.
            </seg>
          </u>
          <u xml:id="i-164cb492d7ebbb43-454" prev="i-164cb492d7ebbb43-453" who="Q6187608">
            <seg>
              Men jag har också konstaterat att hans enda svar är: Stäng gränserna,
              stopp, stopp och stopp! Det skulle lösa problemen. Alliansregeringen
              försöker i stället på olika sätt få människor i arbete och till
              språkinlärning, som är den bättre vägen att gå.
            </seg>
          </u>
          <u xml:id="i-164cb492d7ebbb43-455" prev="i-164cb492d7ebbb43-453" who="Q6187608">
            <seg>
              Nu har jag en direkt fråga till William Petzäll. Du kanske känner
              till att vi har ett demografiskt problem framöver. I dag går det
              tre arbetstagare på en pensionär. Redan om 1015 år kommer vi att
              ha två arbetstagare på en pensionär, och vi kommer att ha brist
              på arbetskraft.
            </seg>
          </u>
          <u xml:id="i-164cb492d7ebbb43-456" prev="i-164cb492d7ebbb43-453" who="Q6187608">
            <seg>
              Vad är er lösning på detta, framför allt till arbeten i vård,
              omsorg och liknande?
            </seg>
          </u>
          <u xml:id="i-164cb492d7ebbb43-457" prev="i-164cb492d7ebbb43-453" who="Q6187608">
            <seg>
              Arbetskraftsinvandringen har varit mycket lyckosam. Den har inte
              tagit jobb från andra här i Sverige.
            </seg>
          </u>
          <note type="speaker">
            Anf. 132 WILLIAM PETZÄLL (SD) replik:
          </note>
          <u xml:id="i-164cb492d7ebbb43-458" next="i-164cb492d7ebbb43-460" who="Q3357513">
            <seg>
              Fru talman! Det har varit ett ständigt återkommande argument
              när man försöker motivera att vi ska fortsätta att vara kanske
              ett av de länder i världen som har störst invandring.
            </seg>
          </u>
          <u xml:id="i-164cb492d7ebbb43-459" prev="i-164cb492d7ebbb43-458" who="Q3357513">
            <seg>
              Jag tycker att det blir ett märkligt resonemang när man säger
              att vi eventuellt i framtiden kan komma att ha ett arbetskraftsbehov.
              Som jag uppfattar dig menar du att vi ska ta hit en väldig massa
              människor och sätta dem i ett tillfälligt utanförskap och att
              de sedan om vi eventuellt behöver dem i framtiden, när vi har
              en del människor som går i pension kanske kommer att få ett arbete.
              Det är inte rimligt.
            </seg>
          </u>
          <u xml:id="i-164cb492d7ebbb43-460" prev="i-164cb492d7ebbb43-458" who="Q3357513">
            <seg>
              Om en sådan situation över huvud taget uppstår vill vi att man
              återupprättar någon form av gästarbetarsystem, som många andra
              europeiska länder har gjort. Men det är inte rimligt att ta hit
              en väldig massa människor för att vi eventuellt kan komma att
              behöva dem i framtiden och att de till dess ska leva i ett tärande
              utanförskap.
            </seg>
          </u>
          <note type="speaker">
            Anf. 133 LARS-ARNE STAXÄNG (M) replik:
          </note>
          <u xml:id="i-164cb492d7ebbb43-461" next="i-164cb492d7ebbb43-462" who="Q6187608">
            <seg>
              Fru talman! Jag tror inte att någon vill sätta de människorna
              i tillfälligt utanförskap det var konstigt sagt. Det gäller att
              få in de människor som kommer utifrån i arbete så fort som möjligt.
              Det är det som kallas integration.
            </seg>
          </u>
          <u xml:id="i-164cb492d7ebbb43-462" prev="i-164cb492d7ebbb43-461" who="Q6187608">
            <seg>
              Vi behöver dessa människor. Om man inte har tänkt igenom den
              här situationen kommer vi att ha en jättelik bristsituation. Det
              är då problemen kommer och man kommer att fråga: Varför gjorde
              ni inte mer, kanske just nu, för att få en riktig integration?
            </seg>
          </u>
          <note type="speaker">
            Anf. 134 WILLIAM PETZÄLL (SD) replik:
          </note>
          <u xml:id="i-164cb492d7ebbb43-463" next="i-164cb492d7ebbb43-464" who="Q3357513">
            <seg>
              Fru talman! Det är för närvarande massarbetslöshet här i landet.
              Det är inte så att det finns en väldig massa jobb för alla de
              människor som kommer hit, utan människor saknar jobb att gå till.
              Vi är inte just nu i den situation som du pratar om.
            </seg>
          </u>
          <u xml:id="i-164cb492d7ebbb43-464" prev="i-164cb492d7ebbb43-463" who="Q3357513">
            <seg>
              Som jag sade tidigare: Skulle vi hamna i en sådan situation är
              vi givetvis öppna för att kunna rekrytera en del spetskompetens
              men också återupprätta ett gästarbetarsystem för de människorna,
              så att de kan komma hit och jobba tillfälligt men inte sätta dem
              i utanförskap, som givetvis blir konsekvensen, eftersom vi inte
              har några jobb att erbjuda just nu.
            </seg>
          </u>
          <note type="speaker">
            Anf. 135 AMINEH KAKABAVEH (V) replik:
          </note>
          <u xml:id="i-164cb492d7ebbb43-465" next="i-164cb492d7ebbb43-468" who="Q3675519">
            <seg>
              Fru talman! Jag begärde replik eftersom jag tycker att det är
              väldigt märkligt att Sverigedemokraterna och deras representanter
              här i riksdagen sprider sådan skräckpropaganda, som om Sverige
              tar emot massinvandring. Det stämmer inte. Sverige har blivit
              fällt på grund av Genèvekonventionen eftersom vi har skickat folk
              till andra länder dit man inte borde skicka folk.
            </seg>
          </u>
          <u xml:id="i-164cb492d7ebbb43-466" prev="i-164cb492d7ebbb43-465" who="Q3675519">
            <seg>
              Sverige tar inte emot så många invandrare som ni tror, utan det
              är väldigt få. Jag vet inte om det är mindre än 5 0006 000 FN-kvotflyktingar
              eller något sådant.
            </seg>
          </u>
          <u xml:id="i-164cb492d7ebbb43-467" prev="i-164cb492d7ebbb43-465" who="Q3675519">
            <seg>
              Det ni säger stämmer inte. Sprid inte skräckpropaganda!
            </seg>
          </u>
          <u xml:id="i-164cb492d7ebbb43-468" prev="i-164cb492d7ebbb43-465" who="Q3675519">
            <seg>
              Och beträffande regimer: Man pratar till exempel bara om hur
              farligt islam är. Självfallet är judendomen inte mindre farlig.
              Titta på Israel, där könsapartheid råder! Ni är tysta om det!
            </seg>
          </u>
          <note type="speaker">
            Anf. 136 WILLIAM PETZÄLL (SD) replik:
          </note>
          <u xml:id="i-164cb492d7ebbb43-469" next="i-164cb492d7ebbb43-471" who="Q3357513">
            <seg>
              Fru talman! Att man från Vänsterpartiets sida tar upp judendomen
              förvånar mig inte alls. Under de senaste åren har man hört ett
              antal ganska grova antisemitiska uttalanden från dem.
            </seg>
          </u>
          <u xml:id="i-164cb492d7ebbb43-470" prev="i-164cb492d7ebbb43-469" who="Q3357513">
            <seg>
              Tro mig, det är inte vi som piskar upp en hatstämning här i landet.
              Så sent som före valet stod din partiledare och hetsade vänsterextremister
              samma personer som har utfört flera mycket allvarliga attacker
              mot mina partikamrater.
            </seg>
          </u>
          <u xml:id="i-164cb492d7ebbb43-471" prev="i-164cb492d7ebbb43-469" who="Q3357513">
            <seg>
              Du säger att vi inte har massinvandring. Okej, men att man på
              ett år tar emot och beviljar uppehållstillstånd åt 100 000 människor,
              vad är det om inte massinvandring?
            </seg>
          </u>
          <note type="speaker">
            Anf. 137 AMINEH KAKABAVEH (V) replik:
          </note>
          <u xml:id="i-164cb492d7ebbb43-472" next="i-164cb492d7ebbb43-474" who="Q3675519">
            <seg>
              Fru talman! Debatten handlar om integration och migration. Den
              handlar inte om min partiledare. Självfallet står Vänsterpartiet
              för att vi är den enda socialistiska oppositionen här i riksdagen
              som står för allas lika värde. Det ska gälla.
            </seg>
          </u>
          <u xml:id="i-164cb492d7ebbb43-473" prev="i-164cb492d7ebbb43-472" who="Q3675519">
            <seg>
              De problem som råder i dag i samhället men också det som har
              dykt upp, både ni och de problemen, den situationen finns på grund
              av att den rådande politiken i Sverige är fruktansvärd. Man ställer
              inte upp för människorna i förorterna. Det har ni tyvärr nappat
              på.
            </seg>
          </u>
          <u xml:id="i-164cb492d7ebbb43-474" prev="i-164cb492d7ebbb43-472" who="Q3675519">
            <seg>
              Det ni säger stämmer inte. Er politik är hel grundlös.
            </seg>
          </u>
          <note type="speaker">
            Anf. 138 WILLIAM PETZÄLL (SD) replik:
          </note>
          <u xml:id="i-164cb492d7ebbb43-475" next="i-164cb492d7ebbb43-476" who="Q3357513">
            <seg>
              Fru talman! Du anklagar mitt parti, som aldrig ens suttit i riksdagen
              tidigare, för de enorma problem som är en direkt konsekvens av
              er politik tillsammans med Socialdemokraterna och alla andra partier.
              Men det är ju massinvandringen och frånvaron av en assimileringspolitik
              som i grunden har skapat de problem som vi har.
            </seg>
          </u>
          <u xml:id="i-164cb492d7ebbb43-476" prev="i-164cb492d7ebbb43-475" who="Q3357513">
            <seg>
              Det är ert parti som skapar motsättningar i samhället. Det är
              er politik som skapar de motsättningar som vi kan se. Er politik
              är en direkt konsekvens av de problem som vi har.
            </seg>
          </u>
          <note type="speaker">
            Anf. 139 ROGER HADDAD (FP) replik:
          </note>
          <u xml:id="i-164cb492d7ebbb43-477" next="i-164cb492d7ebbb43-480" who="Q5781437">
            <seg>
              Fru talman! Jag tycker att William Petzäll borde vara lite mer
              saklig i sina inlägg. Vi har varken massarbetslöshet eller massinvandring.
              Några av de uppehållstillstånd som du nämner beror på att människor
              har varit här i fem sex år innan man över huvud taget får ett
              uppehållstillstånd.
            </seg>
          </u>
          <u xml:id="i-164cb492d7ebbb43-478" prev="i-164cb492d7ebbb43-477" who="Q5781437">
            <seg>
              En sak är klar: Det finns brister i svensk integrationspolitik
              men de beror inte på att vi har massinvandring, utan de beror
              på att man inte har ställt tydligare krav på vare sig statlig
              eller kommunal nivå, att man inte har bedrivit en bra skolpolitik
              eller bostadspolitik.
            </seg>
          </u>
          <u xml:id="i-164cb492d7ebbb43-479" prev="i-164cb492d7ebbb43-477" who="Q5781437">
            <seg>
              Jag är glad över att vissa enkäter pekar på att fler svenskar
              är positiva till invandrare. Det handlar inte om asiater utan
              generellt att invandrare bidrar till det svenska samhället.
            </seg>
          </u>
          <u xml:id="i-164cb492d7ebbb43-480" prev="i-164cb492d7ebbb43-477" who="Q5781437">
            <seg>
              Men Sverigedemokraterna och William Petzäll besvarar inte frågan:
              Hur löser vi detta med demografin, att vi måste arbeta mer och
              längre upp i åldrarna för att värna den välfärd som även ni är
              angelägna om, bland annat äldreomsorgen, som ni ofta tar upp?
            </seg>
          </u>
          <note type="speaker">
            Anf. 140 WILLIAM PETZÄLL (SD) replik:
          </note>
          <u xml:id="i-164cb492d7ebbb43-481" next="i-164cb492d7ebbb43-484" who="Q3357513">
            <seg>
              Fru talman! Att man så tydligt kan förneka sambandet mellan antalet
              invandrare som vi tar in under en viss period och de problem som
              vi har! Det är väl alldeles uppenbart att ju fler invandrare som
              vi tar in i Sverige, desto mer kommer problemen att öka. Det är
              väl en självklarhet!
            </seg>
          </u>
          <u xml:id="i-164cb492d7ebbb43-482" prev="i-164cb492d7ebbb43-481" who="Q3357513">
            <seg>
              Om vi har en väldigt stor andel invandrare som saknar ett arbete
              att gå till och som bor i utsatta områden löser vi inte problemen
              genom att sätta dit ännu fler människor. Tvärtom kommer problemen
              bara att förvärras. De sociala problemen kommer att förvärras.
              Ur sociala problem skapas ökad kriminalitet och med det ökad otrygghet
              och även ökade ekonomiska kostnader.
            </seg>
          </u>
          <u xml:id="i-164cb492d7ebbb43-483" prev="i-164cb492d7ebbb43-481" who="Q3357513">
            <seg>
              Det är dags att vi börjar ta ansvar och se till att de människor
              som redan är här får en reell möjlighet att komma in i samhället
              och få ett jobb att gå till. Men det finns ingen integrationspolitik
              i världen för detta, och det spelar ingen roll hur många miljarder
              ditt parti väljer att satsa på integrationspolitiska åtgärder;
              problemen kommer bara att förvärras.
            </seg>
          </u>
          <u xml:id="i-164cb492d7ebbb43-484" prev="i-164cb492d7ebbb43-481" who="Q3357513">
            <seg>
              Ni har i 20 år pratat om att de ska få jobb och få lära sig svenska.
              Vi har facit i hand problemen har bara förvärrats. Er politik
              är ett komplett misslyckande.
            </seg>
          </u>
          <note type="speaker">
            Anf. 141 ROGER HADDAD (FP) replik:
          </note>
          <u xml:id="i-164cb492d7ebbb43-485" who="Q5781437">
            <seg>
              Fru talman! Låt oss gå till den inrikespolitiska frågan, William
              Petzäll, dem vi har i dag. Eftersom ni avstyrker regeringens förslag,
              bland annat vad gäller Arbetsförmedlingen, hur ser ert alternativ
              ut för att vi ska lyckas med integrationspolitiken inrikes?
            </seg>
          </u>
          <note type="speaker">
            Anf. 142 WILLIAM PETZÄLL (SD) replik:
          </note>
          <u xml:id="i-164cb492d7ebbb43-486" next="i-164cb492d7ebbb43-487" who="Q3357513">
            <seg>
              Fru talman! Det första, som jag redan varit inne på flera gånger,
              måste vara att inte fortsätta att bygga utanförskap, att inte
              fortsätta öka arbetslösheten. Den viktigaste integrationspolitiska
              åtgärden är att vi för en ansvarsfull invandringspolitik i likhet
              med våra nordiska grannländer.
            </seg>
          </u>
          <u xml:id="i-164cb492d7ebbb43-487" prev="i-164cb492d7ebbb43-486" who="Q3357513">
            <seg>
              På det kommer givetvis ökade krav på dem som bor här att faktiskt
              anpassa sig. Vi ska inte göra som ni att till exempel föreslå
              att man bara för att man gör något så fundamentalt som att lära
              sig svenska språket för mig är det en självklarhet att göra det
              ska få 12 000 kronor. Vi ska inte diskriminera svenskar på arbetsmarknaden
              genom att till exempel göra det dyrare att anställa svenskar än
              invandrare.
            </seg>
          </u>
          <note type="speaker">
            Anf. 143 ABIR AL-SAHLANI (C) replik:
          </note>
          <u xml:id="i-164cb492d7ebbb43-488" next="i-164cb492d7ebbb43-490" who="Q4118653">
            <seg>
              Fru talman! Jag tycker att du, William, borde ha lite bättre
              koll på siffrorna. Du pratar om att man i runda slängar ska ta
              emot 10 000 invandrare till Sverige. Faktum är att 2009 fick 8
              983 personer permanent uppehållstillstånd. Av dessa var 20 procent
              flyktingar, 69 procent var skyddsbehövande och 995 personer hade
              särskilt ömmande skäl.
            </seg>
          </u>
          <u xml:id="i-164cb492d7ebbb43-489" prev="i-164cb492d7ebbb43-488" who="Q4118653">
            <seg>
              Lite kanske bättre koll borde du ha på siffrorna. De flesta som
              invandrade till Sverige är svenska medborgare som återvände hem.
            </seg>
          </u>
          <u xml:id="i-164cb492d7ebbb43-490" prev="i-164cb492d7ebbb43-488" who="Q4118653">
            <seg>
              Jag har en fråga. Ni vill att man ska hjälpa invandrare och flyktingar
              på plats. Är det rätt att tvinga irakier som flyr undan baathpartiet
              och de islamistiska partierna att vara kvar i Syrien som har ett
              baathpartistiskt system, som bygger på samma ideologi som ideologin
              i det land dessa människor flyr ifrån? Är det rätt? Är det humant?
            </seg>
          </u>
          <note type="speaker">
            Anf. 144 WILLIAM PETZÄLL (SD) replik:
          </note>
          <u xml:id="i-164cb492d7ebbb43-491" next="i-164cb492d7ebbb43-493" who="Q3357513">
            <seg>
              Fru talman! Det är en väldigt märklig fråga. Om jag uppfattar
              dig rätt tycker du att alla de här människorna per automatik,
              bara de lyckas ta sig till Sverige, ska få permanent uppehållstillstånd
              och få åtnjuta alla sociala förmåner som vi har i Sverige.
            </seg>
          </u>
          <u xml:id="i-164cb492d7ebbb43-492" prev="i-164cb492d7ebbb43-491" who="Q3357513">
            <seg>
              Du företräder ett parti som sitter i regeringsställning. Det
              är ni som har varit med om att stifta lagarna om vilka som ska
              bedömas ha skyddsskäl och inte ha skyddsskäl. Den bedömningen
              tycker jag är bra, och den ska vi fortsätta att ha. Är det så
              att man kommer till Sverige och har verkliga skyddsbehov är det
              självklart att man ska få hjälp i det här landet. Vi har aldrig
              sagt någonting annat heller.
            </seg>
          </u>
          <u xml:id="i-164cb492d7ebbb43-493" prev="i-164cb492d7ebbb43-491" who="Q3357513">
            <seg>
              Men åter: Majoriteten av människor som lider verklig nöd har
              inte råd att betala 100 000 kronor till en flyktingsmugglare och
              ta sig till ett av världens nordligaste länder. De blir kvar i
              krislands närområden, och där kan vi med en bråkdel av de resurser
              som du väljer ett hjälpa en person med hjälpa många tusen fler.
              Det menar jag fortfarande i grunden är en mer human flyktingpolitik.
            </seg>
          </u>
          <note type="speaker">
            Anf. 145 ABIR AL-SAHLANI (C) replik:
          </note>
          <u xml:id="i-164cb492d7ebbb43-494" next="i-164cb492d7ebbb43-495" who="Q4118653">
            <seg>
              Fru talman! Det kanske du inte känner till, William, men väldigt
              många av de irakiska kvinnor som är flyktingar i Damaskus blir
              tvingade att leva i prostitution därför att FN-systemet totalt
              havererat i Syrien.
            </seg>
          </u>
          <u xml:id="i-164cb492d7ebbb43-495" prev="i-164cb492d7ebbb43-494" who="Q4118653">
            <seg>
              Vad tänker du göra åt det?
            </seg>
          </u>
          <note type="speaker">
            Anf. 146 WILLIAM PETZÄLL (SD) replik:
          </note>
          <u xml:id="i-164cb492d7ebbb43-496" who="Q3357513">
            <seg>
              Fru talman! Har man verkliga skyddsbehov och kommer till Sverige
              ska man erbjudas hjälp, självklart. Men ni har fortfarande hela
              tiden det där feltänket, ni väljer fortfarande att privilegiera
              ett litet antal människor i förhållande till alla de miljontals
              människor världen över som lever i svält och som, som min partikollega
              var inne på tidigare, varje dag dör av svält. Våra resurser är
              inte obegränsade. Politik handlar om att prioritera, och i det
              här fallet måste vi prioritera de mest utsatta människorna.
            </seg>
          </u>
          <note type="speaker">
            Anf. 147 JOHAN HULTBERG (M) replik:
          </note>
          <u xml:id="i-164cb492d7ebbb43-497" next="i-164cb492d7ebbb43-498" who="Q5816436">
            <seg>
              Fru talman! Jag har två frågor till William. SD har gång efter
              annan i talarstolen förklarat att instegsjobben innebär diskriminering
              mot infödda svenskar. Hur kommer det sig att nystartsjobb är helt
              okej, och hur kommer det sig att sänkta arbetsavgifter för ungdomar
              är helt okej? Det gör att ungdomar blir billigare att anställa
              jämfört med arbetslösa 50-åringar. Är inte det åldersdiskriminering?
            </seg>
          </u>
          <u xml:id="i-164cb492d7ebbb43-498" prev="i-164cb492d7ebbb43-497" who="Q5816436">
            <seg>
              Den andra frågan jag har är väldigt kort: Är Sverigedemokraterna
              för äganderätten?
            </seg>
          </u>
          <note type="speaker">
            Anf. 148 WILLIAM PETZÄLL (SD) replik:
          </note>
          <u xml:id="i-164cb492d7ebbb43-499" next="i-164cb492d7ebbb43-501" who="Q3357513">
            <seg>
              Fru talman! Jag börjar med den senare frågan: Svaret är ja.
            </seg>
          </u>
          <u xml:id="i-164cb492d7ebbb43-500" prev="i-164cb492d7ebbb43-499" who="Q3357513">
            <seg>
              Vad gäller det du sade om instegsjobb kontra nystartsjobb omfattar
              de andra subventioner som man har infört såväl svenskar som invandrare.
              Där görs ingen särskiljning beroende på vilken etnisk bakgrund
              man har.
            </seg>
          </u>
          <u xml:id="i-164cb492d7ebbb43-501" prev="i-164cb492d7ebbb43-499" who="Q3357513">
            <seg>
              Låt mig ställa en motfråga: Om vi sverigedemokrater hade kommit
              med ett förslag som innebar att det skulle bli mer än dubbelt
              så dyrt att anställa en invandrare, hade inte du då påstått att
              det var ren och skär rasism och diskriminering? Det gäller svenskar
              givetvis. Hade vi kommit med det förslaget kan jag lova att du
              från den här talarstolen hade beskyllt oss för att diskriminera
              invandrare och för att bedriva en rasistisk politik gentemot invandrare.
              Det är precis vad ni gör nu fast mot svenskar.
            </seg>
          </u>
          <note type="speaker">
            Anf. 149 JOHAN HULTBERG (M) replik:
          </note>
          <u xml:id="i-164cb492d7ebbb43-502" next="i-164cb492d7ebbb43-503" who="Q5816436">
            <seg>
              Fru talman! Då har du, William, gjort det uppenbart från talarstolen
              att det är helt okej med riktade särskilda insatser för grupper
              som har det tufft förutsatt att det inte är på grund av att man
              är invandrare. Det är helt okej att sänka arbetsgivaravgiften
              för ungdomar som har det svårt att komma in på arbetsmarknaden
              och således åldersdiskriminera dem som inte är unga. Men det är
              inte okej att hjälpa människor som har det svårt att komma in
              på arbetsmarknaden på grund av att de inte är födda här.
            </seg>
          </u>
          <u xml:id="i-164cb492d7ebbb43-503" prev="i-164cb492d7ebbb43-502" who="Q5816436">
            <seg>
              När det gäller min fråga om äganderätten handlar det om att jag
              tycker att det är rimligt att man som arbetsgivare och företagare
              själv bestämmer vem man vill anställa. Det är så vår arbetskraftsinvandring
              är utformad. Som företagare får man själv, om man har ett behov,
              rekrytera personal som kommer från ett annat land.
            </seg>
          </u>
          <note type="speaker">
            Anf. 150 WILLIAM PETZÄLL (SD) replik:
          </note>
          <u xml:id="i-164cb492d7ebbb43-504" next="i-164cb492d7ebbb43-505" who="Q3357513">
            <seg>
              Fru talman! Jag sätter svenska löntagares intressen i första
              rummet. För mig är det viktigare att svenskarna i det här landet
              kan vakna och ha ett arbete att gå till snarare än att någon från
              ett helt främmande land ska komma hit och ta det arbetet från
              någon annan, som i många fall kan bli konsekvensen.
            </seg>
          </u>
          <u xml:id="i-164cb492d7ebbb43-505" prev="i-164cb492d7ebbb43-504" who="Q3357513">
            <seg>
              Instegsjobben: Att göra det dyrare att anställa svenskar men
              billigt att anställa invandrare är uppenbar diskriminering, solklart.
              Många svenskar har trängts undan på grund av den här åtgärden.
              Det är ingenting annat än ren och skär diskriminering. Det ger
              ingen trovärdighet när ni säger att ni står upp för alla människors
              lika värde.
            </seg>
          </u>
          <note type="speaker">
            Anf. 151 MARIA FERM (MP) replik:
          </note>
          <u xml:id="i-164cb492d7ebbb43-506" who="Q4947860">
            <seg>
              Fru talman! Jag skulle vilja börja med att fråga William Petzäll
              hur ni ser på sambandet mellan antalet människor och antalet arbeten
              i ett land. Om det skulle vara så att det bara fanns ett visst
              antal arbeten i ett land skulle det innebära att länder som var
              glesbefolkade, som Sverige, skulle ha en stor arbetskraftsbrist,
              medan länder som var tätbefolkade, som Nederländerna, skulle ha
              en massiv arbetslöshet. Så är det inte, utan det handlar om andra
              faktorer, till exempel om man har rätt utbildning, om hur många
              som är äldre, yngre eller i arbetsför ålder, om det finns rätt
              kompetens på arbetsmarknaden, om vilken politik som förs från
              regeringen, om man satsar på investeringar och liknande. Ändå
              försöker ni gång på gång med lögnen om att vi importerar arbetslöshet,
              men det handlar inte om en faktisk siffra. Det är inte så sambandet
              är.
            </seg>
          </u>
          <note type="speaker">
            Anf. 152 WILLIAM PETZÄLL (SD) replik:
          </note>
          <u xml:id="i-164cb492d7ebbb43-507" who="Q3357513">
            <seg>
              Fru talman! Det är väl alldeles uppenbart att om vi har en stor
              arbetslöshet, vilket vi har, och det på det kommer hit väldigt
              många människor med bristande språkkunskaper och låg utbildningsnivå
              och för vilka det inte finns jobb på arbetsmarknaden kommer dessa
              människor att sättas i utanförskap. Därmed kommer arbetslösheten
              att öka. Om det var så som Maria Ferm påstår, att jobben kommer
              bara vi släpper in massor med människor, borde Malmö blomstra
              rent ekonomiskt, medan Vellinge som knappt har tagit emot några
              skulle gå under helt och hållet. Givetvis är det inte så.
            </seg>
          </u>
          <note type="speaker">
            Anf. 153 MARIA FERM (MP) replik:
          </note>
          <u xml:id="i-164cb492d7ebbb43-508" next="i-164cb492d7ebbb43-510" who="Q4947860">
            <seg>
              Fru talman! Nej, det handlar om att det bor väldigt många höginkomsttagare
              i Vellinge till exempel, och därför har de betydligt bättre förutsättningar.
            </seg>
          </u>
          <u xml:id="i-164cb492d7ebbb43-509" prev="i-164cb492d7ebbb43-508" who="Q4947860">
            <seg>
              Ni brukar prata om massinvandring, att det kommer hit 100 000
              personer per år. Samtidigt pratar ni aldrig om de 50 000 personer
              som varje år lämnar landet.
            </seg>
          </u>
          <u xml:id="i-164cb492d7ebbb43-510" prev="i-164cb492d7ebbb43-508" who="Q4947860">
            <seg>
              Ni säger ofta att ni vill minska invandringen med 90 procent,
              men en tredjedel av dem som kommer hit är ju arbetare från platser
              runt om i Europa. Vissa är anhöriginvandrare, de flesta från Thailand
              till exempel. Vilka är det ni vill kasta ut?
            </seg>
          </u>
          <note type="speaker">
            Anf. 154 WILLIAM PETZÄLL (SD) replik:
          </note>
          <u xml:id="i-164cb492d7ebbb43-511" who="Q3357513">
            <seg>
              Fru talman! Den största kategorin invandrare utgörs av anhöriginvandrare,
              och det har sett ut så under flera år. Det här är människor som
              inte har några skyddsbehov utan enbart drivs av ekonomiska eller
              sociala intressen. Väljer vi då att prioritera den här gruppen,
              som Maria Ferms samarbetspartner har gjort under väldigt många
              år, innebär det givetvis att vi får mindre resurser till att hjälpa
              verkligt nödlidande människor. Den prioriteringen vill inte vi
              göra. Vi vill prioritera människor som lider verklig nöd, som
              jag har varit inne på flera gånger, inte människor som drivs av
              ekonomiska eller sociala intressen.
            </seg>
          </u>
          <note type="speaker">
            Anf. 155 HANS BACKMAN (FP) replik:
          </note>
          <u xml:id="i-164cb492d7ebbb43-512" next="i-164cb492d7ebbb43-513" who="Q5563650">
            <seg>
              Fru talman! Jag vill spåra in på det här med nystartsjobben och
              den halverade arbetsgivaravgiften igen, för det har visat sig
              att många småföretagare har anställt, även under de senaste tuffa
              åren på arbetsmarknaden med tanke på finanskris och annat. William
              Petzäll säger då att till skillnad från instegsjobben, som ni
              sverigedemokrater anser vara diskriminerande, skulle nystartsjobben
              och den halverade arbetsgivaravgiften inte vara det därför att
              de skulle omfatta alla. Men det gör de ju inte. Exempelvis gäller
              ju den halverade arbetsgivaravgiften för ungdomar endast ungdomar.
              Skulle det då inte innebära, med ditt sätt att se det hela, att
              de äldre vore diskriminerade?
            </seg>
          </u>
          <u xml:id="i-164cb492d7ebbb43-513" prev="i-164cb492d7ebbb43-512" who="Q5563650">
            <seg>
              Dessutom gör vi satsningar på kvinnligt företagande. Skulle det
              i så fall vara diskriminerande gentemot männen?
            </seg>
          </u>
          <note type="speaker">
            Anf. 156 WILLIAM PETZÄLL (SD) replik:
          </note>
          <u xml:id="i-164cb492d7ebbb43-514" next="i-164cb492d7ebbb43-515" who="Q3357513">
            <seg>
              Fru talman! När det gäller till exempel nystartsjobben menar
              jag att både en invandrarungdom och en svensk ungdom omfattas
              av samma regler. Vad ni har gjort är att särskilja utifrån hudfärg
              och etnisk bakgrund. Det rasism i grunden handlar om är just att
              man skiljer på människor utifrån vad de har för hårfärg eller
              hudfärg. Det är precis det ni gör. Och ni ställer grupper mot
              varandra.
            </seg>
          </u>
          <u xml:id="i-164cb492d7ebbb43-515" prev="i-164cb492d7ebbb43-514" who="Q3357513">
            <seg>
              Det är uppenbart att det finns väldigt många svenskar som är
              oerhört frustrerade och undrar varför det ska vara billigare att
              anställa en invandrare men dyrare att anställa en svensk. Det
              är en politik som ställer grupper mot varandra, och det är en
              politik som grundar sig i diskriminering. Det kan vi sverigedemokrater
              aldrig under några som helst omständligheter ställa upp på.
            </seg>
          </u>
          <note type="speaker">
            Anf. 157 HANS BACKMAN (FP) replik:
          </note>
          <u xml:id="i-164cb492d7ebbb43-516" next="i-164cb492d7ebbb43-517" who="Q5563650">
            <seg>
              Fru talman! Nej, här håller William Petzälls resonemang inte
              ihop. Med det resonemanget skulle man ställa äldre mot unga när
              man inför en halverad arbetsgivaravgift för ungdomar, men det
              är inte det som det handlar om. Det handlar om att ge möjligheter
              för fler att komma in på arbetsmarknaden, oavsett vilken person
              det är. Då hittar man grupper som har det speciellt svårt just
              nu.
            </seg>
          </u>
          <u xml:id="i-164cb492d7ebbb43-517" prev="i-164cb492d7ebbb43-516" who="Q5563650">
            <seg>
              Här håller inte ditt resonemang ihop, för det är uppenbarligen
              bara när det gynnar invandrare som det är problem.
            </seg>
          </u>
          <note type="speaker">
            Anf. 158 WILLIAM PETZÄLL (SD) replik:
          </note>
          <u xml:id="i-164cb492d7ebbb43-518" next="i-164cb492d7ebbb43-520" who="Q3357513">
            <seg>
              Fru talman! Vi får höra att vi är emot åtgärder som enbart gynnar
              invandrare. Så är det ju inte. När det till exempel gäller en
              halverad arbetsgivaravgift för ungdomar tror jag att vi också
              har ungdomar med invandrarbakgrund i det här landet som omfattas
              av de reglerna, så givetvis är det inte så.
            </seg>
          </u>
          <u xml:id="i-164cb492d7ebbb43-519" prev="i-164cb492d7ebbb43-518" who="Q3357513">
            <seg>
              Som jag sade, återigen, kan vi inte acceptera att svenskar diskrimineras
              i sitt eget land. Vi kan inte acceptera att vi ska tvingas betala
              för att invandrare ska arbeta i det här landet, för det är de
              facto så det blir i verkligheten.
            </seg>
          </u>
          <u xml:id="i-164cb492d7ebbb43-520" prev="i-164cb492d7ebbb43-518" who="Q3357513">
            <seg>
              Vi får betala för vår egen diskriminering, och vi får betala
              för att invandrare ska arbeta i landet. Det är vi emot.
            </seg>
          </u>
          <note type="speaker">
            Anf. 159 ULF NILSSON (FP) replik:
          </note>
          <u xml:id="i-164cb492d7ebbb43-521" next="i-164cb492d7ebbb43-523" who="Q6012166">
            <seg>
              Fru talman! Sanningen är, både i Sverige och i hela västra Europa,
              att vi behöver fler människor som arbetar och fler timmar som
              varje människa arbetar, till exempel för att vi ska ha råd med
              ett fungerande pensionssystem.
            </seg>
          </u>
          <u xml:id="i-164cb492d7ebbb43-522" prev="i-164cb492d7ebbb43-521" who="Q6012166">
            <seg>
              Arbetslinjen är en hörnsten i Alliansens politik, även när det
              gäller migrations- och integrationspolitiken. De åtgärder som
              är på väg att genomföras nu uppmuntrar människor att läsa svenska,
              uppmuntrar människor att flytta dit där det finns jobb, uppmuntrar
              människor att komplettera sin utbildning så att de blir anställningsbara.
              Ersättningssystemen anpassas efter detta. Människor som är aktiva
              får högre ersättning än människor som inte är aktiva. Det gäller
              svenskar och det gäller nyanlända invandrare.
            </seg>
          </u>
          <u xml:id="i-164cb492d7ebbb43-523" prev="i-164cb492d7ebbb43-521" who="Q6012166">
            <seg>
              Min fråga till William Petzäll blir: Hur tror ni att det hjälper
              integrationen att lämna arbetslinjen, som ni föreslår genom att
              ni röstar emot allt det här?
            </seg>
          </u>
          <note type="speaker">
            Anf. 160 WILLIAM PETZÄLL (SD) replik:
          </note>
          <u xml:id="i-164cb492d7ebbb43-524" next="i-164cb492d7ebbb43-527" who="Q3357513">
            <seg>
              Fru talman! Jag förstår inte hur man med trovärdighet kan säga
              sig stå upp för en arbetslinje samtidigt som man faktiskt importerar
              arbetslöshet varje år genom den oansvariga invandringspolitik
              som förs i det här landet.
            </seg>
          </u>
          <u xml:id="i-164cb492d7ebbb43-525" prev="i-164cb492d7ebbb43-524" who="Q3357513">
            <seg>
              Det tar i genomsnitt sju år för en invandrad man att få ett arbete
              i det här landet. Det tar tio år för invandrad kvinna att få ett
              jobb i det här landet. Det är ingen arbetslinje, utan det handlar
              snarare om att sätta människor i ett tärande bidragstagande och
              utanförskap.
            </seg>
          </u>
          <u xml:id="i-164cb492d7ebbb43-526" prev="i-164cb492d7ebbb43-524" who="Q3357513">
            <seg>
              Hur kan man också säga sig stå upp för en arbetslinje samtidigt
              som man till exempel betalar ut bidrag för något så fundamentalt
              som att lära sig svenska? Varför inte i stället vara rak och tydlig
              och säga till dem som kommer hit: Ska ni över huvud taget bo i
              det här landet ska ni också lära er det svenska språket och anpassa
              er till det öppna, demokratiska och jämställda samhället.
            </seg>
          </u>
          <u xml:id="i-164cb492d7ebbb43-527" prev="i-164cb492d7ebbb43-524" who="Q3357513">
            <seg>
              Accepterar man inte de värderingarna är jag beredd att sätta
              ned foten och säga att man får söka sig till ett annat land där
              andra värderingar är rådande.
            </seg>
          </u>
          <note type="speaker">
            Anf. 161 ULF NILSSON (FP) replik:
          </note>
          <u xml:id="i-164cb492d7ebbb43-528" next="i-164cb492d7ebbb43-529" who="Q6012166">
            <seg>
              Fru talman! Jag är övertygad om att det i alla sammanhang, oavsett
              om det handlar om svenskar eller om det handlar om invandrare
              i Sverige, är bra att vi har ett system där det lönar sig att
              arbeta, lönar sig att studera, lönar sig att göra olika insatser
              för att bidra till samhället och lära sig från början att alla
              kan bidra med något.
            </seg>
          </u>
          <u xml:id="i-164cb492d7ebbb43-529" prev="i-164cb492d7ebbb43-528" who="Q6012166">
            <seg>
              Då blir fortfarande min fråga: Genom att ta bort olika typer
              av uppmuntran till arbete och studier, hur underlättar det för
              dem som nu redan är utanför arbetsmarknaden?
            </seg>
          </u>
          <note type="speaker">
            Anf. 162 WILLIAM PETZÄLL (SD) replik:
          </note>
          <u xml:id="i-164cb492d7ebbb43-530" next="i-164cb492d7ebbb43-531" who="Q3357513">
            <seg>
              Fru talman! Jag måste också ställa mig lite frågande till just
              sfi-bonusen. Vad har man egentligen för grundsyn på människor
              som kommer utifrån? Är det så att man behöver betala dem pengar
              för att de ska lära sig språket? Är det inte så att de själva
              ska drivas av motivationen och viljan att bli en del av det här
              samhället?
            </seg>
          </u>
          <u xml:id="i-164cb492d7ebbb43-531" prev="i-164cb492d7ebbb43-530" who="Q3357513">
            <seg>
              Så har vi återigen instegsjobben. Vi har sett liknande reformer.
              Jag vet inte i hur många decennier vi har sett hur ni försöker
              få integrationspolitiken att fungera. Ni har slösat så oerhört
              många miljarder. Nu står vi med facit i hand och i stället förvärrade
              problem, och problemen kommer att bli ännu värre om det här får
              fortsätta.
            </seg>
          </u>
          <note type="speaker">
            Anf. 163 ADNAN DIBRANI (S) replik:
          </note>
          <u xml:id="i-164cb492d7ebbb43-532" next="i-164cb492d7ebbb43-535" who="Q5621490">
            <seg>
              Fru talman! Jag är oerhört stolt över att stå här i Sveriges
              riksdag i dag. Jag är oerhört stolt över att vara socialdemokrat
              som står för alla människors lika värde, och jag är oerhört stolt
              över att ha fått förtroendet hemifrån Varberg och Halland att
              stå här i dag. Dock är det inte utan att jag också mår lite illa
              när jag står här.
            </seg>
          </u>
          <u xml:id="i-164cb492d7ebbb43-533" prev="i-164cb492d7ebbb43-532" who="Q5621490">
            <seg>
              Jag tänker inte ge mig in på vad de borgerliga har gjort, för
              jag tror att William Petzäll vet att som socialdemokrat gillar
              jag inte heller deras politik. Men det är nästan så att jag föredrar
              den tusen gånger mer än vad jag någonsin kommer att föredra din
              politik.
            </seg>
          </u>
          <u xml:id="i-164cb492d7ebbb43-534" prev="i-164cb492d7ebbb43-532" who="Q5621490">
            <seg>
              En fråga som jag funderar på är att hemma tycker alla att jag
              är svensk, och jag känner mig som svensk och är, när folk frågar
              mig, en stolt svensk. När jag åker på semester till Kosovo är
              det första de säger: Hej, Adnan! Hur är det i Sverige? Svensken
              Adnan det är så de ser mig. Men du och ditt parti ser mig som
              det största hotet någonsin mot det svenska samhället.
            </seg>
          </u>
          <u xml:id="i-164cb492d7ebbb43-535" prev="i-164cb492d7ebbb43-532" who="Q5621490">
            <seg>
              Jag vill att du förklarar för mig: Är jag svensk, är jag invandrare
              eller vad jag är för något, och var jag ska vara?
            </seg>
          </u>
          <note type="speaker">
            Anf. 164 WILLIAM PETZÄLL (SD) replik:
          </note>
          <u xml:id="i-164cb492d7ebbb43-536" next="i-164cb492d7ebbb43-538" who="Q3357513">
            <seg>
              Fru talman! Vi hör här att Adnan Dibrani är stolt över att företräda
              Socialdemokraterna.
            </seg>
          </u>
          <u xml:id="i-164cb492d7ebbb43-537" prev="i-164cb492d7ebbb43-536" who="Q3357513">
            <seg>
              Är du lika stolt över att ha bidragit till det utanförskap som
              vi har? Är du stolt över att ha satt tiotusentals invandrare i
              ett tärande utanförskap utan möjlighet att ha ett arbete att gå
              till?
            </seg>
          </u>
          <u xml:id="i-164cb492d7ebbb43-538" prev="i-164cb492d7ebbb43-536" who="Q3357513">
            <seg>
              Jag kommer inte att sänka mig så lågt att jag i den här kammaren
              kommer att kommentera huruvida du är svensk eller inte. Jag tycker
              absolut inte att det hör hemma i den här diskussionen över huvud
              taget. Jag tycker att det var en fråga av riktigt lågvattenmärke.
            </seg>
          </u>
          <note type="speaker">
            Anf. 165 ADNAN DIBRANI (S) replik:
          </note>
          <u xml:id="i-164cb492d7ebbb43-539" next="i-164cb492d7ebbb43-541" who="Q5621490">
            <seg>
              Fru talman! Då kan jag svara att William Petzäll inte behöver
              säga någonting i dag, men ni har redan gjort det.
            </seg>
          </u>
          <u xml:id="i-164cb492d7ebbb43-540" prev="i-164cb492d7ebbb43-539" who="Q5621490">
            <seg>
              Er partiledare, du och de andra som flinar där borta tycker ju
              att jag är ett stort hot mot det svenska samhället, så det här
              är inget nytt. Det är bara att kommentera. Det är ingenting som
              jag hittar på, utan ni har själva gått ut med detta.
            </seg>
          </u>
          <u xml:id="i-164cb492d7ebbb43-541" prev="i-164cb492d7ebbb43-539" who="Q5621490">
            <seg>
              Du pratar väldigt mycket om diskriminering. Du diskriminerar
              kärlek, enligt mig. Många av dem som kommer hit som anhöriginvandrare
              är från Thailand, dit svenskar åker för att hämta hit kärlek.
              Även de resterande tvåan, trean, fyran och femman på listan är
              länder från närområdet. Varför vill du diskriminera svenskar?
              Varför vill du diskriminera kärlek?
            </seg>
          </u>
          <note type="speaker">
            Anf. 166 WILLIAM PETZÄLL (SD) replik:
          </note>
          <u xml:id="i-164cb492d7ebbb43-542" who="Q3357513">
            <seg>
              Fru talman! Jag lever i en verklighet där våra skattemedel inte
              är obegränsade. Vi kan givetvis acceptera en anhöriginvandring,
              men det finns över huvud taget ingen anledning att svenska skattebetalare
              ska behöva betala för människor som inte har några som helst skyddsbehov
              utan bara drivs av sociala intressen. Jag menar att det då är
              rimligt att mottagaren står för alla kostnader som den anhöriga
              medför. Då kan vi acceptera en viss mån av anhöriginvandring.
            </seg>
          </u>
          <note type="speaker">
            Anf. 167 BODIL CEBALLOS (MP) replik:
          </note>
          <u xml:id="i-164cb492d7ebbb43-543" next="i-164cb492d7ebbb43-545" who="Q4942281">
            <seg>
              Fru talman! Man kan läsa statistik på många olika sätt. Sverigedemokraterna
              talar ofta om massinvandring. Ser man till den historiska relationen
              i Sverige drabbades vi en gång i tiden av massutvandring. Det
              var först år 2000 som vi kom upp i samma mängd utvandrare och
              invandrare. Det var till med så illa en gång i tiden att man hade
              som förslag här i riksdagen att lagstifta mot utvandring. Vi ska
              därför vara glada att vi har människor som vill komma till oss.
              Det handlar inte om någon massinvandring.
            </seg>
          </u>
          <u xml:id="i-164cb492d7ebbb43-544" prev="i-164cb492d7ebbb43-543" who="Q4942281">
            <seg>
              Maria Ferm tog tidigare upp att det är många som utvandrar varje
              år. Det är alltså inte fråga om en massinvandring. Jag tycker
              att ni ska sluta tala om det.
            </seg>
          </u>
          <u xml:id="i-164cb492d7ebbb43-545" prev="i-164cb492d7ebbb43-543" who="Q4942281">
            <seg>
              Ni säger att ni vill hjälpa människor på plats. Vad är det konkret
              ni tänker göra?
            </seg>
          </u>
          <note type="speaker">
            Anf. 168 WILLIAM PETZÄLL (SD) replik:
          </note>
          <u xml:id="i-164cb492d7ebbb43-546" next="i-164cb492d7ebbb43-547" who="Q3357513">
            <seg>
              Fru talman! Nu får vi höra att vi ska vara glada över att vi
              har en av världens kanske mest extrema invandringspolitik. Fråga
              de som bor i Malmö stad och är med om bilbränder, skottlossningar
              och upplopp om de är speciellt glada över det mångkulturella samhälle
              som ditt parti har varit med om att skapa, Bodil Ceballos. Jag
              tror att de flesta skulle svara nej. Eller fråga de svenska ungdomar
              som blir rånade på sina telefoner och trakasserade enbart för
              att de är svenskar om de tycker att er politik är vettig.
            </seg>
          </u>
          <u xml:id="i-164cb492d7ebbb43-547" prev="i-164cb492d7ebbb43-546" who="Q3357513">
            <seg>
              Din fråga gällde vad vi konkret vill göra. Att stödja aktiva
              biståndsinsatser handlar om att öka anslagen framför allt till
              UNHCR och se till att de får rimliga resurser att kunna hjälpa
              människor på plats i närområdet.
            </seg>
          </u>
          <note type="speaker">
            Anf. 169 BODIL CEBALLOS (MP) replik:
          </note>
          <u xml:id="i-164cb492d7ebbb43-548" who="Q4942281">
            <seg>
              Fru talman! Det hänger inte ihop. När människor kommer till UNHCR
              har de redan tvingats på flykt. Ska man hjälpa människor att slippa
              fly behöver man bistånd, och man behöver jobba fredsfrämjande,
              konfliktlösande och så vidare. När man kommer till UNHCR är man
              redan på flykt. Där vill ni höja, men ni vill sänka biståndet.
              Det går inte ihop. Ni hjälper inte människor på det sättet.
            </seg>
          </u>
          <note type="speaker">
            Anf. 170 WILLIAM PETZÄLL (SD) replik:
          </note>
          <u xml:id="i-164cb492d7ebbb43-549" next="i-164cb492d7ebbb43-550" who="Q3357513">
            <seg>
              Fru talman! Hur hjälper man utsatta människor genom att med biståndsinsatser
              ge pengar direkt i handen på diktaturer som sedan använder dessa
              pengar till att just förtrycka dessa utsatta människor?
            </seg>
          </u>
          <u xml:id="i-164cb492d7ebbb43-550" prev="i-164cb492d7ebbb43-549" who="Q3357513">
            <seg>
              Givetvis kan man inte stävja konflikter genom att biståndsarbetare
              kastar ispåsar på talibaner. Det funkar inte så. Människor som
              har flytt från krig, förföljelse och förtryck kommer till UNHCR,
              och där vill vi hjälpa dem. Där kan vi hjälpa betydligt fler än
              vad vi gör med dagens politik.
            </seg>
          </u>
          <note type="speaker">
            Anf. 171 JENNY PETERSSON (M) replik:
          </note>
          <u xml:id="i-164cb492d7ebbb43-551" next="i-164cb492d7ebbb43-552" who="Q4972634">
            <seg>
              Fru talman! Migration till och från Sverige har alltid förekommit.
              För hundra år sedan var den svenska drömmen att flytta härifrån,
              vilket bland annat skildras i Vilhelm Mobergs Utvandrarna . Med
              migrationen kommer nya idéer, nya företag, ny kunskap och arbetskraft.
              Sverigedemokraterna säger att de vill minska invandringen och
              hjälpa dem som redan är här. Men i er budget avslöjas att ni inte
              gör några satsningar. Ni säger nej till instegsjobb, nej till
              jobbcoacher, nej till sfi-bonus och nej till etableringslotsar.
            </seg>
          </u>
          <u xml:id="i-164cb492d7ebbb43-552" prev="i-164cb492d7ebbb43-551" who="Q4972634">
            <seg>
              Min fråga till William Petzäll blir därför: Vilka konkreta satsningar
              gör ni för att få in utrikesfödda på arbetsmarknaden?
            </seg>
          </u>
          <note type="speaker">
            Anf. 172 WILLIAM PETZÄLL (SD) replik:
          </note>
          <u xml:id="i-164cb492d7ebbb43-553" next="i-164cb492d7ebbb43-556" who="Q3357513">
            <seg>
              Fru talman! Jag har svarat på den frågan fem till tio gånger,
              men jag upprepar mig: Det handlar om att stoppa tillflödet av
              nya arbetslösa för att få en reell möjlighet att bryta segregationen.
              Den möjligheten ges vi aldrig så länge vi fortsätter bygga på
              utanförskapet med en hejdlös massinvandring.
            </seg>
          </u>
          <u xml:id="i-164cb492d7ebbb43-554" prev="i-164cb492d7ebbb43-553" who="Q3357513">
            <seg>
              Jobbcoacher har visat sig vara extremt ineffektiva. De har inte
              alls bidragit och gett de önskvärda konsekvenser som man hade
              räknat med. Givetvis är vi då emot en sådan satsning.
            </seg>
          </u>
          <u xml:id="i-164cb492d7ebbb43-555" prev="i-164cb492d7ebbb43-553" who="Q3357513">
            <seg>
              Det handlar också om att ställa betydligt större krav på de människor
              som kommer hit. Vi har inte bara kanske världens mest liberala
              invandringslagstiftning utan också en extremt kravlös integrationspolitik.
              Vi ställer inga som helst krav på dem som kommer hit.
            </seg>
          </u>
          <u xml:id="i-164cb492d7ebbb43-556" prev="i-164cb492d7ebbb43-553" who="Q3357513">
            <seg>
              Jag är helt övertygad om att en kraftigt begränsad invandring
              som ger dem som redan är här en reell möjlighet kombinerat med
              att vi ställer krav på dem som kommer hit att ta seden dit de
              kommer och anpassa sig till vårt levnadssätt kommer att vara två
              viktiga huvudförklaringar till hur vi kan bryta utanförskapet.
            </seg>
          </u>
          <note type="speaker">
            Anf. 173 JENNY PETERSSON (M) replik:
          </note>
          <u xml:id="i-164cb492d7ebbb43-557" who="Q4972634">
            <seg>
              Fru talman! Att röra sig hur man vill är inte bara en del av
              människors frihet utan även en framgångsstrategi för hela samhällen.
              William Petzäll svarade inte på frågan vad Sverigedemokraterna
              vill göra för att få in fler människor i arbete.
            </seg>
          </u>
          <note type="speaker">
            Anf. 174 WILLIAM PETZÄLL (SD) replik:
          </note>
          <u xml:id="i-164cb492d7ebbb43-558" who="Q3357513">
            <seg>
              Fru talman! Jag svarade visst. Jenny Petersson talar om att människor
              ska röra sig fritt. Senast jag kollade var dock Moderaterna för
              någon form av regelverk för invandringen. Jag kan inte tolka ditt
              svar, Jenny, på något annat sätt än att du förespråkar helt öppna
              gränser och att vem som helst ska få komma hit bara man kan ta
              sig till Sverige. En sådan politik är absolut inte hållbar.
            </seg>
          </u>
          <note type="speaker">
            Anf. 175 ANNA STEELEKARLSTRÖM (FP) replik:
          </note>
          <u xml:id="i-164cb492d7ebbb43-559" who="unknown">
            <seg>
              Fru talman! Jag vill precis som Adnan Dibrani från Socialdemokraterna
              säga att jag är stolt över att vara här som ledamot i Sveriges
              riksdag. Samtidigt skäms jag och mår illa som sann liberal när
              jag hör Sverigedemokraterna måla upp sin förvrängda världsbild.
            </seg>
          </u>
          <u xml:id="i-164cb492d7ebbb43-560" who="unknown">
            <seg>
              Jag hade tänkt ställa frågan som min partivän Roger Haddad redan
              har ställt om den föränderliga demografin och att vi kommer att
              ha allt färre i arbetsför ålder som ska bära upp välfärden i Sverige.
              Men eftersom du inte kunde svara på det, William, så ställer jag
              inte den frågan en gång till.
            </seg>
          </u>
          <u xml:id="i-164cb492d7ebbb43-561" who="unknown">
            <seg>
              I stället vill jag höra vad ni tänker göra när ni har fått era
              stängda gränser och stoppat invandringen med de minst 600 000
              med utländsk bakgrund som redan arbetar här och bidrar till samhället.
            </seg>
          </u>
          <note type="speaker">
            Anf. 176 WILLIAM PETZÄLL (SD) replik:
          </note>
          <u xml:id="i-164cb492d7ebbb43-562" next="i-164cb492d7ebbb43-563" who="Q3357513">
            <seg>
              Fru talman! Det var en märklig fråga. De enda som vi med tvång
              vill ska lämna landet är de som har kommit till Sverige och uppgett
              att de har skyddsbehov och som fått ta del av svensk välfärd men
              inte kunnat hålla sig inom lagens ramar, det vill säga människor
              som kommer hit och begår brott eller har ljugit sig in i landet.
              Det är dessa människor vi vill utvisa med tvång, inga andra. De
              människor som jobbar här är hur välkomna som helst. Vi har aldrig
              sagt något annat.
            </seg>
          </u>
          <u xml:id="i-164cb492d7ebbb43-563" prev="i-164cb492d7ebbb43-562" who="Q3357513">
            <seg>
              Din fråga visar på okunskap om mitt partis politik, Anna SteeleKarlström.
            </seg>
          </u>
          <note type="speaker">
            Anf. 177 ANNA STEELEKARLSTRÖM (FP) replik:
          </note>
          <u xml:id="i-164cb492d7ebbb43-564" who="unknown">
            <seg>
              Fru talman! Jag tycker att det tvärtom är du som visar på okunskap,
              William Petzäll, eftersom systemet redan är sådant att man utvisar
              dem som begår brott. Jag vill att du berättar mer om hur du ser
              på dem som redan finns här och arbetar och bidrar till vårt samhälle.
              Tala om för oss allihop varför de inte ska få finnas här!
            </seg>
          </u>
          <note type="speaker">
            Anf. 178 WILLIAM PETZÄLL (SD) replik:
          </note>
          <u xml:id="i-164cb492d7ebbb43-565" next="i-164cb492d7ebbb43-566" who="Q3357513">
            <seg>
              Fru talman! Jag vet inte ens om du lyssnade på mig, Anna. Jag
              sade alldeles nyss att vi givetvis välkomnar människor som har
              ett arbete och som lever i vårt samhälle. Vi ska absolut inte
              göra dem något.
            </seg>
          </u>
          <u xml:id="i-164cb492d7ebbb43-566" prev="i-164cb492d7ebbb43-565" who="Q3357513">
            <seg>
              Det är inte som du påstår att vi utvisar alla invandrare som
              begår brott i detta land. Det finns ett oändligt antal exempel
              på människor som har begått mycket grova brott men som ändå får
              stanna i Sverige.
            </seg>
          </u>
          <note type="speaker">
            Anf. 179 LARS-AXEL NORDELL (KD) replik:
          </note>
          <u xml:id="i-164cb492d7ebbb43-567" next="i-164cb492d7ebbb43-569" who="Q6014428">
            <seg>
              Fru talman! Sverigedemokraterna säger att vi har fört en misslyckad
              integrationspolitik i landet. Det kan jag hålla med om. Den har
              inte varit framgångsrik. Det är mycket som vi borde ha gjort annorlunda.
              Man skulle kunna tänka sig att Sverigedemokraterna skulle vilja
              föra en bättre integrationspolitik och att de skulle vilja anamma
              de idéer som förbättrar. Men i stället säger de att de inte vill
              göra några förbättringar. De vill försvåra för invandrare att
              få jobb.
            </seg>
          </u>
          <u xml:id="i-164cb492d7ebbb43-568" prev="i-164cb492d7ebbb43-567" who="Q6014428">
            <seg>
              Man säger också att man ser det som ett stort problem att många
              invandrare inte har jobb. Då borde man säga ja till de instegsjobb
              som har varit väldigt framgångsrika för de personer som har kommit
              in den vägen. Det får vi ständigt vittnesmål om.
            </seg>
          </u>
          <u xml:id="i-164cb492d7ebbb43-569" prev="i-164cb492d7ebbb43-567" who="Q6014428">
            <seg>
              Hur kan ni ställa upp på detta?
            </seg>
          </u>
          <note type="speaker">
            Anf. 180 WILLIAM PETZÄLL (SD) replik:
          </note>
          <u xml:id="i-164cb492d7ebbb43-570" next="i-164cb492d7ebbb43-572" who="Q3357513">
            <seg>
              Fru talman! Vi tror inte på den mångkulturella integrationspolitik
              som övriga riksdagspartier ställer sig bakom. Länder som i princip
              saknar integrationspolitik kan uppvisa ett bättre resultat när
              det kommer till invandrare i sysselsättning.
            </seg>
          </u>
          <u xml:id="i-164cb492d7ebbb43-571" prev="i-164cb492d7ebbb43-570" who="Q3357513">
            <seg>
              I över 20 år har ni försökt komma på lösningar på hur man ska
              åtgärda de problem som är sammankopplade med den invandringspolitik
              som vi har haft. Jag vet inte hur många tiotals miljarder som
              man har slösat på det. Om vi ser på resultatet 20 år senare har
              vi ett förvärrat utanförskap och en förvärrad segregation med
              förvärrade motsättningar. Det om något måste väl med all önskvärd
              tydlighet visa att den integrationspolitik som förs här i landet
              inte är något annat än ett komplett misslyckande.
            </seg>
          </u>
          <u xml:id="i-164cb492d7ebbb43-572" prev="i-164cb492d7ebbb43-570" who="Q3357513">
            <seg>
              Det är dags att vi gör en radikal vändning i politiken och i
              stället kollar på framgångsrika länder som till exempel Danmark,
              där invandrare nu i större utsträckning får arbete.
            </seg>
          </u>
          <note type="speaker">
            Anf. 181 LARS-AXEL NORDELL (KD) replik:
          </note>
          <u xml:id="i-164cb492d7ebbb43-573" who="Q6014428">
            <seg>
              Fru talman! Om du menar vad du säger tycker jag att du borde
              sträva efter en helt annan invandringspolitik och en helt annan
              integrationspolitik som innebär att människor får jobb och att
              man understöder och hjälper dem att få jobb som till exempel instegsjobben
              som många i dag vittnar om fungerar väldigt bra. Där kommer många
              in på den svenska arbetsmarknaden på ett helt annat sätt än de
              skulle ha gjort annars. Det säger du nej till. Du vill stänga
              Sveriges gränser. Det är skrämmande.
            </seg>
          </u>
          <note type="speaker">
            Anf. 182 WILLIAM PETZÄLL (SD) replik:
          </note>
          <u xml:id="i-164cb492d7ebbb43-574" next="i-164cb492d7ebbb43-575" who="Q3357513">
            <seg>
              Fru talman! Det blir något av en kristdemokratisk tankevurpa
              när man sätter likhetstecken mellan att vilja föra en ansvarsfull
              invandringspolitik som den i våra nordiska grannländer, som till
              exempel Norge, Finland och Danmark, och att man vill stänga gränserna.
              Det är absolut inte det vi vill. Det har heller ingen sverigedemokrat
              sagt.
            </seg>
          </u>
          <u xml:id="i-164cb492d7ebbb43-575" prev="i-164cb492d7ebbb43-574" who="Q3357513">
            <seg>
              När det gäller instegsjobben menar vi fortfarande att de är diskriminerande
              mot svenskar. Det finns svenskar som är arbetslösa och inte får
              någon som helst subventionering. Vad har för ni för åtgärder för
              dem och vad ska ni göra med dem? Vi vill inte göra någon skillnad
              mellan människor på grund av etnisk bakgrund.
            </seg>
          </u>
          <note type="speaker">
            Anf. 183 CHRISTINA HÖJ LARSEN (V):
          </note>
          <u xml:id="i-164cb492d7ebbb43-576" next="i-164cb492d7ebbb43-585" who="Q4955459">
            <seg>
              Fru talman! Det talas inte om integrationspolitik. Det talas
              inte om flyktingar. Det talas inte om konsekvenser av asylpolitiken.
              Nu ska vi äntligen lyfta på locket och få en debatt om detta.
              Så har det låtit på vissa håll i valrörelsen, och så låter det
              tyvärr även nu från riksdagens talarstol.
            </seg>
          </u>
          <u xml:id="i-164cb492d7ebbb43-577" prev="i-164cb492d7ebbb43-576" who="Q4955459">
            <seg>
              Låt oss vara ärliga. Vi är många från alla partier som talat
              om integrationspolitik, som talat om flyktingar och invandrare
              och som talat om konsekvenserna av den svenska politiken på området.
              Vänsterpartiet har definitivt gjort det och fortsätter att göra
              det, men vi drar andra slutsatser än den borgerliga regeringen
              och vi drar helt andra slutsatser än SD. Vi ser med andra ögon.
              Vi hör andra berättelser.
            </seg>
          </u>
          <u xml:id="i-164cb492d7ebbb43-578" prev="i-164cb492d7ebbb43-576" who="Q4955459">
            <seg>
              Vi i Vänsterpartiet tycker inte att det är flyktingarna som är
              problemet, och vi anser inte att Sveriges samlade utmaningar med
              arbetslöshet och försämrad välfärd kan skyllas på den del av befolkningen
              som flytt hit. Vi vet att mottagande, asylprocess och möjlighet
              till utbildning och arbete är viktiga beståndsdelar för att integrationen
              ska lyckas. En nedbrytande asylprocess och avsaknad av rätt till
              vård och skola bidrar inte till att skapa förutsättningar för
              en lyckad integration.
            </seg>
          </u>
          <u xml:id="i-164cb492d7ebbb43-579" prev="i-164cb492d7ebbb43-576" who="Q4955459">
            <seg>
              Fru talman! Vi möter dagligen människor som drabbats av en orättvis
              och omänsklig migrations- och flyktingpolitik. Vi möter människor
              som inte behandlas på ett värdigt sätt. Det är somalier som nekas
              återförening med sina barn eftersom de inte har giltiga ID-handlingar.
              Det är kvinnor från till exempel Kongo som inte lyckas berätta
              om sina svåra upplevelser vid sina första möten med Migrationsverket
              och som sedan ifrågasätts. Det är ensamkommande flyktingbarn som
              skickas tillbaka till ett osäkert öde utan det skydd som barnkonventionen
              ska ge dem. Det är papperslösa barn och vuxna som nekas vård och
              skola och därför lever i skuggan av vårt samhälle utan rättigheter
              och med ständig rädsla. Tyvärr finns det även många människor
              med giltiga asylskäl som vi aldrig får möta, nämligen de som drunknar
              på väg till Europa eller råkar i klorna på människohandlare och
              handlas som varor. Det är de som avvisas av EU:s gränspolis Frontex
              utan möjlighet att få sin rätt till asyl prövad.
            </seg>
          </u>
          <u xml:id="i-164cb492d7ebbb43-580" prev="i-164cb492d7ebbb43-576" who="Q4955459">
            <seg>
              Fru talman! Vänsterpartiet lägger fram en politik som tar mänskliga
              rättigheter på allvar. Gömda och papperslösa ska få samma rätt
              till vård som alla andra i landet. Enligt FN:s deklaration om
              de mänskliga rättigheterna är tillgång till hälso- och sjukvård
              en mänsklig rättighet, och vi vill att Sverige till fullo lever
              upp till det. Alla barn som uppehåller sig i Sverige, med eller
              utan papper, ska också ha rätt till skola på lika villkor.
            </seg>
          </u>
          <u xml:id="i-164cb492d7ebbb43-581" prev="i-164cb492d7ebbb43-576" who="Q4955459">
            <seg>
              Asylprocessen måste förbättras och ses över på en rad punkter
              för att stärka rättssäkerheten vid asylprövning. Utlänningslagen
              måste ses över. Det gäller till exempel begrepp som väpnad konflikt,
              så att det motsvarar den folkrättsliga innebörden. Det är viktigt
              att begreppen inte leder till en snävare och mer exkluderande
              flyktingpolitik än riksdagen egentligen ursprungligen avsåg. Ersättningssystemet
              för asylsökande måste ses över, och försörjningskravet vid anhöriginvandring
              ska avskaffas.
            </seg>
          </u>
          <u xml:id="i-164cb492d7ebbb43-582" prev="i-164cb492d7ebbb43-576" who="Q4955459">
            <seg>
              Vi måste öppna lagliga vägar att söka asyl i Europa. Sverige
              ska verka för en mindre restriktiv flyktingpolitik.
            </seg>
          </u>
          <u xml:id="i-164cb492d7ebbb43-583" prev="i-164cb492d7ebbb43-576" who="Q4955459">
            <seg>
              Vänsterpartiet har i dagarna välkomnat beslutet att stoppa avvisningarna
              till Grekland, ett beslut som vi har kämpat för länge. Vi hoppas
              och tror att det innebär att de personernas ärenden prövas i Sverige
              och att de inte bara får tillfälliga tillstånd och hamnar i ytterligare
              väntan.
            </seg>
          </u>
          <u xml:id="i-164cb492d7ebbb43-584" prev="i-164cb492d7ebbb43-576" who="Q4955459">
            <seg>
              När det gäller integrationspolitiken står Vänsterpartiet för
              en utjämnande och solidarisk välfärdspolitik med utbildning och
              arbete i centrum. Vi vet att många nyanlända lever i segregerade
              områden med hög arbetslöshet. Till detta kommer en strukturell
              diskriminering på arbetsmarknaden där den som heter Samir har
              mycket svårare att få komma på jobbintervju än den som heter Sven.
              Vi måste därför arbeta hårt för att minska diskrimineringen på
              arbetsmarknaden och skapa ett mindre segregerat samhälle där vi
              kan ta till vara alla resurser.
            </seg>
          </u>
          <u xml:id="i-164cb492d7ebbb43-585" prev="i-164cb492d7ebbb43-576" who="Q4955459">
            <seg>
              Fru talman! Som ni hör pratar Vänsterpartiet gärna flykting-
              och integrationspolitik. Så länge föräldrar nekas återförening
              med sina barn, så länge papperslösa och gömda saknar basala rättigheter,
              så länge barn skickas ensamma till otrygga förhållanden och så
              länge Sverige inte lever upp till samtliga mänskliga rättigheter
              kommer Vänsterpartiet att fortsätta att prata om invandring och
              integration, men utifrån flyktingarnas perspektiv och genom flyktingarnas
              berättelser för en solidarisk och rättvis migrationspolitik.
            </seg>
          </u>
          <note>
            I detta anförande instämde Mia Sydow Mölleby (V) samt Bodil Ceballos,
            Tina Ehn, Maria Ferm och Åsa Romson (alla MP).
          </note>
          <note type="speaker">
            Anf. 184 KENT EKEROTH (SD) replik:
          </note>
          <u xml:id="i-164cb492d7ebbb43-586" next="i-164cb492d7ebbb43-588" who="Q3369252">
            <seg>
              Fru talman! Christina säger att man alltid har pratat om invandringspolitik.
              Problemet är bara att man i den här kammaren i ungefär 40 års
              tid har varit rörande överens om att vi ska ha en massinvandring
              till Sverige. Alla har varit rörande överens om att vi ska ha
              ett mångkulturellt samhälle. Så har det varit i 40 år. De få gånger
              man har pratat om det har det aldrig varit i kritisk bemärkelse.
              Det har alltid handlat om hur fint det är eller att vi ska göra
              det mer liberalt.
            </seg>
          </u>
          <u xml:id="i-164cb492d7ebbb43-587" prev="i-164cb492d7ebbb43-586" who="Q3369252">
            <seg>
              För första gången har nu kammaren ett seriöst parti som är i
              opposition mot den galna politik som ni har bedrivit i 35 år.
              För första gången har svenska folket sin röst i riksdagen. 75
              procent av svenska folket anser att invandringen är ett problem
              i dag. Undersökningar visar att 40 procent inte litar på det som
              är etablissemangets bild av invandringen.
            </seg>
          </u>
          <u xml:id="i-164cb492d7ebbb43-588" prev="i-164cb492d7ebbb43-586" who="Q3369252">
            <seg>
              Vi är den röst som i parlamentet och medierna visar det som ni
              aldrig har vågat prata om. Ni håller varandra i handen i er lilla
              bubbla och låtsas att allt är bra med mångkulturen och invandringen.
            </seg>
          </u>
          <note type="speaker">
            Anf. 185 CHRISTINA HÖJ LARSEN (V) replik:
          </note>
          <u xml:id="i-164cb492d7ebbb43-589" who="Q4955459">
            <seg>
              Fru talman! Det var verkligen ingen fråga utan ett påstående.
              Man kan säga, som vi har hört under dagen, att Sverigedemokraterna
              har väldigt lite att tillföra av egna idéer eller tankar, utan
              det blir ett ständigt angrepp som egentligen inte innehåller så
              mycket annat. Jag har därför inget ytterligare att tillägga.
            </seg>
          </u>
          <note type="speaker">
            Anf. 186 KENT EKEROTH (SD) replik:
          </note>
          <u xml:id="i-164cb492d7ebbb43-590" who="Q3369252">
            <seg>
              Fru talman! Christina Höj Larsen, du kan kalla det för ständiga
              angrepp eller vad du vill. Men vi är inte här för att dalta med
              er i Vänsterpartiet, för ni har bidragit till denna katastrofala
              situation som vi ser ekonomiskt med massinvandringspolitiken.
              Vi ser kriminaliteten skena i väg, och vi ser kulturella problem.
              Vi ser att folk i Malmö flyttar därifrån för att de inte känner
              sig hemma där. De kan inte bo i den staden längre. Det är därför
              självklart att jag inte kommer att stå här och hålla med vare
              sig dig i Vänsterpartiet, eller Folkpartiet eller någon av de
              andra som förespråkar denna urspårade massinvandringspolitik.
            </seg>
          </u>
          <note type="speaker">
            Anf. 187 CHRISTINA HÖJ LARSEN (V) replik:
          </note>
          <u xml:id="i-164cb492d7ebbb43-591" who="Q4955459">
            <seg>
              Fru talman! Nej, jag har inga förhoppningar om att du ska hålla
              med mig över huvud taget. Jag lade fram ett konstruktivt förslag
              om hur migrationspolitiken ska kunna föras. Det enda som vi har
              hört från er i dag är att invandringen ska stoppas. Utöver det
              har vi faktiskt inte fått några som helst konstruktiva eller konkreta
              förslag. Det får vi väl dra våra slutsatser av.
            </seg>
          </u>
          <note type="speaker">
            Anf. 188 LARS-AXEL NORDELL (KD):
          </note>
          <u xml:id="i-164cb492d7ebbb43-592" next="i-164cb492d7ebbb43-611" who="Q6014428">
            <seg>
              Fru talman! I onsdags, alltså i går, släppte Arbetsförmedlingen
              en ny rapport som visar att vårt land under perioden 20102025
              står inför 1,6 miljoner pensionsavgångar och att detta kommer
              att leda till brist på arbetskraft i många kommuner runt om i
              hela Sverige.
            </seg>
          </u>
          <u xml:id="i-164cb492d7ebbb43-593" prev="i-164cb492d7ebbb43-592" who="Q6014428">
            <seg>
              Det framgår att det demografiska tillskottet av personer i arbetskraften
              under denna period uteslutande kommer från utlandsfödda, vilka
              beräknas öka med ca 145 000 personer med nuvarande arbetskraftsdeltagande.
            </seg>
          </u>
          <u xml:id="i-164cb492d7ebbb43-594" prev="i-164cb492d7ebbb43-592" who="Q6014428">
            <seg>
              Samtidigt skriver man i denna rapport att man räknar med att
              antalet svenskfödda minskar med 105 000 personer.
            </seg>
          </u>
          <u xml:id="i-164cb492d7ebbb43-595" prev="i-164cb492d7ebbb43-592" who="Q6014428">
            <seg>
              Arbetskraftens förändring under de närmaste årtiondena handlar
              således mycket om de utlandsföddas möjligheter att komma ut i
              arbetslivet. Arbetskraftsdeltagandet är dock lågt bland flertalet
              kategorier av utlandsfödda.
            </seg>
          </u>
          <u xml:id="i-164cb492d7ebbb43-596" prev="i-164cb492d7ebbb43-592" who="Q6014428">
            <seg>
              Fru talman! Kristdemokraterna vill ge dem som kommer till Sverige
              möjlighet att vara med och bygga samhället genom arbete och studier.
              Det är viktigt. Därigenom skapas sociala sammanhang med goda förutsättningar
              för människor att lära sig språket.
            </seg>
          </u>
          <u xml:id="i-164cb492d7ebbb43-597" prev="i-164cb492d7ebbb43-592" who="Q6014428">
            <seg>
              Det är i de små gemenskaperna som traditioner, kultur och sedvänjor
              ses och förstås. Det är i gemenskap med andra som vi utvecklas
              som människor, och det är också i gemenskap med andra som invandrare
              lär sig och tar till sig lagar, regler, sedvänjor och så vidare
              i Sverige.
            </seg>
          </u>
          <u xml:id="i-164cb492d7ebbb43-598" prev="i-164cb492d7ebbb43-592" who="Q6014428">
            <seg>
              Vi måste se invandraren som en person med resurser och en vilja
              att få vara med och bygga samhället. Kristdemokraterna har under
              den gångna mandatperioden verkat för en politik som tar till vara
              varje persons möjligheter.
            </seg>
          </u>
          <u xml:id="i-164cb492d7ebbb43-599" prev="i-164cb492d7ebbb43-592" who="Q6014428">
            <seg>
              Vi har låtit Arbetsförmedlingen få ett samordnande ansvar för
              etableringsinsatserna i stället för kommunerna. Det är bra. Arbetsförmedlingen
              ska tillsammans med den nyanlände upprätta en etableringsplan
              med utgångspunkt i tidigare utbildningsbakgrund och arbetslivserfarenhet.
            </seg>
          </u>
          <u xml:id="i-164cb492d7ebbb43-600" prev="i-164cb492d7ebbb43-592" who="Q6014428">
            <seg>
              Vi har infört en ny aktör etableringslots för att stödja den
              nyanlände under etableringsperioden. Etableringslotsen kan hjälpa
              den nyanlände med frågor om jobbsökande, utbildning och boende.
            </seg>
          </u>
          <u xml:id="i-164cb492d7ebbb43-601" prev="i-164cb492d7ebbb43-592" who="Q6014428">
            <seg>
              Vi har ökat satsningen på validering, för att översätta den nyanländes
              kunskap och erfarenheter till svenska förhållanden.
            </seg>
          </u>
          <u xml:id="i-164cb492d7ebbb43-602" prev="i-164cb492d7ebbb43-592" who="Q6014428">
            <seg>
              Vi har infört instegsjobb, där den som anställer en nyanländ
              ersätts med 75 procent av lönekostnaden under 36 månader. Detta
              sker parallellt med undervisning i svenska och innehåller handledande
              inslag.
            </seg>
          </u>
          <u xml:id="i-164cb492d7ebbb43-603" prev="i-164cb492d7ebbb43-592" who="Q6014428">
            <seg>
              Det är via full sysselsättning, kunskap och sunda finanser som
              Sverige byggs starkt. Det är så vi kan stå starka i den internationella
              konkurrensen. Arbetslinjen är därför central. Arbetet ger identitet
              och självkänsla. Arbetet förbrödrar och integrerar. Det är via
              arbete som vi kan skapa ett sammanhållet land, ett land där alla
              får jobb efter egen arbetsförmåga.
            </seg>
          </u>
          <u xml:id="i-164cb492d7ebbb43-604" prev="i-164cb492d7ebbb43-592" who="Q6014428">
            <seg>
              Ekonomisk tillväxt skapas inte ur tomma intet. Tillväxt skapas
              av människors arbetsinsatser. Därför har vi också gjort det mer
              lönsamt att arbeta. Vi har även sänkt kostnaderna för att anställa,
              och för att underlätta för grupper som har det svårare att komma
              in på arbetsmarknaden har vi gjort riktade satsningar.
            </seg>
          </u>
          <u xml:id="i-164cb492d7ebbb43-605" prev="i-164cb492d7ebbb43-592" who="Q6014428">
            <seg>
              Nystartsjobben ger arbetsgivaren möjlighet att anställa dem som
              varit borta från arbetslivet i mer än ett år genom ett ekonomiskt
              stöd som motsvarar dubbla arbetsgivaravgiften. Stödet utgår lika
              länge som den anställde har varit arbetslös.
            </seg>
          </u>
          <u xml:id="i-164cb492d7ebbb43-606" prev="i-164cb492d7ebbb43-592" who="Q6014428">
            <seg>
              De tidigare nämnda instegsjobben har förbättrat möjligheterna
              för invandrare att komma in på arbetsmarknaden.
            </seg>
          </u>
          <u xml:id="i-164cb492d7ebbb43-607" prev="i-164cb492d7ebbb43-592" who="Q6014428">
            <seg>
              Som vi har hört skriver Sverigedemokraterna i sin budgetmotion
              att de vill avveckla instegsjobben. Samtidigt anser de att det
              stora problemet med invandringen är att invandrare inte kommer
              i arbete. Jag kan skriva under på att detta är ett stort problem.
            </seg>
          </u>
          <u xml:id="i-164cb492d7ebbb43-608" prev="i-164cb492d7ebbb43-592" who="Q6014428">
            <seg>
              Men då undrar vän av ordning: Varför ska man då försvåra för
              invandrare att få jobb?
            </seg>
          </u>
          <u xml:id="i-164cb492d7ebbb43-609" prev="i-164cb492d7ebbb43-592" who="Q6014428">
            <seg>
              Jag talade nyligen med en person som är personalansvarig på ett
              hotell i Örebro som sade: Instegsjobb är toppen. Tack vare instegsjobben
              kunde de för elva månader sedan ta emot en nyanländ invandrare
              som snabbt utvecklade det svenska språket och snabbt kom in i
              det svenska samhället just på grund av den möjligheten. På den
              arbetsplatsen sade man att detta fungerar bra.
            </seg>
          </u>
          <u xml:id="i-164cb492d7ebbb43-610" prev="i-164cb492d7ebbb43-592" who="Q6014428">
            <seg>
              Fru talman! Jag vill till sist säga att Kristdemokraterna alltid
              har stått för en human och generös flyktingpolitik. Det kommer
              vi att fortsätta göra. Vi vill erbjuda en fristad för dem som
              flyr från förtryck och förföljelse. Vi vill verka för en politik
              som i större utsträckning bygger på människors skyddsbehov och
              rättigheter.
            </seg>
          </u>
          <u xml:id="i-164cb492d7ebbb43-611" prev="i-164cb492d7ebbb43-592" who="Q6014428">
            <seg>
              För Kristdemokraterna är varje människa unik och har samma absoluta
              och okränkbara värde. Denna människosyn begränsas inte till det
              egna landet eller till de egna medborgarna utan är universell
              och omfattar alla människor. Vi har ett gemensamt ansvar för varandra.
              När någon lider och far illa har vi alla ett ansvar att hjälpa
              till.
            </seg>
          </u>
          <note type="speaker">
            Anf. 189 KENT EKEROTH (SD) replik:
          </note>
          <u xml:id="i-164cb492d7ebbb43-612" next="i-164cb492d7ebbb43-616" who="Q3369252">
            <seg>
              Fru talman! Nu får vi höra argumentet om arbetskraftsinvandring
              och om hur mycket Sverige behöver det igen. Detta argument har
              vi hört i 30 år. Även på 70-talet sades det att vi behövde arbetskraftsinvandring.
              Det säger man varje år, och varje år är det lika fel.
            </seg>
          </u>
          <u xml:id="i-164cb492d7ebbb43-613" prev="i-164cb492d7ebbb43-612" who="Q3369252">
            <seg>
              År 2010 befarar alla att fyrtiotalisterna ska gå i pension. Över
              hälften av dem har redan gått i pension, och vi har fortfarande
              en jättestor arbetslöshet. Detta argument har aldrig fungerat.
            </seg>
          </u>
          <u xml:id="i-164cb492d7ebbb43-614" prev="i-164cb492d7ebbb43-612" who="Q3369252">
            <seg>
              Det har till och med i undersökningar i Sverige av Jan Ekberg
              visat sig att det knappt finns några positiva effekter av en arbetskraftsinvandring.
            </seg>
          </u>
          <u xml:id="i-164cb492d7ebbb43-615" prev="i-164cb492d7ebbb43-612" who="Q3369252">
            <seg>
              Vi kan jämföra med Kanada. Jag vet att Billström gillar att ta
              Kanada som ett exempel. Där har man haft en extremt selektiv arbetskraftsinvandring.
              Sverige väljer inte över huvud taget. I Kanada har man hårda krav.
              Men inte ens där hjälper det. Reallönerna har sjunkit 47 procent,
              det blir fortfarande sociala problem, och ekonomiskt sett visar
              det sig att man inte har vunnit någonting på det ändå.
            </seg>
          </u>
          <u xml:id="i-164cb492d7ebbb43-616" prev="i-164cb492d7ebbb43-612" who="Q3369252">
            <seg>
              Ändå står ni här dag ut och dag in och påstår att vi någon gång
              i framtiden kommer att behöva arbetskraftsinvandring. Därför måste
              vi fortsätta med massinvandringspolitiken i dag. Det fungerar
              inte. Det stämmer inte. Det har det aldrig gjort och kommer aldrig
              att göra.
            </seg>
          </u>
          <note type="speaker">
            Anf. 190 LARS-AXEL NORDELL (KD) replik:
          </note>
          <u xml:id="i-164cb492d7ebbb43-617" next="i-164cb492d7ebbb43-619" who="Q6014428">
            <seg>
              Fru talman! Kent Ekeroth ifrågasätter här Arbetsförmedlingens
              nya rapport. Den kapar han vid fotknölarna och säger att den är
              helt fel.
            </seg>
          </u>
          <u xml:id="i-164cb492d7ebbb43-618" prev="i-164cb492d7ebbb43-617" who="Q6014428">
            <seg>
              Jag har större tilltro till en officiell rapport än till hur
              Kent Ekeroth anser att det borde vara.
            </seg>
          </u>
          <u xml:id="i-164cb492d7ebbb43-619" prev="i-164cb492d7ebbb43-617" who="Q6014428">
            <seg>
              Denna rapport visar att vi står inför stora pensionsavgångar.
              Det finns fortfarande ett stort berg av många som kommer att gå
              i pension. Det är någonting som vi som ansvariga politiker måste
              ta hänsyn till och planera för. Vi kan inte bortse från detta
              bara för att några inte tycker att det ska vara så. Så här ser
              det ut. Det är den information som vi får. Det är det underlag
              vi har när vi ska fatta beslut.
            </seg>
          </u>
          <note type="speaker">
            Anf. 191 KENT EKEROTH (SD) replik:
          </note>
          <u xml:id="i-164cb492d7ebbb43-620" next="i-164cb492d7ebbb43-621" who="Q3369252">
            <seg>
              Fru talman! Lars-Axel Nordell, du nämner att du har större tilltro
              till rapporterna. Det låter jättebra. Jag har större tilltro till
              verkligheten som den har visat sig vara i Sverige och som den
              har visat sig vara i Kanada. Verkligheten kallas det. Medan ni
              ser i syne ser vi verkligheten.
            </seg>
          </u>
          <u xml:id="i-164cb492d7ebbb43-621" prev="i-164cb492d7ebbb43-620" who="Q3369252">
            <seg>
              Vi har under väldigt lång tid sett att varken anhöriginvandringen
              eller arbetskraftsinvandringen har fungerat. Det har tyvärr inte
              fungerat. Ska man ha en arbetskraftsinvandring och det är vi för
              ska det vara en selektiv arbetskraftsinvandring där man tar in
              dem som vi anser att det finns behov av. Vi ska inte ha en generell
              arbetskraftsinvandring och hoppas att det blir bra. Undersökningar
              visar att det inte blir det.
            </seg>
          </u>
          <note type="speaker">
            Anf. 192 LARS-AXEL NORDELL (KD) replik:
          </note>
          <u xml:id="i-164cb492d7ebbb43-622" who="Q6014428">
            <seg>
              Fru talman! Jag vill bara säga så här: Det jag kan hålla med
              om är att vi i Sverige har haft en integrationspolitik som inte
              har lyckats. Vi har inte understött människor så att de har kunnat
              komma ut i arbete, utan tvärtom har de hamnat i utanförskap. När
              jag säger vi menar jag det svenska styret. Vi har understött att
              de har fått bo i vissa områden. Detta måste förändras. Det är
              det vi vill göra.
            </seg>
          </u>
          <note type="speaker">
            Anf. 193 MARIA FERM (MP):
          </note>
          <u xml:id="i-164cb492d7ebbb43-623" next="i-164cb492d7ebbb43-636" who="Q4947860">
            <seg>
              Fru talman! Under många år har Sveriges migrationspolitik gått
              i en alltmer restriktiv riktning. Visumregler har blivit tuffare,
              försörjningskrav vid anhöriginvandring har införts och hyresersättningen
              för dem som väljer eget boende har sänkts och slutligen slopats.
              Det är bara några exempel.
            </seg>
          </u>
          <u xml:id="i-164cb492d7ebbb43-624" prev="i-164cb492d7ebbb43-623" who="Q4947860">
            <seg>
              Den nya migrationsprocessen skulle egentligen inte leda till
              en mer restriktiv politik, men så har ändå blivit fallet. Det
              var tvärtemot lagstiftarnas intentioner. Ändå har Sverige redan
              blivit prickat flest gånger för att ha brutit mot FN:s tortyrkonvention
              och skickat tillbaka människor till länder där de har riskerat
              tortyr. Det är dags att försöka vända denna utveckling och se
              till att Sverige blir ett föredöme när det gäller en human asylpolitik.
            </seg>
          </u>
          <u xml:id="i-164cb492d7ebbb43-625" prev="i-164cb492d7ebbb43-623" who="Q4947860">
            <seg>
              Situationen för ensamkommande barn är särskilt bekymmersam. Efter
              en ofta lång och svår färd hit tvingas dessa ungdomar bo lång
              tid i transitboenden i ankomstkommunerna innan de kan komma vidare.
              År 2009 kom 2 250 ensamkommande barn till Sverige, och i år väntas
              ungefär 2 400 barn komma. Nio ankomstkommuner tar först emot barnen,
              som sedan slussas vidare till kommuner som har avtal med Migrationsverket.
            </seg>
          </u>
          <u xml:id="i-164cb492d7ebbb43-626" prev="i-164cb492d7ebbb43-623" who="Q4947860">
            <seg>
              Tyvärr har inte alla kommuner avtal med Migrationsverket, vilket
              gör att de tillfälliga boendena, där barnen kanske skulle vistas
              en två tre dagar, blir allt annat än tillfälliga. Trots oerhörda
              påtryckningar från alltifrån Migrationsverket till migrationsministern
              har endast 170 kommuner slutit avtal med Migrationsverket om att
              ta emot ensamkommande barn.
            </seg>
          </u>
          <u xml:id="i-164cb492d7ebbb43-627" prev="i-164cb492d7ebbb43-623" who="Q4947860">
            <seg>
              Nu har också Barnombudsmannen kallat till sig tio kommuner för
              att diskutera mottagandet, eftersom platsbristen är akut. Konsekvensen
              av att alla Sveriges kommuner inte gemensamt tar ansvar för flyktingmottagandet
              är att barnen far illa. De får inte det psykosociala stöd som
              behövs, de kan känna oro och osäkerhet inför framtiden och asylprocessen
              försenas. Det är orimligt att fortsätta mottagandet på detta sätt.
            </seg>
          </u>
          <u xml:id="i-164cb492d7ebbb43-628" prev="i-164cb492d7ebbb43-623" who="Q4947860">
            <seg>
              Fru talman! Den borgerliga regeringen har inte gjort mycket för
              att förbättra situationen för ensamkommande barn de senaste fyra
              åren. I dag fokuserar regeringen i stället på att återsända så
              många som möjligt. Regeringen har i förra årets regleringsbrev
              till Migrationsverket uppdragit åt Migrationsverket att undersöka
              möjligheten att inrätta omsorgscenter, alltså svenskledda barnhem,
              i länder som Afghanistan och Somalia.
            </seg>
          </u>
          <u xml:id="i-164cb492d7ebbb43-629" prev="i-164cb492d7ebbb43-623" who="Q4947860">
            <seg>
              Detta är länder som Utrikesdepartementet avråder alla svenskar
              från att resa till. Jag tycker att det är oacceptabelt att samtidigt
              bygga barnhem utomlands i syfte att skicka tillbaka ensamkommande
              barn som inte har någon som kan ta hand om dem i hemlandet.
            </seg>
          </u>
          <u xml:id="i-164cb492d7ebbb43-630" prev="i-164cb492d7ebbb43-623" who="Q4947860">
            <seg>
              Fru talman! För det första bör kommuner inte kunna säga nej till
              att ta emot ensamkommande barn. Det är viktigt att hela Sverige
              står upp för en solidarisk asylpolitik och hjälper till att ge
              dem som flytt från krig och förföljelse en bra start i det här
              landet. Att segregationen är stor i Rinkeby är precis lika problematiskt
              som att segregationen är stor i Danderyd eller Vellinge.
            </seg>
          </u>
          <u xml:id="i-164cb492d7ebbb43-631" prev="i-164cb492d7ebbb43-623" who="Q4947860">
            <seg>
              Vi gröna menar att kommuner inte ska kunna säga nej till att
              ta emot ensamkommande flyktingbarn. Att kommuner säger nej, trots
              full ersättning från staten, skapar nämligen en svår situation
              för de kommuner som är ankomstkommuner och bidrar till en väldigt
              osäker tid i början för personen som kommer till Sverige. Just
              därför är det viktigt att hela Sverige står upp för en solidarisk
              asylpolitik.
            </seg>
          </u>
          <u xml:id="i-164cb492d7ebbb43-632" prev="i-164cb492d7ebbb43-623" who="Q4947860">
            <seg>
              För det andra är det av stor vikt att ensamkommande barn får
              en god man så snart som möjligt efter att de kommit till Sverige.
              Den gode mannen är både vårdnadshavare och förmyndare. Han eller
              hon ska företräda det ensamkommande barnet i alla frågor som rör
              deras personliga, ekonomiska och rättsliga angelägenheter.
            </seg>
          </u>
          <u xml:id="i-164cb492d7ebbb43-633" prev="i-164cb492d7ebbb43-623" who="Q4947860">
            <seg>
              I dag får ensamkommande barn ofta vänta mellan en vecka och tre
              månader innan en god man utses. Vårt mål är att en god man ska
              utses inom 24 timmar för att denne ska kunna ta vara på barnets
              intressen och vara ett stöd. Som ensam minderårig i ett främmande
              land, efter en lång och svår tid på flykt, behövs den tryggheten
              och den ledsagningen.
            </seg>
          </u>
          <u xml:id="i-164cb492d7ebbb43-634" prev="i-164cb492d7ebbb43-623" who="Q4947860">
            <seg>
              För det tredje tycker vi att Sverige måste stoppa avvisningarna
              av ensamkommande barn till Malta och Italien. Dessa länder behandlar
              asylsökande på ett inhumant sätt och tar inte hänsyn till att
              de som återsänds är minderåriga. Rapporter från människorättsorganisationer
              talar om barn som bor i förvar, ibland under fängelseliknande
              förhållanden, om barn som inte får tillgång till skola, sjukvård,
              god man eller information om sina asylansökningar.
            </seg>
          </u>
          <u xml:id="i-164cb492d7ebbb43-635" prev="i-164cb492d7ebbb43-623" who="Q4947860">
            <seg>
              Redan i dag finns en undantagsregel som kan användas. I Migrationsverkets
              regleringsbrev bör det skrivas in att Sverige ska använda sig
              av den och inte skicka tillbaka personer till Malta och Italien.
              Så har vi redan gjort för Grekland, och så skulle vi också kunna
              göra för dessa länder.
            </seg>
          </u>
          <u xml:id="i-164cb492d7ebbb43-636" prev="i-164cb492d7ebbb43-623" who="Q4947860">
            <seg>
              Fru talman! Sverige har skrivit under barnkonventionen men inte
              införlivat den i svensk lagstiftning. Det innebär att barnkonventionen
              inte blir så mycket mer än fina ord på ett papper. Men Sverige
              måste garantera att barns rättigheter inte åsidosätts. Det är
              inte rimligt att grundläggande rättigheter för barn, som ska gälla
              alla oavsett härkomst, inte gäller för dem som har det allra svårast.
            </seg>
          </u>
          <note>
            I detta anförande instämde Bodil Ceballos, Tina Ehn och Åsa Romson
            (alla MP).
          </note>
          <note type="speaker">
            Anf. 194 KENT EKEROTH (SD) replik:
          </note>
          <u xml:id="i-164cb492d7ebbb43-637" next="i-164cb492d7ebbb43-640" who="Q3369252">
            <seg>
              Fru talman! Då var vi här igen med ensamkommande flyktingbarn.
            </seg>
          </u>
          <u xml:id="i-164cb492d7ebbb43-638" prev="i-164cb492d7ebbb43-637" who="Q3369252">
            <seg>
              Man testade flyktingbarn i Norge. Det visade sig att nio av tio
              ljög om sin ålder; de var över 18 år gamla när tandtesterna gjordes.
              I Danmark gjordes ett liknande test, och då visade det sig att
              71 av 120 så kallade ensamkommande flyktingbarn var över 18. De
              ljög också om sin ålder. Man kan fråga sig om mönstret är annorlunda
              i Sverige. Jag ser ingen anledning till att det skulle vara annorlunda
              i Sverige.
            </seg>
          </u>
          <u xml:id="i-164cb492d7ebbb43-639" prev="i-164cb492d7ebbb43-637" who="Q3369252">
            <seg>
              Jag tror att en väldigt stor andel av de många flyktingbarn som
              nu kommer de facto inte är barn. De ser i stället detta som en
              ny motorväg in i Sverige. Det måste alltså kontrolleras, först
              och främst, för jag betvivlar det väldigt starkt.
            </seg>
          </u>
          <u xml:id="i-164cb492d7ebbb43-640" prev="i-164cb492d7ebbb43-637" who="Q3369252">
            <seg>
              Sedan gäller det ett gemensamt ansvar. Maria Ferm, du pratar
              om att alla kommuner ska tvingas att ta emot. Jag är säker på
              att du tror att invandringen är en fantastisk ekonomisk tillgång.
              Varför ska då kommunerna tvingas till det? Om det nu är så fantastiskt
              bra med invandring måste det ju vara i deras intresse att ta emot
              alla.
            </seg>
          </u>
          <note type="speaker">
            Anf. 195 MARIA FERM (MP) replik:
          </note>
          <u xml:id="i-164cb492d7ebbb43-641" next="i-164cb492d7ebbb43-643" who="Q4947860">
            <seg>
              Fru talman! William Petzäll, ni brukar ofta hävda att människor
              som kommer hit till exempel ljuger om sin ålder. Det är dock så
              att ens asylansökan behandlas på samma sätt oavsett vilken ålder
              man anger. Har man skyddsskäl får man stanna oavsett om man är
              vuxen eller om man är minderårig.
            </seg>
          </u>
          <u xml:id="i-164cb492d7ebbb43-642" prev="i-164cb492d7ebbb43-641" who="Q4947860">
            <seg>
              Det är också så att ungefär hälften av dem som kommer som ensamkommande
              barn är 1617 år, och det finns inga sätt att vara hundra procent
              säker på åldern. Däremot vet vi också att hälften är under 15
              år, och vissa är till och med under 7 år. Att försöka måla ut
              människor som lögnare är alltså inget jag tycker ligger i dina
              intressen, i alla fall inte när det gäller dem som är väldigt
              unga.
            </seg>
          </u>
          <u xml:id="i-164cb492d7ebbb43-643" prev="i-164cb492d7ebbb43-641" who="Q4947860">
            <seg>
              När det gäller att hela Sverige ska ta ansvar finns det tyvärr
              vissa åsikter i landet som handlar om att man inte vill ta emot
              ensamkommande barn. Därför tror jag att det är någonting vi måste
              förändra. Det är synd att alla inte ser fördelen med ett solidariskt
              mottagande, men då får vi ändra det.
            </seg>
          </u>
          <note type="speaker">
            Anf. 196 KENT EKEROTH (SD) replik:
          </note>
          <u xml:id="i-164cb492d7ebbb43-644" next="i-164cb492d7ebbb43-645" who="Q3369252">
            <seg>
              Fru talman! Maria Ferm, du är säkert precis som jag medveten
              om att man får ömmande omständigheter om man klassas som barn.
              Det blir alltså lättare. Det är samma sak i kriminalpolitiken;
              är man barn får man lägre straff. Är man barn är det lättare att
              få stanna i Sverige, vilket givetvis innebär att de som ljuger
              om sin ålder gör det av en anledning. Annars skulle det inte finnas
              någon anledning att ljuga om detta. De gör det för att de får
              lättare att stanna.
            </seg>
          </u>
          <u xml:id="i-164cb492d7ebbb43-645" prev="i-164cb492d7ebbb43-644" who="Q3369252">
            <seg>
              Ljuger de om sin anledning att få stanna i Sverige ska de inte
              få stanna längre. Är de inte barn ska de inte få hävda de ömmande
              omständigheterna heller. Det är en mycket enkel princip.
            </seg>
          </u>
          <note type="speaker">
            Anf. 197 MARIA FERM (MP) replik:
          </note>
          <u xml:id="i-164cb492d7ebbb43-646" next="i-164cb492d7ebbb43-647" who="Q4947860">
            <seg>
              Fru talman! Vid alla fall där man ifrågasätter om åldern som
              är angiven stämmer kommer Migrationsverket att utreda ifall det
              finns grund för att de har uppgett fel ålder. Är man osäker kommer
              man också att fråga för att se ifall åldern stämmer eller inte.
              Du kan nog vara ganska lugn med dina farhågor.
            </seg>
          </u>
          <u xml:id="i-164cb492d7ebbb43-647" prev="i-164cb492d7ebbb43-646" who="Q4947860">
            <seg>
              Näringsliv
            </seg>
          </u>
          <note type="speaker">
            Anf. 198 BÖRJE VESTLUND (S):
          </note>
          <u xml:id="i-164cb492d7ebbb43-648" next="i-164cb492d7ebbb43-658" who="Q512590">
            <seg>
              Fru talman! Jag tänkte när vi ska debattera näringsliv inleda
              den här mandatperiodens första näringslivsdebatt med något tjusigt
              citat som kan vara speciellt lärande. Jag hittade en väldig massa
              citat men allihop var oneliners: Vi är det bästa företagarpartiet,
              Vi ska vara företagarens bästa vän, Vi är entreprenadpartiet,
              Vi är småföretagarnas bästa parti och så vidare.
            </seg>
          </u>
          <u xml:id="i-164cb492d7ebbb43-649" prev="i-164cb492d7ebbb43-648" who="Q512590">
            <seg>
              När man tittar på detta visar det sig att det är ganska spretigt
              och splittrat. Det är ganska otydligt vad man vill och framför
              allt vad regeringen gjorde under förra mandatperioden men också
              vad man har presenterat i budgeten och vill med just näringslivsområdet.
              Man talar gärna om de nya gröna företagen och att man vill göra
              saker för dem. Man vill gärna tala om servicebranschen. Där kanske
              man vill göra någonting. Man kan till exempel sänka momsen för
              restauranger. Man talar om de kreativa företagen. Vi får inte
              heller glömma basindustrin. Den är viktig. Men när man sedan ska
              hålla ihop det till en politik som är generell och som gör att
              företag kan överleva finns det väldigt lite att ta av. Det är
              ett stort bekymmer.
            </seg>
          </u>
          <u xml:id="i-164cb492d7ebbb43-650" prev="i-164cb492d7ebbb43-648" who="Q512590">
            <seg>
              Jag kom förra mandatperioden till näringsutskottet och tänkte:
              Nu kommer det att bli mycket jobb. Jag kan konstatera när vi har
              gått igenom en mandatperiod att det inte var så mycket åtgärder
              som gjordes på näringslivets område. Det var någon skattesänkning
              här. Det var någon skattehöjning där, och det får vi inte heller
              glömma i sammanhanget. Det var någon liten åtgärd här och någon
              liten åtgärd där.
            </seg>
          </u>
          <u xml:id="i-164cb492d7ebbb43-651" prev="i-164cb492d7ebbb43-648" who="Q512590">
            <seg>
              Näringspolitiken hänger inte ihop till det den borde vara, ett
              kraftfullt instrument som vi kan gå vidare med. Vi är alla i den
              här kammaren överens om att det är ett ganska splittrat system
              som finns för företagsfrämjandet. Det behöver man se över ytterligare.
              Det är åter ett exempel på att någonting måste göras i helheten
              när det gäller företagsfrämjandet.
            </seg>
          </u>
          <u xml:id="i-164cb492d7ebbb43-652" prev="i-164cb492d7ebbb43-648" who="Q512590">
            <seg>
              En sak som nästan alla partier säger är: Vi vill ha fler företag.
              Jag tycker också att det är bra att vi får fler företag. Det är
              bara synd att under förra mandatperioden kom det inte så många
              företag som man kanske skulle kunna ha trott med den argumentation
              som i varje fall näringsminister Maud Olofsson hade.
            </seg>
          </u>
          <u xml:id="i-164cb492d7ebbb43-653" prev="i-164cb492d7ebbb43-648" who="Q512590">
            <seg>
              Det har varit väldigt lite debatt och väldigt lite ambitioner
              både i Näringsdepartementet men också i kammaren om hur vi ska
              få större företag. Det handlar om hur företagen ska växa och hur
              de små företagen ska bli medelstora och de medelstora ska bli
              större. Där saknas i väldigt stor utsträckning en politik, och
              där efterfrågar jag en politik.
            </seg>
          </u>
          <u xml:id="i-164cb492d7ebbb43-654" prev="i-164cb492d7ebbb43-648" who="Q512590">
            <seg>
              Sedan måste jag komma in på min älsklingsfråga nummer ett, nämligen
              regelförenklingar. Det är en ganska sorglig historia. Den mest
              prioriterade frågan enligt Maud Olofsson var regelförenklingsfrågan.
            </seg>
          </u>
          <u xml:id="i-164cb492d7ebbb43-655" prev="i-164cb492d7ebbb43-648" who="Q512590">
            <seg>
              Man ägnade två år åt att inte ta till vara de metoder som fanns
              för att sätta i gång och minska antalet regler i företagen. Man
              utredde först i två år: Hur ska vi göra för att minska regelbördan
              i företagen? Målet var 25 procent. Det ska visserligen uppnås,
              om jag förstår det rätt, till år 2010.
            </seg>
          </u>
          <u xml:id="i-164cb492d7ebbb43-656" prev="i-164cb492d7ebbb43-648" who="Q512590">
            <seg>
              Den prognos som finns på Tillväxtverkets hemsida säger att det
              snarare är riktigt illa. Man har minskat regelbördan med 3,34
              procent. Det är riktigt illa. Maud Olofsson sade i den sista debatt
              hon hade med mig om detta att hon hade en prognos på 7,5 procent.
              Det blev alltså hälften. Jag beklagar detta, och jag tror att
              alla företagare beklagar detta.
            </seg>
          </u>
          <u xml:id="i-164cb492d7ebbb43-657" prev="i-164cb492d7ebbb43-648" who="Q512590">
            <seg>
              Om man dessutom går in och tittar väldigt noga på siffrorna kan
              vi konstatera att de allra flesta företag, den stora mängden företag,
              inte har fått någon minskning av regelbördan alls. De har tvärtom
              fått en ökning av regelbördan. Det är väldigt koncentrerat till
              det som handlar om livsmedel och miljö. Väldigt många företag
              omfattas inte särskilt mycket av regelverken som rör det, även
              om jag inte ska förneka att det är en ganska omfattande regelförenkling.
            </seg>
          </u>
          <u xml:id="i-164cb492d7ebbb43-658" prev="i-164cb492d7ebbb43-648" who="Q512590">
            <seg>
              Vi måste kunna presentera en samlad näringspolitik som gör att
              vi får fler företag att växa. Vi måste se näringslivet som en
              helhet. Men framför allt måste det bli lättare att vara företagare
              i Sverige. Det är vad näringspolitiken måste gå ut på och inte
              oneliners som det finns alltför många av.
            </seg>
          </u>
          <note type="speaker">
            Anf. 199 MARGARETA CEDERFELT (M):
          </note>
          <u xml:id="i-164cb492d7ebbb43-659" next="i-164cb492d7ebbb43-669" who="Q4942378">
            <seg>
              Fru talman och ledamöter! I dag när vi har den allmänpolitiska
              debatten och den näringspolitiska delen tänker jag fokusera på
              kvinnor och kvinnors uppfinningar. Det är en fråga som jag ofta
              återvänder till här i riksdagen.
            </seg>
          </u>
          <u xml:id="i-164cb492d7ebbb43-660" prev="i-164cb492d7ebbb43-659" who="Q4942378">
            <seg>
              Hur uppfinningar och idéer ska kunna bli framgångsrika innovationer
              är en fråga för oss politiker och en fråga som det har forskats
              väldigt mycket om. Vad har hänt? En hel del. Men jag tror att
              ytterligare förbättringar kan vara möjliga. Där tror jag att den
              politik som Alliansen bedriver är ett steg i rätt riktning. Men
              det finns fortfarande mer som kan göras.
            </seg>
          </u>
          <u xml:id="i-164cb492d7ebbb43-661" prev="i-164cb492d7ebbb43-659" who="Q4942378">
            <seg>
              Hur ser det ut för en uppfinnare i dag? Jag tror att de flesta
              av oss tänker på en man, en lite förvirrad herre som har mängder
              av idéer som sprutar ut. Men så ser inte tillvaron ut. Det finns
              lika många kvinnor som män som har idéer. När vi däremot kommer
              till förverkligandet av idéer står kvinnor för endast 9 procent
              av de patent som tecknas i Sverige. Det är alldeles för lite.
            </seg>
          </u>
          <u xml:id="i-164cb492d7ebbb43-662" prev="i-164cb492d7ebbb43-659" who="Q4942378">
            <seg>
              Det måste vara möjligt för fler kvinnor att kunna få igenom sina
              idéer. Det måste vara fler kvinnor som kan starta företag. Här
              tror jag att den inriktning som vi inom Alliansen har på politiken
              är ett steg i rätt riktning. Det handlar om att se till att det
              blir möjligt för fler kvinnor att starta inom traditionella områden
              som hälso- och sjukvård, skola med mera och att vi har ett RUT-avdrag
              som gör det möjligt för kvinnor att komma vidare.
            </seg>
          </u>
          <u xml:id="i-164cb492d7ebbb43-663" prev="i-164cb492d7ebbb43-659" who="Q4942378">
            <seg>
              Det handlar om att det görs förändringar vid upphandlingar. Offentliga
              upphandlingar kan brytas ned i mindre sjok. Det handlar om att
              det finns möjlighet att kunna göra avsteg från den offentliga
              upphandlingen för att handla produkter som behövs. Men det räcker
              inte. Det måste till mycket mer.
            </seg>
          </u>
          <u xml:id="i-164cb492d7ebbb43-664" prev="i-164cb492d7ebbb43-659" who="Q4942378">
            <seg>
              Här tror jag att inriktningen på att starta nätverk, bikupor
              och drivhus, är ett steg i rätt riktning. Det handlar om att kvinnor
              kan bygga upp sina nätverk. Det är ofta det de talar om att de
              saknar.
            </seg>
          </u>
          <u xml:id="i-164cb492d7ebbb43-665" prev="i-164cb492d7ebbb43-659" who="Q4942378">
            <seg>
              Vad jag också ser som väldigt viktigt är finansieringsfrågan.
              Många kvinnor har bristande möjlighet att få finansiering. De
              upplever sig inte vara trovärdiga, inte ha tillräckligt sparat
              kapital eller helt enkelt fel eller bristande nätverk. Där finns
              det mycket mer som går att göra. Sedan finns hela frågan om patentfrågor.
            </seg>
          </u>
          <u xml:id="i-164cb492d7ebbb43-666" prev="i-164cb492d7ebbb43-659" who="Q4942378">
            <seg>
              Europapatentet är ett steg för att gå vidare. Men hur ska detta
              kunna komma den lilla uppfinnaren till godo? Det handlar om den
              lilla uppfinnaren som inte har flera hundratusentals kronor att
              betala för patent. Här tycker jag att det är viktigt att gå vidare
              och tänka till när det gäller hur idéer ska kunna skyddas och
              tas till vara. Det ska finnas uppfinnare som vågar satsa på sina
              idéer.
            </seg>
          </u>
          <u xml:id="i-164cb492d7ebbb43-667" prev="i-164cb492d7ebbb43-659" who="Q4942378">
            <seg>
              Jag vill i det här sammanhanget också lyfta fram de vardagsnära
              uppfinningarna och att de ska kunna komma människor till godo.
              Vi satsar mycket på forskning i dag, och det är bra. Forskningen
              utgör grunden för den stora utvecklingen. Men det måste också
              vara möjligt för den som har en mindre idé att utveckla denna.
              Jag tänker på hela den stora del kvinnor som befinner sig inom
              den offentliga sektorn. Det gäller till exempel sjuksköterskan
              som utvecklade en nässköljare, Nasaline, utifrån sin kliniska
              vardag och undersköterskan som tog fram en prototyp för att kunna
              utföra omläggningar och ge elever och studenter möjlighet att
              öva. Det gäller också den biomedicinska analytikern som tog fram
              en handskhållare för att på så sätt kunna förbättra arbetsmiljön.
            </seg>
          </u>
          <u xml:id="i-164cb492d7ebbb43-668" prev="i-164cb492d7ebbb43-659" who="Q4942378">
            <seg>
              Hur ska vi kunna skapa eller rättare sagt bidra till som politiker
              en miljö där dessa personer får större möjlighet att genomföra
              företagande och sina idéer i verkligheten? Här måste vi alla tänka
              till.
            </seg>
          </u>
          <u xml:id="i-164cb492d7ebbb43-669" prev="i-164cb492d7ebbb43-659" who="Q4942378">
            <seg>
              Jag tror att Alliansens politik är ett steg i rätt riktning genom
              bikupor och nätverk. Men detta räcker inte. Vi måste våga ta ytterligare
              ett steg som politiker. Det gäller att tänka till när det gäller
              hur finansieringsmöjligheter ska kunna se ut, att möjliggöra för
              andra, till exempel externa finansiärer, att våga satsa på nya
              idéer och att möjliggöra mindre lån än vad som är möjligt i dag.
              Detta handlar just om att stödja kvinnor som har idéer, för vi
              har sett att kvinnor oftast lånar mindre summor pengar än vad
              män gör. Kvinnor har också ofta svårare att få mindre lån eftersom
              det inte anses som trovärdigt i en hel del kretsar. Så ska det
              inte vara. Med en satsning på kvinnors idéer blir det ett ökat
              företagande.
            </seg>
          </u>
          <note type="speaker">
            Anf. 200 BÖRJE VESTLUND (S) replik:
          </note>
          <u xml:id="i-164cb492d7ebbb43-670" next="i-164cb492d7ebbb43-673" who="Q512590">
            <seg>
              Fru talman! Jag har två frågor. Först vill jag i många delar
              hålla med Margareta Cederfelt om det hon säger om uppfinningar.
              Men med anledning av detta finns det två frågor att ställa.
            </seg>
          </u>
          <u xml:id="i-164cb492d7ebbb43-671" prev="i-164cb492d7ebbb43-670" who="Q512590">
            <seg>
              Den ena frågan gäller att problemet är att det snarare har gått
              åt det andra hållet. Jag ska inte säga att det bara är Alliansens
              problem, utan detta har varit en utveckling som kanske har skett
              under längre tid. Det har gått mer åt det akademiska hållet, och
              man har sett uppfinnarna som någonting vid sidan om som man kan
              behandla på något annat sätt. Man har inte gjort den nödvändiga
              översynen för att titta på hur man finansierar från Vinnova och
              Almi och så vidare. Innovationsbron är ju inte ens tänkt för de
              här.
            </seg>
          </u>
          <u xml:id="i-164cb492d7ebbb43-672" prev="i-164cb492d7ebbb43-670" who="Q512590">
            <seg>
              Då måste man ställa frågan: Vad har Margareta Cederfelt för idéer
              för att förbättra detta?
            </seg>
          </u>
          <u xml:id="i-164cb492d7ebbb43-673" prev="i-164cb492d7ebbb43-670" who="Q512590">
            <seg>
              Den andra frågan hann jag inte med, så den får jag återkomma
              med.
            </seg>
          </u>
          <note type="speaker">
            Anf. 201 MARGARETA CEDERFELT (M) replik:
          </note>
          <u xml:id="i-164cb492d7ebbb43-674" next="i-164cb492d7ebbb43-675" who="Q4942378">
            <seg>
              Fru talman! Börje Vestlunds fråga är onekligen intressant. Snarare
              än att ställa grupperna mot varandra akademi mot vardag skulle
              jag vilja säga att det handlar om två olika inriktningar på uppfinningar
              som har varit eftersatta. Akademin har upplevt att det har varit
              svårt att få ut idéer och forskningsresultat till en fungerande
              idé på marknaden. Det är bra att det nu satsas på innovationscentrum
              direkt på akademin. Det är bra att det finns kompetenta rådgivare
              och att det tänks innovationstankar redan när den första artikeln
              publiceras. Akademi, forskning vid universitet, bygger på öppenhet,
              medan utvecklandet av en idé oftast bygger på slutenhet och att
              det ska vara hemligt. Där finns en konfliktpunkt.
            </seg>
          </u>
          <u xml:id="i-164cb492d7ebbb43-675" prev="i-164cb492d7ebbb43-674" who="Q4942378">
            <seg>
              Det är klart att det behövs satsningar också på vardagsuppfinningarna,
              men oftast av en annan karaktär. Jag vill inte polarisera dessa
              grupper och ställa dem mot varandra. Jag vill snarare säga att
              det behövs mer resurser. Det handlar inte alltid om pengar utan
              också om kunskap.
            </seg>
          </u>
          <note type="speaker">
            Anf. 202 BÖRJE VESTLUND (S) replik:
          </note>
          <u xml:id="i-164cb492d7ebbb43-676" next="i-164cb492d7ebbb43-677" who="Q512590">
            <seg>
              Fru talman! Jag får avstå från den andra frågan, men jag vill
              ändå kommentera det senaste.
            </seg>
          </u>
          <u xml:id="i-164cb492d7ebbb43-677" prev="i-164cb492d7ebbb43-676" who="Q512590">
            <seg>
              Jag tycker inte heller att man ska ställa de två grupperna mot
              varandra. Min fråga var egentligen: Vad har Margareta Cederfelt
              för idéer? Jag kan alltså vara överens med henne om att man inte
              ska ställa grupperna mot varandra. Däremot har den grupp som avser
              forskare lyfts fram på ett ganska tydligt sätt den senaste tiden.
              Men vad ska vi göra åt uppfinnargruppen? Det är en viktig grupp.
            </seg>
          </u>
          <note type="speaker">
            Anf. 203 MARGARETA CEDERFELT (M) replik:
          </note>
          <u xml:id="i-164cb492d7ebbb43-678" next="i-164cb492d7ebbb43-679" who="Q4942378">
            <seg>
              Fru talman! Det gläder mig att också Börje Vestlund ser likheterna
              när det gäller uppfinnare och möjligheterna att utveckla idéer.
            </seg>
          </u>
          <u xml:id="i-164cb492d7ebbb43-679" prev="i-164cb492d7ebbb43-678" who="Q4942378">
            <seg>
              Först och främst vill jag säga att det redan i dag finns en lagstiftning
              arbetstagares rätt till sin uppfinning. Jag tror att den kan utvecklas
              ytterligare. Jag tror att medvetenheten om denna lagstiftning
              kan implementeras ytterligare inom den offentliga sektorn, inom
              skolans värld, inom hälso- och sjukvårdens värld, inom barnomsorgen
              och inom socialtjänsten.
            </seg>
          </u>
          <note type="speaker">
            Anf. 204 ÅSA ROMSON (MP):
          </note>
          <u xml:id="i-164cb492d7ebbb43-680" next="i-164cb492d7ebbb43-691" who="Q271230">
            <seg>
              Fru talman! Jag vill tala om de svenska företagens verksamhet
              i utlandet och behovet av att medverka till att brott mot mänskliga
              rättigheter och acceptabla miljönormer kan beivras och ställas
              till ansvar för på ett bättre sätt än vad som görs i dag. Det
              är en fråga som jag vet att Miljöpartiet har talat om ett flertal
              gånger i den här församlingen, men det här är första gången som
              jag har möjligheten att göra det.
            </seg>
          </u>
          <u xml:id="i-164cb492d7ebbb43-681" prev="i-164cb492d7ebbb43-680" who="Q271230">
            <seg>
              Anledningen till att man behöver ett bättre ansvarsutkrävande
              från företag när det gäller brott mot mänskliga rättigheter och
              acceptabla miljöförfaranden är naturligtvis att få en bättre värld
              och att skydda människor och miljö. Men, fru talman, jag skulle
              också vilja påpeka att det är viktigt för att forma ett näringsliv
              där det inte ska löna sig för företag att gömma smutsig tillverkning
              i områden med en svag politisk styrning eller profitera på laglöshet
              i krigsområden och vid andra tillfällen. Det gör att de sjysta
              företagen får en otjänst i sin konkurrens och det gör att sjysta
              företagare misskrediteras.
            </seg>
          </u>
          <u xml:id="i-164cb492d7ebbb43-682" prev="i-164cb492d7ebbb43-680" who="Q271230">
            <seg>
              Det är envars ansvar att respektera mänskliga rättigheter. Det
              har sedan lång tid tillbaka i de internationella systemen rubricerats
              som ett gemensamt ansvar för olika aktörer i samhället alla samhällets
              aktörer eller stake holders att ta hänsyn till de naturliga ekosystemen.
              Det är därför en skyldighet för Sverige som stat att göra vad
              som står i vår makt för att de mänskliga rättigheterna ska respekteras
              även av företag som står under svensk jurisdiktion.
            </seg>
          </u>
          <u xml:id="i-164cb492d7ebbb43-683" prev="i-164cb492d7ebbb43-680" who="Q271230">
            <seg>
              Det inbegriper, menar jag, att vi måste se över våra regelverk
              och rutiner för att säkerställa att svenska företag inte begår
              sådana brott utomlands. Jag vet, fru talman, att i en sådan diskussion
              kommer många och talar om att konsumentmakten och den egna drivkraft
              som företagen har i form av CSR-arbete gör att bindande regler
              på området är onödiga. Men jag tycker att man då kopplar ihop
              fel frågor. Det är självklart oerhört viktigt med konsumentmakt.
              Det är också väldigt viktigt att de företag och strukturer som
              finns jobbar frivilligt med att förbättra sitt ansvarsarbete.
              Det är framför allt ett kvalitetsarbete i företagen. Det här är
              viktigt, men det kan aldrig ersätta behovet av ett regelverk och
              regler om ansvarsutkrävande för brott mot mänskliga rättigheter
              och andra övergrepp.
            </seg>
          </u>
          <u xml:id="i-164cb492d7ebbb43-684" prev="i-164cb492d7ebbb43-680" who="Q271230">
            <seg>
              Vi har under flera år sett rapporter om svenska företag eller
              företag med säte i Sverige som ifrågasätts och anklagas. Det kommer
              sådana rapporter då och då. I flera fall har man tämligen rimligt
              kunnat visa att de har medverkats till stora övergrepp i utlandet.
              Trots det har det varit svårt för dem som är offer i situationerna.
              Det handlar om en personlig offersituation för människor som drivs
              på flykt. I fallet med Lundin Oil säkrade företaget tillgångar
              till myndigheter på befolkningens bekostnad. Så framstår det av
              de rapporter som frivilligorganisationer har lämnat.
            </seg>
          </u>
          <u xml:id="i-164cb492d7ebbb43-685" prev="i-164cb492d7ebbb43-680" who="Q271230">
            <seg>
              Trots detta har det inte blivit processer i Sverige för att kräva
              ansvar av företaget. Det är olyckligt, och det är något som Sverige
              som en internationell aktör bör ta på stort allvar. Man bör gemensamt
              bilda sådana regler i de internationella regelverken både på hemmaplan
              och internationellt.
            </seg>
          </u>
          <u xml:id="i-164cb492d7ebbb43-686" prev="i-164cb492d7ebbb43-680" who="Q271230">
            <seg>
              Vi har en situation med en handelsminister som ibland åker ut
              och hjälper svenska företag att etablera sig i utlandet. I dessa
              kontakter verkar det på rapporteringen som att man mest hjälper
              företagen att etablera sig oavsett förhållandena men inte alla
              gånger ger information till företagen om problemen med mänskliga
              rättigheter eller miljöpåverkan i andra länder. Det gäller till
              exempel Assa Abloy som etablerade sig på ockuperat område i Israel.
              De borde även från UD ha fått hjälp med att läsa vad folkrätten
              betyder i dessa sammanhang innan de behöver dra tillbaka etableringen
              på grund av konsumentpåverkan.
            </seg>
          </u>
          <u xml:id="i-164cb492d7ebbb43-687" prev="i-164cb492d7ebbb43-680" who="Q271230">
            <seg>
              Fru talman! Det bedrivs just nu en europeisk kampanj om att EU-länderna
              ska säkerställa att europeiska företag hålls ansvariga för skador
              som de orsakar. Den kallas för Rights for People, Rules for Business.
              Som kampanjens slogan antyder är det i dag en obalans mellan företagen
              och människors rättigheter i de internationella regelverken och
              i implementeringen.
            </seg>
          </u>
          <u xml:id="i-164cb492d7ebbb43-688" prev="i-164cb492d7ebbb43-680" who="Q271230">
            <seg>
              Vi menar att företag också måste ha ett ansvar. När vi ingår
              internationella ekonomiska förbindelser i handels- eller investeringssammanhang
              ser man alltid det handlar även om att förebygga skatteflykt och
              annat naturligt företagen som koncerner, som multinationella spelare
              och aktörer. Men när det gäller mänskliga rättighetsregelverk
              och miljöregelverk tittar de aldrig på koncernnivå, utan då hänvisar
              man alltid till att det var det lilla dotterbolaget som gjorde
              fel och att man inte kan utkräva ansvar från koncernledningen
              eller någon annan.
            </seg>
          </u>
          <u xml:id="i-164cb492d7ebbb43-689" prev="i-164cb492d7ebbb43-680" who="Q271230">
            <seg>
              Fru talman! Det här måste ändras. Vi måste få en regelsättning
              på den internationella nivån som tar hänsyn till hur maktbalansen
              ser ut i världen, i den globaliserade ekonomi som vi har. Företagen
              och koncernerna är ofta multinationella aktörer.
            </seg>
          </u>
          <u xml:id="i-164cb492d7ebbb43-690" prev="i-164cb492d7ebbb43-680" who="Q271230">
            <seg>
              Det finns också strukturer att bygga på, bland annat i FN och
              inte minst genom de frivilliga åtagandena i OECD. Men vi har inte
              utvecklat de här regelverken. Sverige har inte heller varit pådrivande
              i det. Vi anser att det är ett stort problem.
            </seg>
          </u>
          <u xml:id="i-164cb492d7ebbb43-691" prev="i-164cb492d7ebbb43-680" who="Q271230">
            <seg>
              De svenska regelverken för hur offer kan ställa svenska företag
              till ansvar enligt det svenska juridiska systemet måste förenklas.
              Man måste till exempel titta på att man i praktiken ska kunna
              göra en sådan process och utredning som frivilligorganisationerna
              krävde när det gällde Lundin Oil. I ett sådant sammanhang är det
              också rimligt att titta på om man kan ge rättshjälp eller liknande.
            </seg>
          </u>
          <note>
            I detta anförande instämde Tina Ehn (MP).
          </note>
          <note type="speaker">
            Anf. 205 HANS BACKMAN (FP):
          </note>
          <u xml:id="i-164cb492d7ebbb43-692" next="i-164cb492d7ebbb43-700" who="Q5563650">
            <seg>
              Fru talman! Alliansregeringen har under sina första fyra år genomfört
              ett antal förbättringar för företagarna i Sverige. Bland annat
              har den halverade arbetsgivaravgiften för ungdomar och nystartsjobben
              medfört att de växande småföretagen har valt att nyanställa. Så
              mycket som 44 procent av småföretagen med noll till nio anställda
              har anställt under de senaste åren, och 60 procent av de här företagen
              vill växa vidare. Företagsklimatet har förbättrats, men mer finns
              att göra, och vi folkpartister vill göra mer.
            </seg>
          </u>
          <u xml:id="i-164cb492d7ebbb43-693" prev="i-164cb492d7ebbb43-692" who="Q5563650">
            <seg>
              Jag vill ta upp några förslag som jag tycker vore bra för att
              ytterligare förbättra villkoren för företagare.
            </seg>
          </u>
          <u xml:id="i-164cb492d7ebbb43-694" prev="i-164cb492d7ebbb43-692" who="Q5563650">
            <seg>
              Fru talman! Sverige behöver många nya företag, särskilt innovativa
              företag med tillväxtambitioner. För den som ger sig in i en sådan
              verksamhet är riskerna stora, inte bara för den som startar som
              ägare och därmed riskerar sin tid och sitt kapital utan även för
              den som byter en anställning i ett mer stabilt företag mot en
              i ett nystartat. För att lyckas ska man inte bara vara en god
              entreprenör utan också kunna rekrytera rätt.
            </seg>
          </u>
          <u xml:id="i-164cb492d7ebbb43-695" prev="i-164cb492d7ebbb43-692" who="Q5563650">
            <seg>
              För nya och växande kunskapsintensiva företag kan det vara svårt
              att bära höga lönekostnader samtidigt som de personer som lämnar
              sina säkra anställningar för att satsa på att jobba i ett nystartat
              företag kan behöva en kompensation för att man tar en större risk
              med sin anställning. Personaloptioner som ger rätt att i framtiden
              köpa aktier till ett i förväg bestämt pris eller i övrigt på förmånliga
              villkor är ett sätt att attrahera kompetens som är med och delar
              risken, och vinsten när man lyckas. Beskattningen av personaloptioner
              behöver därför sänkas. En sådan reformering är en pusselbit i
              arbetet med att skapa ett mer gynnsamt klimat för ett innovativt
              och kunskapsintensivt entreprenörskap i Sverige. Jag anser att
              en översyn av beskattningen av personaloptioner i fåmansbolag
              bör göras.
            </seg>
          </u>
          <u xml:id="i-164cb492d7ebbb43-696" prev="i-164cb492d7ebbb43-692" who="Q5563650">
            <seg>
              Fru talman! Att kunna låta företaget växa med egna pengar är
              också viktigt. Det är mycket vanligt att en ägare till ett mindre
              företag inte är vare sig intresserad av eller intressant för externa
              ägare, och enbart lånefinansiering är svårt. Det behövs äkta riskkapital.
              Då företaget ger bra resultat vill man kunna spara, fondera, de
              här pengarna i företaget för framtida expansion. Att förbättra
              möjligheten att bygga upp kapital för en kommande expansion vore
              därför en angelägen reform. Jag vill därför att det ska införas
              en generell rätt till fondering inom företaget på upp till 5 miljoner
              kronor utan beskattning.
            </seg>
          </u>
          <u xml:id="i-164cb492d7ebbb43-697" prev="i-164cb492d7ebbb43-692" who="Q5563650">
            <seg>
              Fru talman! Att kombinera förvärvsarbete med ansvar för små barn
              är alltid ett pusslande. En företagare med små barn kan ofta ha
              svårare än många andra att vara hemma med sjuka barn. I dag går
              det att överlåta tillfällig föräldrapenning vid vård av barn till
              någon annan under förutsättning att denna är hemma från sitt eget
              arbete. Den tillfälliga föräldrapenningens syfte är att barnen
              ska kunna vara hemma och sjuka med tillsyn och omsorg utan ett
              alltför stort ekonomiskt avbräck. Det har också redan införts
              en möjlighet att anlita en annan person än föräldrarna under förutsättning
              att denna har ett jobb som hon eller han stannar hemma från.
            </seg>
          </u>
          <u xml:id="i-164cb492d7ebbb43-698" prev="i-164cb492d7ebbb43-692" who="Q5563650">
            <seg>
              Jag tycker att man också skulle kunna anlita en person som har
              till jobb att ta hand om sjuka barn. Tidigare hade ofta kommunerna
              den här typen av service. Den försvann med den tillfälliga föräldrapenningen.
              I dag växer en tjänstebransch redan med hjälp av skattereduktionen
              för hushållsnära tjänster, så kallade hustjänster. Samma person
              eller företag som man anlitar för barntillsyn någon eftermiddag
              eller kväll skulle även kunna anlitas när vattkopporna slår till.
              Det borde därför bli möjligt att överlåta föräldrapenningen även
              till den som utför tjänster inom hushållstjänstsystemet.
            </seg>
          </u>
          <u xml:id="i-164cb492d7ebbb43-699" prev="i-164cb492d7ebbb43-692" who="Q5563650">
            <seg>
              Samtidigt skulle ytterligare en möjlighet till tjänsteutbud skapas
              för de företag som erbjuder hushållsnära tjänster. En sådan möjlighet
              skulle skapa ytterligare en ventil i pusslet att få ihop tillvaron
              som förälder och företagare. Förslaget skulle vara till särskilt
              stor nytta för ensamstående föräldrar. Dagens system med möjlighet
              till överlåtelse ger ingen garanti för att det är en person som
              är lämplig och känd för barnet, men man litar på föräldrarnas
              omdöme. Man måste på samma sätt kunna förutsätta att föräldrar
              är ansvarsfulla och bara skulle utnyttja en utvidgad möjlighet
              på samma sätt, det vill säga på ett sätt som är tryggt och bra
              för barnen.
            </seg>
          </u>
          <u xml:id="i-164cb492d7ebbb43-700" prev="i-164cb492d7ebbb43-692" who="Q5563650">
            <seg>
              Jag vill att det ska skapas en möjlighet för företagare att använda
              tillfällig föräldrapenning för betalning av hustjänster vid vård
              av sjukt barn. Jag är övertygad om att en sådan möjlighet skulle
              skapa större flexibilitet. Den borde därför på sikt gälla alla
              föräldrar, men i ett första steg kan det vara lämpligt att införa
              den för egenföretagare.
            </seg>
          </u>
          <note>
            I detta anförande instämde Maria Lundqvist-Brömster (FP).
          </note>
          <note type="speaker">
            Anf. 206 ERIK A ERIKSSON (C):
          </note>
          <u xml:id="i-164cb492d7ebbb43-701" next="i-164cb492d7ebbb43-715" who="Q5388443">
            <seg>
              Fru talman! År 1846 föddes Lars Magnus Ericsson i Nordtomta,
              Värmskog, Vegerbol. Han blev faderlös vid elva års ålder. Det
              var en mycket tuff utmaning i det fattiga bondehemmet i Värmskog.
              De levde under knappa förhållanden. Lars Magnus var en kreativ
              gosse. Han var entreprenör och uppfinnare och mycket modig. Han
              fick stipendium och åkte utomlands. Han fick intryck och utlopp
              för sin entreprenörsanda. Han blev sedermera en av de mer förmögna
              i Sverige. Namnet Ericsson finns kvar i telefonbolaget än i dag.
              Detta är en fantastisk framgångssaga.
            </seg>
          </u>
          <u xml:id="i-164cb492d7ebbb43-702" prev="i-164cb492d7ebbb43-701" who="Q5388443">
            <seg>
              Det ska vara enkelt, roligt och lönsamt att driva företag i Sverige.
              Därför behöver Sverige ha ett företagsklimat i världsklass. Sverige
              behöver fler företagare, fler hjältar, som vågar starta eget eller
              satsa för att företaget ska växa. Vi behöver detta för att vi
              ska kunna behålla ett högt välstånd och bekämpa arbetslösheten.
              Den ekonomiska krisen har präglat Sverige och hela världen de
              senaste åren, men i Sverige står vi väl rustade. Det visar flera
              undersökningar, och det är positivt. Det är glädjande att vi äntligen
              ser tecken på en vändning i ekonomin. Allt fler småföretagare
              har nu lönsamhet i sikte och vågar tro och satsa på framtiden,
              investera och nyanställa.
            </seg>
          </u>
          <u xml:id="i-164cb492d7ebbb43-703" prev="i-164cb492d7ebbb43-701" who="Q5388443">
            <seg>
              Småföretagen är görviktiga. De utgör en tillväxtmotor som kommer
              att stå för en stor del av den kommande sysselsättningstillväxten.
              Under de här krisåren som vi ofta pratar om och det är inte länge
              sedan anställde mikroföretagen 5 876 personer. Detta skedde alltså
              under krisen. Det var nästan en tredjedel av den sysselsättningstillväxt
              som pågick då.
            </seg>
          </u>
          <u xml:id="i-164cb492d7ebbb43-704" prev="i-164cb492d7ebbb43-701" who="Q5388443">
            <seg>
              Alliansregeringen, där Centerpartiet ingår, har som övergripande
              mål fler jobb och minskat utanförskap. Vi har en jobbpolitik på
              tre ben. Det första är att det ska vara mer lönsamt att jobba,
              det andra är att det ska vara billigare och enklare att anställa
              och det tredje är att det ska vara enklare, roligare och lönsammare
              att driva företag. Under mandatperioden har vi gjort 172 insatser
              som främjar jobb och företagande. Det är cirka en åtgärd per vecka.
              Rabblandet av alla dessa siffror betyder ingenting om det inte
              finns företagare som också ser skillnaden.
            </seg>
          </u>
          <u xml:id="i-164cb492d7ebbb43-705" prev="i-164cb492d7ebbb43-701" who="Q5388443">
            <seg>
              Det ska vara lönsamt att arbeta. En undersköterska har under
              de senaste fyra åren fått ca 1 500 kronor mer i plånboken varje
              månad. Det innebär att sjuksköterskan har ca 18 000 kronor mer
              att röra sig med pengar som kan användas till bättre boende eller
              sparas för att investeras, exempelvis i ett eget företag; det
              är pengar som sjuksköterskan själv kan bestämma över. Detta är
              positivt.
            </seg>
          </u>
          <u xml:id="i-164cb492d7ebbb43-706" prev="i-164cb492d7ebbb43-701" who="Q5388443">
            <seg>
              I jobbskatteavdragen omfattas givetvis även inkomst av näringsverksamhet.
              Att människor har mer pengar att röra sig med leder också till
              en ökad konsumtion, något som gynnar företagande. Bortemot 80
              000 jobb räknar man med ska ha skapats tack vare jobbskatteavdraget.
              Detta är bra.
            </seg>
          </u>
          <u xml:id="i-164cb492d7ebbb43-707" prev="i-164cb492d7ebbb43-701" who="Q5388443">
            <seg>
              Men det behöver bli enklare och billigare att anställa. Hittills
              har arbetsgivaravgiften sänkts med 1 procent. Ytterligare sänkning
              kommer när egenavgifter sänks med 5 procent liksom ytterligare
              en sänkning på 0,74 procent, vilket är en anpassning till trygghetssystemet.
              Vi anpassar och ser till att företagare får ett mer likvärdigt
              trygghetssystem jämfört med vad anställda har.
            </seg>
          </u>
          <u xml:id="i-164cb492d7ebbb43-708" prev="i-164cb492d7ebbb43-701" who="Q5388443">
            <seg>
              De sociala trygghetssystemen har byggts upp under lång tid i
              Sverige, och de utgår ifrån att man är anställd, och då gärna
              i ett stort företag. Vi i Centerpartiet och alliansregeringen
              menar att det ser olika ut. Vi vill främja småföretagandet. Det
              är görviktigt för Sveriges utveckling med tanke på att vi har
              så pass många som är arbetslösa och står utanför den välfärd vi
              pratar väl om och vill behålla.
            </seg>
          </u>
          <u xml:id="i-164cb492d7ebbb43-709" prev="i-164cb492d7ebbb43-701" who="Q5388443">
            <seg>
              Vi menar att ROT-avdraget är bra, och vi menar också att RUT-avdraget
              är bra. Det har gett många kvinnor arbete när de har gått från
              svarta arbeten till vita arbeten. Vi menar att det inte är någon
              skillnad på att rolla en vägg, att svabba ett golv, att göra fint,
              att förbättra och att göra att det finns mer tid för att få livspusslet
              att gå ihop. Detta är positivt.
            </seg>
          </u>
          <u xml:id="i-164cb492d7ebbb43-710" prev="i-164cb492d7ebbb43-701" who="Q5388443">
            <seg>
              Vi som politiker menar att det är positivt att människor startar
              företag och orkar driva dem. Vi behöver fler företag. Vi behöver
              fler arbetstillfällen i Sverige, inte färre. Människor måste också
              få möjlighet att tjäna pengar. Det måste vi ändra på i Sverige:
              synen på jantelagen och synen på att det skulle vara fult att
              tjäna pengar genom hårt arbete. Vi har många som bidrar, men vi
              behöver ha fler.
            </seg>
          </u>
          <u xml:id="i-164cb492d7ebbb43-711" prev="i-164cb492d7ebbb43-701" who="Q5388443">
            <seg>
              Till det behövs det, anser vi i Centerpartiet, sänkta kostnader
              för att anställa. Vi vill ha sänkta arbetsgivaravgifter och egenavgifter.
              Vi vill fortsätta den sänkning som alliansregeringen har påbörjat.
              Det är viktigt för att Sverige ska kunna få fler arbetstillfällen
              och för att vi ska kunna fortsätta vara stolta över den framgångssaga
              som vi har varit stolta över.
            </seg>
          </u>
          <u xml:id="i-164cb492d7ebbb43-712" prev="i-164cb492d7ebbb43-701" who="Q5388443">
            <seg>
              Jag nämnde L M Ericsson, Lars Magnus Ericsson. Jag önskar att
              vi om tio år kan prata om andra som har lyckats, och då inte i
              första hand män det är mest män som vi ser i historien som har
              lyckats och byggt upp större företag. Jag önskar att även kvinnor
              kommer att göra det, och jag tror att det är kvinnornas tid som
              kommer nu. Den satsning på kvinnliga företagsambassadörer som
              har gjorts nu har varit mycket positiv.
            </seg>
          </u>
          <u xml:id="i-164cb492d7ebbb43-713" prev="i-164cb492d7ebbb43-701" who="Q5388443">
            <seg>
              Det behövs alltså modernare turordningsregler. Här måste vi bli
              mer flexibla. Det handlar inte om att ta bort skydd för människor,
              utan det handlar om att vara mer flexibel. Vi menar att mindre
              företag måste kunna ha den flexibiliteten, annars riskerar vi
              att fler jobb och idéer flyttar utomlands.
            </seg>
          </u>
          <u xml:id="i-164cb492d7ebbb43-714" prev="i-164cb492d7ebbb43-701" who="Q5388443">
            <seg>
              Min företrädare i näringsutskottet, Jan Andersson, sade att det
              finns en väldigt stor skillnad när det gäller att veta vad man
              pratar om. Skillnaden är om du får lön den 25 eller om du i slutet
              av månaden ska vara den som betalar ut lön, arbetsgivaravgifter,
              skatter och egenavgifter. Det är en mycket stor skillnad.
            </seg>
          </u>
          <u xml:id="i-164cb492d7ebbb43-715" prev="i-164cb492d7ebbb43-701" who="Q5388443">
            <seg>
              Jag önskar att det var fler i politiken som hade erfarenhet från
              företagande. Vi kommer att bli fler. Vi är några stycken, och
              jag önskar att det blir fler som förstår de här skillnaderna och
              de utmaningar som vi står inför.
            </seg>
          </u>
          <note>
            I detta anförande instämde Anders Flanking (C).
          </note>
          <note type="speaker">
            Anf. 207 BÖRJE VESTLUND (S) replik:
          </note>
          <u xml:id="i-164cb492d7ebbb43-716" next="i-164cb492d7ebbb43-717" who="Q512590">
            <seg>
              Fru talman! Det är väl bra att man pratar fler företag. Vi hörde
              också Hans Backman prata om fler företag. Det var bra med fler
              företag. Men mitt bekymmer, det som jag gjorde mig till tolk för
              i mitt anförande, är att det är för få företag som växer, för
              få små företag som blir medelstora företag och för få medelstora
              företag som blir stora företag. Det saknar jag. Vad är det man
              vill där från Centerpartiets sida? Hur vill man se till att företag
              växer och blir stora?
            </seg>
          </u>
          <u xml:id="i-164cb492d7ebbb43-717" prev="i-164cb492d7ebbb43-716" who="Q512590">
            <seg>
              Lars Magnus Ericsson startade ju med ett pyttelitet företag som
              sedan blev ett medelstort företag som sedan blev ett stort företag
              som sedan blev en världskoncern. Men i Sverige ser vi inga nya
              världskoncerner som står och knackar på dörren och vill ut i världen
              precis. Tvärtom är det så att väldigt många små företag förblir
              små företag väldigt länge.
            </seg>
          </u>
          <note type="speaker">
            Anf. 208 ERIK A ERIKSSON (C) replik:
          </note>
          <u xml:id="i-164cb492d7ebbb43-718" next="i-164cb492d7ebbb43-720" who="Q5388443">
            <seg>
              Fru talman! Det är väl det som har varit problemet sedan Lars
              Magnus Ericsson gick bort, kan man säga. Fram till i dag har vi
              väl haft en väldigt trist struktur där man egentligen har gynnat
              större företag och trott att det var lösningen på allt. Under
              lång tid har man nog trott för mycket på de stora enheterna.
            </seg>
          </u>
          <u xml:id="i-164cb492d7ebbb43-719" prev="i-164cb492d7ebbb43-718" who="Q5388443">
            <seg>
              Vi har tagit bort förmögenhetsskatten, som har varit en hämsko
              för bland annat att lämna över företag vid generationsväxling.
              Vi har också tagit bort andra särskatter som har missgynnat svenska
              företag jämfört med företagsutveckling i andra länder.
            </seg>
          </u>
          <u xml:id="i-164cb492d7ebbb43-720" prev="i-164cb492d7ebbb43-718" who="Q5388443">
            <seg>
              Sänkta särskatter har faktiskt en stor påverkan för att företag
              ska kunna växa och bli större, men även den delen som handlar
              om kompetensförsörjning för företagare när det gäller att våga
              anställa. Det har varit en lite för stor tröskel, minst sagt,
              när det gäller att våga anställa personer som har varit viktiga
              för företag. I stället har man hyrt in personal eller i sämsta
              fall inte utvecklat sitt företag.
            </seg>
          </u>
          <note type="speaker">
            Anf. 209 BÖRJE VESTLUND (S) replik:
          </note>
          <u xml:id="i-164cb492d7ebbb43-721" next="i-164cb492d7ebbb43-722" who="Q512590">
            <seg>
              Fru talman! Nu blandar Erik A Eriksson ihop begreppen. Det var
              arvs- och gåvoskatten som påverkade generationsskiftena negativt
              det hade ingenting med förmögenhetsskatten att göra. För övrigt
              kan det kanske vara intressant att få en debatt om hur mycket
              förmögenhetsskatten har inneburit för investeringar i företag.
            </seg>
          </u>
          <u xml:id="i-164cb492d7ebbb43-722" prev="i-164cb492d7ebbb43-721" who="Q512590">
            <seg>
              Fortfarande får man inte riktigt svaret. Vad är det vi ska göra
              gemensamt? Det är bra med små företag, och det är bra med nya
              företag, men vi måste också få företagen att växa.
            </seg>
          </u>
          <note type="speaker">
            Anf. 210 ERIK A ERIKSSON (C) replik:
          </note>
          <u xml:id="i-164cb492d7ebbb43-723" next="i-164cb492d7ebbb43-724" who="Q5388443">
            <seg>
              Fru talman! Jag tror det jag sade förut: Det behövs fler politiker
              som har bakgrund i företagande. Ett bra exempel här är att Vestlund
              uttrycker sig som han gör och tillrättavisar mig. Då menar jag
              att man kanske inte har den erfarenheten så att man vet vad de
              olika saker som har varit hämskor för företagande har inneburit.
            </seg>
          </u>
          <u xml:id="i-164cb492d7ebbb43-724" prev="i-164cb492d7ebbb43-723" who="Q5388443">
            <seg>
              För att svara på din första fråga vill jag säga att sänkta särskatter
              är viktigt för företagande i Sverige. Det är jätteviktigt. Det
              gäller att sänka rätt skatter, och där tycker jag att vi har gjort
              en bra början. Men jag menar, som jag sade i mitt anförande, att
              vi behöver sänka arbetsgivaravgiften och egenavgifterna mer.
            </seg>
          </u>
          <note type="speaker">
            Anf. 211 LARS JOHANSSON (S) replik:
          </note>
          <u xml:id="i-164cb492d7ebbb43-725" next="i-164cb492d7ebbb43-727" who="Q3373277">
            <seg>
              Fru talman! Det var intressant att höra Erik A Erikssons påstående
              om att det har blivit så mycket bättre under de gångna fyra åren.
              Jag kan bara konstatera att antalet sysselsatta ju inte har ökat
              i den utsträckning man kunde ha hoppats, utan arbetslösheten är
              högre nu än den var för fyra år sedan. Regeringens prognos är
              ju också att den kommer att ligga på en väldigt hög nivå under
              de kommande fyra åren.
            </seg>
          </u>
          <u xml:id="i-164cb492d7ebbb43-726" prev="i-164cb492d7ebbb43-725" who="Q3373277">
            <seg>
              Då är frågan: Vad är det för politik som Centerpartiet vill bedriva
              som gör att vi får ned arbetslösheten och får fler människor anställda
              i företagen? Hittills har ju inte den politik som ni företräder
              lyckats.
            </seg>
          </u>
          <u xml:id="i-164cb492d7ebbb43-727" prev="i-164cb492d7ebbb43-725" who="Q3373277">
            <seg>
              Jag menar: Under hela fordonskrisens tid tappade vi 30 000 industrijobb
              i Västsverige. Företag små företag och underleverantörer pratade
              väldigt mycket om att man ville ha ett stöd för att kunna komma
              vidare i stället för att gå i konkurs. De stödpaket som vi faktiskt
              fattade beslut om här i riksdagen verkställdes inte av regeringen.
            </seg>
          </u>
          <note type="speaker">
            Anf. 212 ERIK A ERIKSSON (C) replik:
          </note>
          <u xml:id="i-164cb492d7ebbb43-728" next="i-164cb492d7ebbb43-731" who="Q5388443">
            <seg>
              Fru talman! Låt mig börja med det sista. Stöd och hjälp till
              fordonsindustrin fanns från första dagen. Jag vet inte vad man
              skulle ha gjort annorlunda. Vi tog oss igenom krisen tack vare
              en handlingskraftig näringsminister, Maud Olofsson, och en klok
              regering som hade hållit i statsfinanserna, vilket gjorde att
              det fanns ett utrymme. Jag är glad att det fanns. Jag är själv
              från Västsverige och kände av varslen tydligt i min hemkommun.
            </seg>
          </u>
          <u xml:id="i-164cb492d7ebbb43-729" prev="i-164cb492d7ebbb43-728" who="Q5388443">
            <seg>
              Bara inom det vi kallar för RUT-avdraget har de företag som startat
              gett ca 7 000 arbetstillfällen.
            </seg>
          </u>
          <u xml:id="i-164cb492d7ebbb43-730" prev="i-164cb492d7ebbb43-728" who="Q5388443">
            <seg>
              Vi i den här kammaren ska inte i alltför stor utsträckning peka
              ut vilka branscher som ska expandera och inte, tycker jag. Men
              vi ska se till att underlätta för de branscher där vi ser att
              det finns en potential. Det är rimligt. Därmed vill jag inte peka
              ut vilka branscher det gäller.
            </seg>
          </u>
          <u xml:id="i-164cb492d7ebbb43-731" prev="i-164cb492d7ebbb43-728" who="Q5388443">
            <seg>
              Att krisen slog benhårt råder det ingen tvekan om, särskilt i
              ett så pass exportberoende land som Sverige är och ett mycket
              exportberoende län, som Värmland är. Jag kan inte se vad det skulle
              ha varit som vi skulle ha gjort annorlunda. Det kanske Socialdemokraterna
              har svar på.
            </seg>
          </u>
          <note type="speaker">
            Anf. 213 LARS JOHANSSON (S) replik:
          </note>
          <u xml:id="i-164cb492d7ebbb43-732" next="i-164cb492d7ebbb43-733" who="Q3373277">
            <seg>
              Fru talman! Det intressanta är ju att till exempel Tyskland hade
              en annan politik, vilket gjorde att de också hade en kraftigare
              tillväxt och kom igenom krisen inom fordonsindustrin betydligt
              bättre.
            </seg>
          </u>
          <u xml:id="i-164cb492d7ebbb43-733" prev="i-164cb492d7ebbb43-732" who="Q3373277">
            <seg>
              Problemet är ju att när Sverige för en annan politik kanske vi
              tappar den här näringen på lång sikt så att den går över till
              andra länder. Då tappar vi en sådan näring. Vi kan inte bara leva
              på RUT-avdrag. Vi måste faktiskt ha andra inkomster i samhället
              också för att kunna ha dessa subventioner i form av RUT-avdrag,
              ROT-avdrag och liknande. Vi måste ju ha intäkter också.
            </seg>
          </u>
          <note type="speaker">
            Anf. 214 ERIK A ERIKSSON (C) replik:
          </note>
          <u xml:id="i-164cb492d7ebbb43-734" next="i-164cb492d7ebbb43-736" who="Q5388443">
            <seg>
              Fru talman! Nu fastnar Socialdemokraterna i de här stora strukturerna.
              Man tänker storskaligt, och det tror jag är ett feltänk.
            </seg>
          </u>
          <u xml:id="i-164cb492d7ebbb43-735" prev="i-164cb492d7ebbb43-734" who="Q5388443">
            <seg>
              Att bilindustrin går bättre i Tyskland nu ja, det må så vara.
              Men vi ser att vi har en turismnäring med ca 160 000 anställda
              som omsätter över 90 miljarder. Jag tror att vi kan se många nya
              arbetstillfällen som kommer inom tjänstesektorn.
            </seg>
          </u>
          <u xml:id="i-164cb492d7ebbb43-736" prev="i-164cb492d7ebbb43-734" who="Q5388443">
            <seg>
              Basindustrin är viktig och förblir viktig. Därför var den energiuppgörelse
              som gjordes här i riksdagen väldigt viktig också för att bibehålla
              den i Sverige. Det var en del i satsningen.
            </seg>
          </u>
          <note type="speaker">
            Anf. 215 ÅSA ROMSON (MP) replik:
          </note>
          <u xml:id="i-164cb492d7ebbb43-737" next="i-164cb492d7ebbb43-738" who="Q271230">
            <seg>
              Fru talman! Jag lyssnade med intresse på Erik A Erikssons anförande
              om småföretagande och företagsamhet. Jag tror att det finns många
              här inne som delar hans vurm för det. Däremot är det alltid svårare
              att veta vad vi ska göra. Jag har några konkreta frågor eftersom
              Erik pekade på de svårigheter som finns när det gäller att anställa
              men också när det gäller vilka styrmedel staten har.
            </seg>
          </u>
          <u xml:id="i-164cb492d7ebbb43-738" prev="i-164cb492d7ebbb43-737" who="Q271230">
            <seg>
              När kommer vi att se förslag om sänkta arbetsgivaravgifter för
              småföretagare från den här regeringen? När tänker man växla från
              de stora politiskt styrda insatserna i mycket specifika tjänstesektorer
              till mer generella lättnader, till exempel momslättnader i tjänstesektorn?
              Är det rimligt att staten subventionerar egnahemsägare i dag att
              byta sina kök vart femte år samtidigt som vi saknar resurser att
              ge stöd till investeringar i mer energismarta lösningar bland
              annat i hela villasektorn i Sverige?
            </seg>
          </u>
          <note type="speaker">
            Anf. 216 ERIK A ERIKSSON (C) replik:
          </note>
          <u xml:id="i-164cb492d7ebbb43-739" next="i-164cb492d7ebbb43-741" who="Q5388443">
            <seg>
              Fru talman! Vad gäller det sista om energismarta lösningar kan
              jag säga att det finns ett utrymme redan i dag att växla om till
              att göra hus och boenden mer energismarta, men det är ett annat
              utskotts område.
            </seg>
          </u>
          <u xml:id="i-164cb492d7ebbb43-740" prev="i-164cb492d7ebbb43-739" who="Q5388443">
            <seg>
              Det som egentligen är viktigt är att sänkningar redan har skett,
              och det skedde under krisåren. Man sänkte arbetsgivaravgifter
              och egenavgifter. Jag menar att man måste gå längre, och det nämnde
              jag i mitt anförande. Vi är exportberoende, och vi vill få fram
              nya företag och nya innovationer. Det ska inte vara fel att tjäna
              pengar på sitt företagande och kunna återinvestera och anställa
              fler.
            </seg>
          </u>
          <u xml:id="i-164cb492d7ebbb43-741" prev="i-164cb492d7ebbb43-739" who="Q5388443">
            <seg>
              Låt mig säga angående tjänstesektorn och RUT-avdraget att det
              är en skattesänkning, det är inte en subvention. När vi ser att
              vi kan sänka skatter så pass mycket inom den här sektorn kan vi
              göra det i fler sektorer. Jag antar att du med frågan tangerar
              att vi kanske kan göra det mer generellt. Du får gärna återkomma
              till det, och det är jag inte negativ till.
            </seg>
          </u>
          <note type="speaker">
            Anf. 217 ÅSA ROMSON (MP) replik:
          </note>
          <u xml:id="i-164cb492d7ebbb43-742" who="Q271230">
            <seg>
              Fru talman! Det är bra att du inte är negativ till mer generella
              subventioner eller stödformer, om vi ska kalla det för det skattelättnad
              är ju en typ av stödform. När man så specifikt lägger så mycket
              pengar som regeringen gör på de här stödformerna vore det bra
              om vi här i riksdagen kunde få en mer generell syn på sektorer
              som vi önskar ska kunna generera mer arbete. Där fanns det en
              diskussion i valrörelsen. Det hördes förslag om momslättnader,
              men vi har ännu inte sett några sådana. Det var det jag önskade
              få ett svar på.
            </seg>
          </u>
          <note type="speaker">
            Anf. 218 ERIK A ERIKSSON (C) replik:
          </note>
          <u xml:id="i-164cb492d7ebbb43-743" who="Q5388443">
            <seg>
              Fru talman! Här har vi olika syn på om vi ska kalla det för lättnader
              eller subventioner. Jag menar att vi ska vara mycket aktsamma
              med medborgarnas skattemedel. Det är inte ett självändamål att
              bibehålla ett sådant skattetryck som vi har haft de senaste 30
              åren. Snarare måste vi tvärtom kunna sänka skatter. Det har vi
              kunnat göra, och vi har sett att utrymmet finns. Inte minst har
              jobbskatteavdraget gett möjlighet för människor att satsa på till
              exempel eget företag eller att betala tillbaka till CSN, vilket
              också är en positiv sak.
            </seg>
          </u>
          <note type="speaker">
            Anf. 219 KENT PERSSON (V):
          </note>
          <u xml:id="i-164cb492d7ebbb43-744" next="i-164cb492d7ebbb43-756" who="Q6043221">
            <seg>
              Fru talman! Det känns bra att vara tillbaka, framför allt att
              vara i det utskott som jag trivs allra bäst i, näringsutskottet.
            </seg>
          </u>
          <u xml:id="i-164cb492d7ebbb43-745" prev="i-164cb492d7ebbb43-744" who="Q6043221">
            <seg>
              Vi kan konstatera att Sverige så sakta reser sig ur den senaste
              finansiella krisen. Exporten skjuter fart, och företagen nyanställer
              om än från en mycket låg nivå. Men bakom hörnet finns faror, redan
              nästa år befaras exporten att falla igen. Att exporten betyder
              mycket för svensk ekonomi är uppenbart. Den utgör i dag drygt
              50 procent av bruttonationalprodukten. Det är framför allt basindustrin
              som har sitt ursprung i våra naturresurser som malm, skog och
              vattenkraft, som fortfarande utgör motorn i svensk export. Den
              sysselsätter direkt och indirekt hundratusentals människor och
              dominerar Sveriges nettoexportinkomster.
            </seg>
          </u>
          <u xml:id="i-164cb492d7ebbb43-746" prev="i-164cb492d7ebbb43-744" who="Q6043221">
            <seg>
              Men, fru talman, det finns anledning att känna oro inför framtiden,
              både i närtid och i framtid.
            </seg>
          </u>
          <u xml:id="i-164cb492d7ebbb43-747" prev="i-164cb492d7ebbb43-744" who="Q6043221">
            <seg>
              För det första har Sverige tappat exportandelar mot sina konkurrentländer.
            </seg>
          </u>
          <u xml:id="i-164cb492d7ebbb43-748" prev="i-164cb492d7ebbb43-744" who="Q6043221">
            <seg>
              Det andra är att produktiviteten i svenska företag har fallit
              nästan oavbrutet sedan 2006 till början av 2009. Att produktiviteten
              ökar nu är givetvis bra, men det är från en väldigt låg nivå.
            </seg>
          </u>
          <u xml:id="i-164cb492d7ebbb43-749" prev="i-164cb492d7ebbb43-744" who="Q6043221">
            <seg>
              För det tredje är läget i USA och situationen i delar av Europa
              oroväckande, som också kan få konsekvenser för svensk ekonomi
              och framför allt för exportföretag.
            </seg>
          </u>
          <u xml:id="i-164cb492d7ebbb43-750" prev="i-164cb492d7ebbb43-744" who="Q6043221">
            <seg>
              För det fjärde är vi väldigt dåliga på att omsätta forskningsresultat
              i nya innovativa företag i Sverige. Vi satsar oerhört mycket på
              forskning, vi är ledande inom OECD, men vi är förfärligt dåliga
              på att ta vara på all den kunskap som finns.
            </seg>
          </u>
          <u xml:id="i-164cb492d7ebbb43-751" prev="i-164cb492d7ebbb43-744" who="Q6043221">
            <seg>
              I den här världen ska vi försöka orientera oss. Sverige är en
              liten aktör som historiskt har haft relativt lätt att anpassa
              sig till nya förhållanden. Det förhållandet bygger till stor del
              på att det har funnits en samsyn mellan arbetsmarknadens parter
              om vikten av att produktivitetsökning bör ske genom teknisk utveckling
              och inte genom låga löner och att strukturomvandling har mötts
              med arbetsmarknadsinsatser och en trygg och bra omställningsförsäkring.
            </seg>
          </u>
          <u xml:id="i-164cb492d7ebbb43-752" prev="i-164cb492d7ebbb43-744" who="Q6043221">
            <seg>
              Sveriges framtid liksom sysselsättning är beroende av att industri-
              och tjänsteproduktion hela tiden förnyas. Vi kan inte stillasittande
              vänta på marknadens lösningar, utan här krävs ett medvetet agerande
              från regeringens sida, en strategi. Det gäller såväl infrastruktursatsningar
              som utbildning och hårdare kontroll över finansmarknader som statligt
              riskkapital för nya innovativa tjänster och varor. Här brister
              regeringens politik betänkligt.
            </seg>
          </u>
          <u xml:id="i-164cb492d7ebbb43-753" prev="i-164cb492d7ebbb43-744" who="Q6043221">
            <seg>
              Men det räcker inte med att utveckla och specialisera basindustrin.
              Svenskt näringsliv behöver också utveckla nya tillväxtbranscher,
              diversifiera näringslivet såsom den kunskapsintensiva industrin
              inom elektronik, datateknik, bioteknik och miljöteknik i vidare
              bemärkelse. Det är just tillgången på riskkapital som är avgörande
              för hur vi ska klara att möta framtiden och skapa de nya företagen
              som leder till ny sysselsättning och nya exportinkomster.
            </seg>
          </u>
          <u xml:id="i-164cb492d7ebbb43-754" prev="i-164cb492d7ebbb43-744" who="Q6043221">
            <seg>
              Här finns det idéer. Vi har från Vänsterpartiet, Socialdemokraterna
              och Miljöpartiet lyft fram idén om en statlig riskkapitalinsats
              som på ett avgörande sätt skulle kunna stärka våra möjligheter
              att utveckla nya företag som leder till nya sysselsättningar.
              Det här är inte taget ur luften, utan det är väl dokumenterat
              att det just är bristen på riskkapital som har gjort att vi halkar
              efter, att vi inte är med på konkurrens på lika villkor med till
              exempel Kina, Indien och Brasilien där det i dag växer så det
              knakar och där staten och regeringar medvetet har gått in och
              satsat på forskning och innovationspolitik.
            </seg>
          </u>
          <u xml:id="i-164cb492d7ebbb43-755" prev="i-164cb492d7ebbb43-744" who="Q6043221">
            <seg>
              Regeringen har berömt sig själv för att satsa mycket på forskning.
              Det är sant att man gjort det, men det är en ytterst liten del
              som satsas på innovationer. I den forskningsproposition som lades
              fram 2008 var det 0,6 procent som satsades på innovationer, och
              det är alldeles på tok för lite.
            </seg>
          </u>
          <u xml:id="i-164cb492d7ebbb43-756" prev="i-164cb492d7ebbb43-744" who="Q6043221">
            <seg>
              Jag lyfter upp det här därför att det är här vi har möjlighet
              att skapa nya verksamheter, ny industriell utveckling i Sverige
              och nya tjänster och varor som gör det möjligt för oss att klara
              oss i den allt hårdare konkurrensen. Innovationer och ekonomisk
              tillväxt är två sidor av samma mynt. Den ekonomiska tillväxten
              kommer nämligen när innovationer används för lönsam produktion
              av varor och tjänster. Det är inget nytt. Jag skulle kunna uttrycka
              det på det sätt som Vinnova har sagt vid något tillfälle, fritt
              citerat: Det vi i dag i Sverige lever på att sälja till omvärlden
              har i morgon någon annan gjort billigare och kanske bättre. Vi
              har ingen medfödd flytväst. Om vi slutar simma sjunker vi.
            </seg>
          </u>
          <note type="speaker">
            Anf. 220 LARS GUSTAFSSON (KD):
          </note>
          <u xml:id="i-164cb492d7ebbb43-757" next="i-164cb492d7ebbb43-764" who="Q5777864">
            <seg>
              Fru talman! Inför denna välfyllda kammare kanske jag kan hålla
              ett kort anförande i alla fall. Jag tänker tala lite grann om
              grunderna för företagande. Det finns ganska enkla samband när
              man tittar på vad som har med företagandepolitik att göra.
            </seg>
          </u>
          <u xml:id="i-164cb492d7ebbb43-758" prev="i-164cb492d7ebbb43-757" who="Q5777864">
            <seg>
              Företagande är en förutsättning för arbete. Arbete är i sin tur
              en förutsättning för inkomst. Inkomst är en förutsättning för
              försörjning. Företagande och arbete tillsammans är en förutsättning
              för välfärd. Det är därför märkligt att dessa välkända och enkla
              samband ofta glöms bort när man lägger fram politiska förslag
              i den här kammaren. Sverige är ju helt beroende av de mindre företagen
              och deras verksamhet. Vi kristdemokrater vill fortsätta att förbättra
              förutsättningarna för dessa företag, där många, om inte de flesta,
              av de nya arbetstillfällena finns. Alliansregeringen har inlett
              ett arbete för att förbättra förutsättningarna för de mindre företagen.
              Detta arbete måste fortsätta och intensifieras. Vi har också fått
              väljarnas stöd för att göra detta.
            </seg>
          </u>
          <u xml:id="i-164cb492d7ebbb43-759" prev="i-164cb492d7ebbb43-757" who="Q5777864">
            <seg>
              Det finns också några enkla samband som man måste komma ihåg,
              att det finns en mycket stark koppling mellan skattetryck, företagande
              och arbetstillfällen. Ett högt skatte- och kostnadstryck motverkar
              möjligheterna för företag att få avsättning för sina varor och
              tjänster. Detta syns mycket tydligt inom olika tjänstesektorer,
              till exempel byggbranschen och tjänste- och restaurangverksamheterna.
              ROT- och RUT-avdragen är talande exempel på hur skattereduktion
              är nödvändig för att fler kunder ska kunna köpa dessa tjänster.
              Detta i sin tur ger fler arbetstillfällen. Exempelvis den uttjatade
              RUT-reformen har inneburit att branschen på några år har vuxit
              med 100 procent. I dag räknar man med att ca 11 000 personer har
              ett arbete att gå till. Många av dessa kommer från lång tid i
              arbetslöshet, ibland svartarbete. Sammantaget är reformen en vinst
              för alla parter.
            </seg>
          </u>
          <u xml:id="i-164cb492d7ebbb43-760" prev="i-164cb492d7ebbb43-757" who="Q5777864">
            <seg>
              Fru talman! Det är på sikt nödvändigt att minska den så kallade
              skattekilen för att öka sysselsättningen. Det är ganska enkelt
              att inse det som många företag insett, nämligen att en ökad omsättning
              med lägre avans ger mer nettoinkomst och fler anställda än dyra
              produkter med lägre omsättning. Överfört innebär det att ett högt
              skattetryck motverkar ökade skatteintäkter samtidigt som det motverkar
              fler arbetstillfällen.
            </seg>
          </u>
          <u xml:id="i-164cb492d7ebbb43-761" prev="i-164cb492d7ebbb43-757" who="Q5777864">
            <seg>
              Kostnader och regelverk för företag måste hållas på en rimlig
              nivå om man vill att dessa ska kunna växa och öka antalet anställda.
              Vi kristdemokrater vill minska kostnaderna för de mindre företagen,
              bland annat genom att successivt sänka arbetsgivaravgifterna med
              10 procentenheter upp till en lönesumma av 300 000 kronor per
              helårsanställd eller högst 3 miljoner kronor för företag som har
              fler än tio anställda. Detta måste givetvis ske med ekonomiskt
              ansvar och stegvis med beaktande av det ekonomiska utrymmet i
              statens finanser.
            </seg>
          </u>
          <u xml:id="i-164cb492d7ebbb43-762" prev="i-164cb492d7ebbb43-757" who="Q5777864">
            <seg>
              Fru talman! Som egenföretagare kan jag i alla fall tala för detta.
              Att starta och driva företag är i dag inget, eller har i alla
              fall inte varit, självklart för dem som så skulle vilja. Många
              yngre personer med avslutad skolgång har någon form av mental
              spärr där man inte ser företagande som ett naturligt alternativ
              till anställning.
            </seg>
          </u>
          <u xml:id="i-164cb492d7ebbb43-763" prev="i-164cb492d7ebbb43-757" who="Q5777864">
            <seg>
              Det finns mycket goda skäl att göra kunskap om företagande till
              en obligatorisk del i skolans utbildningsprogram, exempelvis i
              högstadiet och gymnasiet. Det bör vara lika naturligt att överväga
              företagande som att överväga anställning. Så är det inte i dag,
              men det är fullt möjligt att genomföra detta framöver. Det saknas
              inte idéer, men väl att man realiserar sina idéer och framtidsvisioner.
            </seg>
          </u>
          <u xml:id="i-164cb492d7ebbb43-764" prev="i-164cb492d7ebbb43-757" who="Q5777864">
            <seg>
              Sverige behöver fler kvinnor och män som gör verklighet av sina
              drömmar. Då får vi fler företag och fler jobb.
            </seg>
          </u>
          <note type="speaker">
            Anf. 221 LARS JOHANSSON (S) replik:
          </note>
          <u xml:id="i-164cb492d7ebbb43-765" who="Q3373277">
            <seg>
              Fru talman! Jag skulle vilja ställa en fråga till Lars Gustafsson,
              som pratar väldigt väl om betydelsen av avdragsrätt för hushållsnära
              tjänster och för byggverksamhet. Jag antar att du också, Lars
              Gustafsson, tycker att det är väldigt bra att man numera också
              kan ha en halverad moms inom hotell- och restaurangbranschen.
              Men ser du inga problem med alla dessa subventioner inom ett begränsat
              antal branscher? Det påverkar nämligen människornas val av tjänster
              eller uppdrag som de vill att andra ska utföra. Det påverkar alltså
              vad det är för något man lägger sina pengar på. Det blir en snedfördelning
              mellan olika branscher. Vissa har full kostnad, andra har en reducerad
              kostnad, plus att vi dessutom nu också, framför allt inom byggverksamheten,
              ser mer och mer av fusk inom det här området.
            </seg>
          </u>
          <note type="speaker">
            Anf. 222 LARS GUSTAFSSON (KD) replik:
          </note>
          <u xml:id="i-164cb492d7ebbb43-766" who="Q5777864">
            <seg>
              Fru talman! Jag ser inget problem i det. Men jag ser ett mycket
              allvarligt problem i att vi har så högt skattetryck och så högt
              avgiftstryck på företag att de inom vissa sektorer tvingas göra
              detta för att fler ska kunna köpa tjänsten. Annars menar vi att
              bara någon som har hög inkomst ska kunna köpa de här tjänsterna.
              Det tycker jag är fel. Vill vi framöver klara den svenska konkurrensen
              och upprätthålla en vit arbetsmarknad, vilket jag säkert vet att
              Lars Johansson också prioriterar, måste vi se till att de ekonomiska
              förutsättningarna för företagen är sådana att de kan erbjuda tjänster
              och varor till fler. Det ska inte bara vara en välbesutten grupp
              som kan köpa de här tjänsterna, som det ofta har varit. Därför
              menar jag och Kristdemokraterna att vi på sikt måste lägga om
              skattetrycket så att fler kan köpa varor och tjänster, om vi vill
              att det ska finnas arbetstillfällen i Sverige. I annat fall kommer
              de antingen att exporteras eller så blir det ett fåtal som kommer
              att kunna köpa tjänsterna.
            </seg>
          </u>
          <note type="speaker">
            Anf. 223 LARS JOHANSSON (S) replik:
          </note>
          <u xml:id="i-164cb492d7ebbb43-767" next="i-164cb492d7ebbb43-768" who="Q3373277">
            <seg>
              Fru talman! Det finns ju många olika saker som man har behov
              av. Jag vet att väldigt många människor, inte minst kvinnor, har
              behov av att ha en bil för att till exempel kunna köra sina barn
              till dagis eller till fritidsaktiviteter. När bilen ska repareras
              på en verkstad kan det kosta 800 eller kanske 1 000 kronor i timmen
              om man går till en märkesverkstad. Där finns ingen subvention.
              Den frågan är lika viktig.
            </seg>
          </u>
          <u xml:id="i-164cb492d7ebbb43-768" prev="i-164cb492d7ebbb43-767" who="Q3373277">
            <seg>
              När du går in och börjar subventionera på ett område kommer kraven
              på andra områden. Till slut har du ingen finansiering av våra
              socialförsäkringssystem, och våra skatteintäkter minskar.
            </seg>
          </u>
          <note type="speaker">
            Anf. 224 LARS GUSTAFSSON (KD) replik:
          </note>
          <u xml:id="i-164cb492d7ebbb43-769" next="i-164cb492d7ebbb43-771" who="Q5777864">
            <seg>
              Fru talman! Jag tror att Lars Johansson har missförstått hur
              sambandet fungerar. Om man får fler som arbetar betalar fler in
              skatt, och då blir det ökad möjlighet till välfärd. Det var det
              jag försökte säga med att fler kommer i sysselsättning.
            </seg>
          </u>
          <u xml:id="i-164cb492d7ebbb43-770" prev="i-164cb492d7ebbb43-769" who="Q5777864">
            <seg>
              Det generella problemet är att om kostnaden blir för hög kommer
              givetvis färre att kunna köpa tjänsterna. Det är samma sak med
              miljöbilar. Varför subventionerar vi miljöbilar? Jo, därför att
              vi så klart vill att fler ska kunna köpa miljöbilar och därför
              att vi ska kunna förbättra utvecklingen inom miljöfordonsbranschen.
            </seg>
          </u>
          <u xml:id="i-164cb492d7ebbb43-771" prev="i-164cb492d7ebbb43-769" who="Q5777864">
            <seg>
              Det är klart att det görs styrningar under vägen. Men det har
              varit ett högt skattetryck, och jag tror att vi, oavsett vilken
              regering det är, måste ändra på den inriktningen.
            </seg>
          </u>
          <note type="speaker">
            Anf. 225 LOTTA OLSSON (M):
          </note>
          <u xml:id="i-164cb492d7ebbb43-772" next="i-164cb492d7ebbb43-776" who="Q4971184">
            <seg>
              Fru talman! Vad är det som gör att det är så viktigt att arbeta
              för ökat entreprenörskap och för utbildning i entreprenörskap
              i den svenska skolan? Det finns så många andra viktiga frågor.
              Varför ska vi prioritera detta? Jo, därför att undervisning i
              entreprenörskap ger en bra grund för utveckling. Entreprenörskap
              är medlet, och målet är utveckling utveckling av människor och
              utveckling av näringsliv.
            </seg>
          </u>
          <u xml:id="i-164cb492d7ebbb43-773" prev="i-164cb492d7ebbb43-772" who="Q4971184">
            <seg>
              När jag möter tonåringar funderar jag ofta på om de själva ser
              sina möjligheter, vad de kan göra i livet, eller om de enbart
              ser de begränsningar som finns. Lika glad som jag blir när jag
              träffar unga som är fyllda av tillförsikt, lika ledsen blir jag
              när jag träffar dem som redan tidigt främst ser alla hinder och
              alla svårigheter. Tänk om alla ungdomar, när de slutar sina utbildningar,
              vore medvetna om vilka möjligheter de har utifrån sina personliga
              egenskaper. Tänk om alla hade det självförtroendet.
            </seg>
          </u>
          <u xml:id="i-164cb492d7ebbb43-774" prev="i-164cb492d7ebbb43-772" who="Q4971184">
            <seg>
              Min önskan är att ungdomar ska se möjligheterna när de finns
              och inte långt senare i backspegeln. Just därför är det viktigt
              med satsningar på entreprenörskap i våra skolor, en utbildning
              som gör att barn och ungdomar växer. Den utbildningen ger förmågan
              att skapa en egen framtid och en egen försörjning och göra sig
              till nytta både för sig själv och för andra. Det är en utbildning
              som ger en bra bas för ungdomar, vare sig de kommer att arbeta
              som anställda eller starta eget. Eller varför inte prova på båda
              arbetsformerna någon gång under livet?
            </seg>
          </u>
          <u xml:id="i-164cb492d7ebbb43-775" prev="i-164cb492d7ebbb43-772" who="Q4971184">
            <seg>
              Genom att stärka utbildningen i entreprenörskap från de tidiga
              åren till universitet och högskola kan vi skapa en ny generation,
              en generation med medvetenhet om sin kapacitet. Att ge den kommande
              generationen ett entreprenöriellt förhållningssätt är en av våra
              viktigaste framtidsfrågor.
            </seg>
          </u>
          <u xml:id="i-164cb492d7ebbb43-776" prev="i-164cb492d7ebbb43-772" who="Q4971184">
            <seg>
              Vi har i dag en strategi för entreprenörskap i skolan. Låt oss
              följa upp att den efterlevs överallt i våra skolor. Det är en
              bra början, en grund en grund som vårt samhälle behöver för att
              bli livskraftigt och starkt även i framtiden. Tillväxt och sysselsättning
              är beroende av ett lands förmåga att stimulera företag och högt
              kunskapsinnehåll, att starta och att växa. En bra förutsättning
              är att ge en god utbildning i entreprenörskap på alla nivåer och
              i alla åldrar.
            </seg>
          </u>
          <note type="speaker">
            Anf. 226 KARIN NILSSON (C):
          </note>
          <u xml:id="i-164cb492d7ebbb43-777" next="i-164cb492d7ebbb43-788" who="Q4969654">
            <seg>
              Fru talman! Småföretagen i Sverige står för den största tillväxtpotentialen
              inom det svenska näringslivet. Därför är det viktigt att vi skapar
              goda förutsättningar för företagandet så att det är enkelt och
              roligt att driva företag, enkelt att anställa och enkelt att administrera.
            </seg>
          </u>
          <u xml:id="i-164cb492d7ebbb43-778" prev="i-164cb492d7ebbb43-777" who="Q4969654">
            <seg>
              Regeringen har kommit med en länge efterlängtad proposition med
              tio reformförslag för ett förbättrat socialförsäkringssystem för
              företagare. Dessa trädde successivt i kraft i somras. Det återstår
              dock fortfarande områden där framför allt småföretagare känner
              sig otrygga, utlämnade och utsatta. Jag talar om småföretagare
              som vittnar om att de har gjort allt de kan för att följa aktiebolagslagen
              och bokföringslagen till punkt och pricka men ändå känner sig
              misstänkliggjorda och i underläge gentemot Skatteverket.
            </seg>
          </u>
          <u xml:id="i-164cb492d7ebbb43-779" prev="i-164cb492d7ebbb43-777" who="Q4969654">
            <seg>
              Skatteverket har gjort enkäter och mätningar som visar att allmänheten
              har ett stort förtroende för myndigheten och upplever den som
              en serviceinriktad och tillmötesgående myndighet. Jag önskar att
              denna positiva upplevelse av Skatteverket som en hjälpande och
              vägledande myndighet också ska finnas hos landets småföretagare,
              men tyvärr är det inte så för alla småföretagare och definitivt
              inte så i hela landet. Det finns i stället de som upplever sig
              misstrodda utan någon förklarad anledning.
            </seg>
          </u>
          <u xml:id="i-164cb492d7ebbb43-780" prev="i-164cb492d7ebbb43-777" who="Q4969654">
            <seg>
              Fru talman! Det finns brister i rättssäkerheten för företagare
              när det gäller skatteområdet. Varje år drivs ett antal företag
              i konkurs på felaktiga grunder. Att försöka få rätt mot Skatteverket
              är oftast en komplicerad, kostsam och tidsödande process.
            </seg>
          </u>
          <u xml:id="i-164cb492d7ebbb43-781" prev="i-164cb492d7ebbb43-777" who="Q4969654">
            <seg>
              I ett litet företag där företagaren ofta själv är den som ensam
              sköter administrationen är organisationen sårbar och särskilt
              vid sjukdom. En allvarlig sjukdom som stroke eller cancer kan
              vara en förklarlig orsak till att en redovisning eller en inbetalning
              till Skatteverket eller Bolagsverket inte alltid kommer in till
              angivet datum. Men en sådan orsak, som i alla andra sammanhang
              skulle betraktas som en skälig orsak till fördröjning, kan av
              Skatteverket betraktas som en kriminell handling och bestraffas
              med skattetillägg, förseningsavgift eller kostnadsränta.
            </seg>
          </u>
          <u xml:id="i-164cb492d7ebbb43-782" prev="i-164cb492d7ebbb43-777" who="Q4969654">
            <seg>
              Bevisfrågor i skatteprocesser måste vara jämförbara med beviskraven
              inom straffrätten, men det upplevs inte alltid så i dag. I skattelagstiftningens
              kap. 15, skattebetalningslagen, görs undantag för skattetillägg
              och förseningsavgift endast om den skattskyldige har avlidit.
              Kontrollavgift ska inte tas ut om säljaren har avlidit.
            </seg>
          </u>
          <u xml:id="i-164cb492d7ebbb43-783" prev="i-164cb492d7ebbb43-777" who="Q4969654">
            <seg>
              Men nog borde det kunna vara möjligt att stifta lagar som gör
              skillnad på om en förseelse har sin grund i uppsåt eller i sjukdom
              eller annat som har varit svårt att påverka för den enskilde.
            </seg>
          </u>
          <u xml:id="i-164cb492d7ebbb43-784" prev="i-164cb492d7ebbb43-777" who="Q4969654">
            <seg>
              Jag anser att frågan om företagares rättssäkerhet måste bli föremål
              för en djupare utredning. Det ska inte vara skillnad ur rättssäkerhetssynpunkt
              på var i landet man driver sitt företag. Det får heller inte påverka
              vilken attityd den handläggare som har hand om ärendet har.
            </seg>
          </u>
          <u xml:id="i-164cb492d7ebbb43-785" prev="i-164cb492d7ebbb43-777" who="Q4969654">
            <seg>
              Ska fler våga starta och driva företag får inte rädslan att göra
              fel och rädslan för en nitisk myndighetsutövning som hellre vill
              stjälpa än hjälpa hindra dem.
            </seg>
          </u>
          <u xml:id="i-164cb492d7ebbb43-786" prev="i-164cb492d7ebbb43-777" who="Q4969654">
            <seg>
              Jag har fått en del enskilda ärenden beskrivna för mig som jag
              givetvis inte kan ta ställning till i sak. En övergripande utredning
              i frågan kan dock ge oss beslutsfattare ett underlag att utgå
              ifrån i vårt fortsatta arbete med att skapa ett gott företagsklimat.
            </seg>
          </u>
          <u xml:id="i-164cb492d7ebbb43-787" prev="i-164cb492d7ebbb43-777" who="Q4969654">
            <seg>
              Småföretagens förutsättningar att utvecklas och växa är avgörande
              för samhällets resurser till vår framtida gemensamma välfärd.
            </seg>
          </u>
          <u xml:id="i-164cb492d7ebbb43-788" prev="i-164cb492d7ebbb43-777" who="Q4969654">
            <seg>
              Jag kommer på olika sätt att återkomma i denna fråga under mandatperioden.
              Jag förmodar därför att vi ses igen, fru talman.
            </seg>
          </u>
          <note>
            I detta anförande instämde Erik A Eriksson och Anders Flanking
            (båda C) samt Jörgen Andersson (M).
          </note>
          <note>
            Familj, barn och ungdomsfrågor
          </note>
          <note type="speaker">
            Anf. 227 ANTI AVSAN (M):
          </note>
          <u xml:id="i-164cb492d7ebbb43-789" next="i-164cb492d7ebbb43-800" who="Q574782">
            <seg>
              Fru talman! Jag ska tala om något som berör många människor och
              som ofta förpestar livet för många, både barn och vuxna. Jag ska
              tala om vårdnadstvister och om tvister om boende och umgänge.
            </seg>
          </u>
          <u xml:id="i-164cb492d7ebbb43-790" prev="i-164cb492d7ebbb43-789" who="Q574782">
            <seg>
              Att vuxna människor kommer fram till att de av en eller annan
              anledning inte vill leva tillsammans är en i allra högsta grad
              privat fråga och inte något som politiker ska moralisera över.
              Vi politiker har dock ett ansvar för att se till att de delar
              av rättssystemet som aktualiseras i sådana situationer fungerar
              på ett ändamålsenligt sätt. Med detta menar jag att rättsreglerna
              ska vara utformade så att uppkomsten av konflikter motverkas.
              Om konflikter ändå uppstår ska regelverket skapa förutsättningar
              för att konflikterna inte blommar ut och biter sig fast.
            </seg>
          </u>
          <u xml:id="i-164cb492d7ebbb43-791" prev="i-164cb492d7ebbb43-789" who="Q574782">
            <seg>
              Något som alltid har irriterat mig, inte minst som tidigare yrkesverksam
              domare, är när i och för sig fullt kapabla föräldrar tillåter
              sig själva att bygga upp en konflikt sinsemellan som är skadlig
              för de gemensamma barnen. Vid en separation vilar det ett stort
              ansvar på föräldrarna att se till vad som är bäst för barnen och
              att hitta konstruktiva lösningar så att barnens dagliga liv ska
              kunna fungera så smidigt som möjligt även efter separationen.
            </seg>
          </u>
          <u xml:id="i-164cb492d7ebbb43-792" prev="i-164cb492d7ebbb43-789" who="Q574782">
            <seg>
              Att känslor kan göra det svårare att bemästra en komplicerad
              situation vet de allra flesta som har någon grad av självkännedom.
              Som politiker kan vi inte hjälpa den enskilde att hantera sina
              känslor. Den hjälpen kan och bör den enskilde få på annat håll.
              Vad vi politiker däremot kan göra är att skapa en bättre ordning
              för hur frågor om vårdnad, boende och umgänge ska hanteras.
            </seg>
          </u>
          <u xml:id="i-164cb492d7ebbb43-793" prev="i-164cb492d7ebbb43-789" who="Q574782">
            <seg>
              Om man ska spetsa till det lite kan man säga att regelverkets
              uppbyggnad kan sägas vara konfliktskapande i någon mening. Jag
              kan ta ett exempel. Om två i och för sig kapabla föräldrar har
              kommit så långt i sin vårdnadskonflikt att de processar i domstol
              tillämpas i grunden regelverket som gäller tvister i civilmål.
              Parterna, det vill säga föräldrarna, förfogar visserligen inte
              över tvisteföremålet, i detta fall vårdnaden. Målet är indispositivt,
              och domstolen ska hela tiden beakta vad som är förenligt med barnets
              bästa. Processföringen bygger dock på vad som gäller i tvistemål
              i allmänhet.
            </seg>
          </u>
          <u xml:id="i-164cb492d7ebbb43-794" prev="i-164cb492d7ebbb43-789" who="Q574782">
            <seg>
              Men vari består då det konfliktskapande? Jo, om en av föräldrarna
              vill ha ensam vårdnad är grunden för detta att det är förenligt
              med barnets bästa. Föräldern ska sedan utveckla påståendet, vilket
              i allmänhet sker genom att vederbörande lägger fram ett antal
              omständigheter och påståenden om varför man själv är bättre och
              varför den andra föräldern är så mycket sämre att han eller hon
              inte ska få del i vårdnaden om barnet.
            </seg>
          </u>
          <u xml:id="i-164cb492d7ebbb43-795" prev="i-164cb492d7ebbb43-789" who="Q574782">
            <seg>
              Efter att ha processat utifrån dessa förutsättningar under kanske
              två år kan den retoriska frågan ställas om det därefter blir lättare
              eller svårare för föräldrarna att samarbeta. Svaret är väl i det
              närmaste givet, således nej.
            </seg>
          </u>
          <u xml:id="i-164cb492d7ebbb43-796" prev="i-164cb492d7ebbb43-789" who="Q574782">
            <seg>
              Dessutom riskerar de berörda barnens uppfattningar om föräldrarna
              att färgas av vad som påstås i konflikten. I värsta fall finns
              allt som påstås också att läsa i svart på vitt i en dom som kan
              granskas 10 eller 20 år senare. Då kan de inblandade barnen givetvis
              fundera på om deras föräldrar verkligen agerade på ett ansvarsfullt
              sätt och såg till deras bästa. I den situationen kan föräldrarna
              sägas få sin verkliga dom av barnen, om de inte har fått den redan
              tidigare.
            </seg>
          </u>
          <u xml:id="i-164cb492d7ebbb43-797" prev="i-164cb492d7ebbb43-789" who="Q574782">
            <seg>
              Fru talman! Det finns andra och nya vägar att gå. Vi måste skapa
              en ordning där vi så tidigt som möjligt fokuserar bort från konflikten
              och i stället tar sikte på fungerande lösningar för framtiden,
              naturligtvis med barnets bästa i fokus.
            </seg>
          </u>
          <u xml:id="i-164cb492d7ebbb43-798" prev="i-164cb492d7ebbb43-789" who="Q574782">
            <seg>
              I Alliansens valmanifest finns ett första steg i rätt riktning,
              nämligen ett löfte om att erbjuda samarbetssamtal för föräldrar
              som separerar. Tanken är att föräldrarna ska kunna föra en sansad
              diskussion med varandra om hur man ska samarbeta när det gäller
              de gemensamma barnen. Syftet är att i ett så tidigt skede som
              möjligt försöka motverka konflikter mellan föräldrarna. Detta
              är ett bra förslag som bör förverkligas så fort som möjligt.
            </seg>
          </u>
          <u xml:id="i-164cb492d7ebbb43-799" prev="i-164cb492d7ebbb43-789" who="Q574782">
            <seg>
              Strukturen för sådana samtal kan gärna utgå från en modell som
              tillämpas i Australien där man försöker lösa vårdnadstvister genom
              tidiga insatser. I Australien får föräldrarna inte väcka talan
              i domstol innan seriösa försök har gjorts att lösa den uppkomna
              konflikten. Sådana lösningar är med vår rättstradition inte möjliga
              att applicera direkt på svenska förhållanden, men nytänkande,
              idéer och principer kan ändå på olika sätt anpassas till svenska
              förhållanden.
            </seg>
          </u>
          <u xml:id="i-164cb492d7ebbb43-800" prev="i-164cb492d7ebbb43-789" who="Q574782">
            <seg>
              Fru talman! Jag anser för övrigt att processreglerna vid vårdnadstvister
              ska ändras så att de inte skärper konflikter i onödan. Jag anser
              också att gemensam vårdnad bör återfå en starkare ställning som
              huvudregel när tvist uppkommit om vårdnaden i samband med separation.
              Dessutom kan jag lägga till att påstådda samarbetssvårigheter
              inte får löna sig.
            </seg>
          </u>
          <note>
            I detta anförande instämde Jörgen Andersson (M).
          </note>
          <note type="speaker">
            Anf. 228 MAGNUS EHRENCRONA (MP):
          </note>
          <u xml:id="i-164cb492d7ebbb43-801" next="i-164cb492d7ebbb43-809" who="Q5628155">
            <seg>
              Fru talman! Det är med blandade känslor jag står här som ny ledamot.
              Det känns ärofyllt att ha valts till detta uppdrag och det är
              en ynnest att med sitt personliga perspektiv och sina personliga
              erfarenheter få påverka hur man ser på samhället. Kommunpolitiskt
              har jag varit engagerad i Helsingborg. Jag har engagerat mig mycket
              i barnens situation. Framtiden för vårt gemensamma samhälle påverkas
              till stor del av vilka möjligheter barnen får.
            </seg>
          </u>
          <u xml:id="i-164cb492d7ebbb43-802" prev="i-164cb492d7ebbb43-801" who="Q5628155">
            <seg>
              Jag vill ta tillfället i akt att tala om de ojämlika förhållanden
              som råder när det gäller uppväxtvillkor för barnen i vårt land.
              Sverige är i dag på många sätt ett delat land. I vissa skolor,
              företrädesvis i välmående områden, har nästan alla barn betyg
              som ger behörighet till gymnasieskolan. I andra områden saknar
              en stor andel det; det kan vara en tredjedel eller mer. Det får
              ju konsekvenser i form av snedrekrytering till högskolor och universitet.
              Grunden till detta är sociala klyftor. Jag brinner för att utjämna
              sociala klyftor i vårt samhälle. Hemförhållandena är en mycket
              viktig utgångspunkt. Skillnaderna mellan bostadsområden är, som
              sagt, mycket stor. Vi måste komma åt kopplingen till föräldrarnas
              ställning i samhället. Vad föräldrarna har för bakgrund är i dag
              alldeles för betydelsefullt för var man hamnar i livet. Det är
              ett socialt arv som vi måste bryta.
            </seg>
          </u>
          <u xml:id="i-164cb492d7ebbb43-803" prev="i-164cb492d7ebbb43-801" who="Q5628155">
            <seg>
              Störst ekonomiska klyftor finns i större städer. Många familjer
              med små ekonomiska resurser tvingas bo mycket trångt. Det finns
              exempel på bostadsområden där befolkningen har ökat trots att
              antalet bostäder inte har ökat. Det måste vi ändra på. Det får
              ju konsekvenser. I en familj med fem barn blir det svårt att läsa
              läxor.
            </seg>
          </u>
          <u xml:id="i-164cb492d7ebbb43-804" prev="i-164cb492d7ebbb43-801" who="Q5628155">
            <seg>
              Försämringarna i de sociala trygghetssystemen innebär ytterligare
              ekonomisk stress i den redan ansträngda situationen.
            </seg>
          </u>
          <u xml:id="i-164cb492d7ebbb43-805" prev="i-164cb492d7ebbb43-801" who="Q5628155">
            <seg>
              Barnfattigdomen är utbredd i vårt land, enligt Rädda Barnen.
              Under de år jag har varit politiskt engagerad har larmrapporterna
              avlöst varandra om hög förekomst av mobbning, missbruk och psykisk
              ohälsa bland unga. Vi behöver breda lösningar för detta. Oavsett
              politisk färg på styrandet har det här problemet funnits i olika
              grad.
            </seg>
          </u>
          <u xml:id="i-164cb492d7ebbb43-806" prev="i-164cb492d7ebbb43-801" who="Q5628155">
            <seg>
              Det handlar om att förändra samhällets struktur. I dagens samhällsdebatt
              handlar det ofta om rop på hårdare straff och fler poliser. Det
              förs fram som ett recept för att lösa trygghetsproblematiken.
              Jag håller visserligen med om att det är viktigt att lagöverträdelser
              tas på största allvar för att brottsoffren ska få upprättelse.
              Men det är minst lika viktigt att se de bakomliggande sociala
              strukturerna som gör att många blir kriminella. Det finns ofta
              en social problematik.
            </seg>
          </u>
          <u xml:id="i-164cb492d7ebbb43-807" prev="i-164cb492d7ebbb43-801" who="Q5628155">
            <seg>
              Vi måste satsa förebyggande i tidig ålder, från förskoleåldern
              och ännu tidigare, så att vi får ett tryggare samhälle för alla.
              Det som är bra för barnen är också bra för tryggheten i samhället.
              Vi måste se varje barns individuella utvecklingsmöjligheter. Tänk
              vilken enorm ekonomisk utveckling vi skulle ha om vi minskade
              kriminaliteten och i stället tog vara på varje individs förutsättningar
              och fulla potential.
            </seg>
          </u>
          <u xml:id="i-164cb492d7ebbb43-808" prev="i-164cb492d7ebbb43-801" who="Q5628155">
            <seg>
              Det är oerhört viktigt att analysera sociala omständigheter för
              att vi långsiktigt ska kunna minska brottsligheten och skapa ett
              tryggare samhälle.
            </seg>
          </u>
          <u xml:id="i-164cb492d7ebbb43-809" prev="i-164cb492d7ebbb43-801" who="Q5628155">
            <seg>
              Avslutningsvis skulle jag önska att kriminalpolitik och socialpolitik
              förenas mer i analysen i samhället. Det är viktigt att man fördjupar
              innebörden av det ofta använda begreppet helhetsperspektiv.
            </seg>
          </u>
          <note type="speaker">
            Anf. 229 MARIA LUNDQVIST-BRÖMSTER (FP):
          </note>
          <u xml:id="i-164cb492d7ebbb43-810" next="i-164cb492d7ebbb43-828" who="Q264452">
            <seg>
              Fru talman! Barnets bästa ska alltid sättas i främsta rummet
              i socialtjänstens arbete med utsatta barn och ungdomar. Tyvärr
              har det återigen uppdagats exempel på hur socialtjänsten brister
              i att tillgodose placerade barns rättigheter. Jag tänker närmast
              på ärendet i Marks kommun där Socialstyrelsen riktar stark kritik
              mot kommunens hantering av ett ärende som rör två familjehemsplacerade
              syskon. Det riktas inte kritik bara i det här specifika fallet
              utan även över den övergripande handläggningen av ärenden inom
              socialtjänsten som rör barn och ungdomar.
            </seg>
          </u>
          <u xml:id="i-164cb492d7ebbb43-811" prev="i-164cb492d7ebbb43-810" who="Q264452">
            <seg>
              Marks kommun är inte den enda kommun som har brustit i samhällsvården
              av barn och unga. Under årens lopp har vi fått det ena fallet
              efter det andra presenterat för oss. Varje gång upprörs vi över
              den bristande kompetensen och barnets utsatthet.
            </seg>
          </u>
          <u xml:id="i-164cb492d7ebbb43-812" prev="i-164cb492d7ebbb43-810" who="Q264452">
            <seg>
              Fru talman! Barnets bästa får inte bara vara fina honnörsord.
              Det är absolut oacceptabelt att kommuner inte lever upp till lagstiftningens
              krav när det gäller samhällets allra mest utsatta barn.
            </seg>
          </u>
          <u xml:id="i-164cb492d7ebbb43-813" prev="i-164cb492d7ebbb43-810" who="Q264452">
            <seg>
              Fru talman! Alliansregeringen har genomfört en stor tillsynsreform
              där barnperspektivet i tillsynen har stärkts och ansvaret för
              tillsynen har förts över till Socialstyrelsen från länsstyrelserna.
              Det tidigare nämnda fallet visar hur viktigt det är att vi har
              en stark tillsyn över Socialtjänstens arbete med placerade barn.
              Regeringen lade i juni fram en strategi för att stärka barns rättigheter.
              Där tydliggörs att all lagstiftning som rör barn ska utformas
              i överensstämmelse med barnkonventionen. Man tar även upp frågan
              om respekten för integritet, rätten att uttrycka sina åsikter
              samt delaktighet.
            </seg>
          </u>
          <u xml:id="i-164cb492d7ebbb43-814" prev="i-164cb492d7ebbb43-810" who="Q264452">
            <seg>
              Barnombudsmannens roll har också stärkts under den senare tiden.
              Det gäller bland annat tillsynen av barns rättigheter. Det känns
              bra att Barnombudsmannen sätter press på myndigheter som inte
              lever upp till åtaganden enligt barnkonventionen.
            </seg>
          </u>
          <u xml:id="i-164cb492d7ebbb43-815" prev="i-164cb492d7ebbb43-810" who="Q264452">
            <seg>
              Fru talman! Folkpartiet vill göra barnkonventionen till svensk
              lag. Visserligen har barnrättsperspektivet stärkts i svensk lagstiftning,
              men det finns brister bland annat när det gäller rätten för barn
              att komma till tals i frågor som berör barnet personligen. Det
              kan handla om vårdnadstvister, umgänge, boende och utredningar
              inom samhällsvården bland annat i samband med placeringen av barn.
            </seg>
          </u>
          <u xml:id="i-164cb492d7ebbb43-816" prev="i-164cb492d7ebbb43-810" who="Q264452">
            <seg>
              Fru talman! Folkpartiet tycker att det är särskilt viktigt att
              följa och utveckla barns rättigheter inom den sociala barnavården.
              Barnen i Marks kommun är ett exempel på hur utsatta barn som behöver
              socialtjänstens hjälp kan vara. Det är de som har allra svårast
              att göra sina röster hörda och få sina rättigheter tillgodosedda.
              Föräldraperspektivet får i många fall alltför stort fokus i socialtjänstens
              arbete.
            </seg>
          </u>
          <u xml:id="i-164cb492d7ebbb43-817" prev="i-164cb492d7ebbb43-810" who="Q264452">
            <seg>
              Fru talman! Förutom vikten av att satsa på en utveckling av evidensbaserade
              metoder och utvärderingar måste barnens rätt stärkas inför en
              eventuell familjehemsplacering och även när barnen är placerade.
            </seg>
          </u>
          <u xml:id="i-164cb492d7ebbb43-818" prev="i-164cb492d7ebbb43-810" who="Q264452">
            <seg>
              Den politiska ledningen i varje kommun måste vidta kraftfulla
              åtgärder i den egna kommunen för att komma till rätta med dessa
              brister. Kommunen har faktiskt tagit över föräldraansvaret för
              varje placerat barn. Socialnämndernas politiker har ett oerhört
              tungt ansvar.
            </seg>
          </u>
          <u xml:id="i-164cb492d7ebbb43-819" prev="i-164cb492d7ebbb43-810" who="Q264452">
            <seg>
              Vi måste fånga utplacerade barns behov av stöd genom bland annat
              obligatoriska rutiner eftersom vi vet att dessa barn som är placerade
              i större utsträckning än andra får problem exempelvis med utbildning.
              Men de har också problem med sin hälsa.
            </seg>
          </u>
          <u xml:id="i-164cb492d7ebbb43-820" prev="i-164cb492d7ebbb43-810" who="Q264452">
            <seg>
              Högre krav måste också ställas på dem som vill driva HVB-hem,
              alltså hem för vård och boende för unga. I dag är reglerna alldeles
              för luddiga. Varför inför man inte en auktorisation av HVB-hem?
            </seg>
          </u>
          <u xml:id="i-164cb492d7ebbb43-821" prev="i-164cb492d7ebbb43-810" who="Q264452">
            <seg>
              Fru talman! Barn måste få komma till tals före placering och
              under placering. Trots att alliansregeringen förstärkt såväl socialtjänstlagen
              som lagen om vård av unga med skyldigheten att det ska göras såväl
              en vårdplan som en genomförandeplan kan vi konstatera att detta
              inte sker i en del kommuner, med katastrofala följder för barnen.
            </seg>
          </u>
          <u xml:id="i-164cb492d7ebbb43-822" prev="i-164cb492d7ebbb43-810" who="Q264452">
            <seg>
              Många barn som far illa känner stor ensamhet och misstro mot
              myndigheter. Kontinuitet i kontakterna är en förutsättning för
              att det ska kunna byggas upp en förtroendefull relation. I en
              del kommuner strävar man faktiskt efter att barnet ska ha sin
              egen socialsekreterare. Det är oerhört viktigt när man placerar
              barn att de får ha sin egen socialsekreterare.
            </seg>
          </u>
          <u xml:id="i-164cb492d7ebbb43-823" prev="i-164cb492d7ebbb43-810" who="Q264452">
            <seg>
              Fru talman! Riksdagen införde 2003 en ny bestämmelse om att socialtjänsten
              ska överväga att flytta över vårdnaden till familjehemmet när
              ett barn har vistats i familjehemmet i tre år. Syftet var att
              öka barnens trygghet. Men bestämmelsen används sällan. Tre år
              är en lång tid i ett barns liv. Vårdnaden överflyttas sällan till
              familjehemmet även om barnet har vuxit upp i familjehemmet.
            </seg>
          </u>
          <u xml:id="i-164cb492d7ebbb43-824" prev="i-164cb492d7ebbb43-810" who="Q264452">
            <seg>
              År 2008 skedde 186 vårdnadsöverflyttningar i Sverige. Folkpartiet
              anser att tidsgränsen bör tas bort så att socialtjänsten i stället
              gör sådana överväganden löpande och utifrån barnets behov och
              barnets bästa.
            </seg>
          </u>
          <u xml:id="i-164cb492d7ebbb43-825" prev="i-164cb492d7ebbb43-810" who="Q264452">
            <seg>
              Fru talman! Det finns också en hel del att göra vad beträffar
              kompetensen inom socialtjänsten. Nyligen har det lagts fram en
              behörighetsutredning som har föreslagit ett kompetenslyft inom
              socialtjänsten. Det är mycket angeläget.
            </seg>
          </u>
          <u xml:id="i-164cb492d7ebbb43-826" prev="i-164cb492d7ebbb43-810" who="Q264452">
            <seg>
              Legitimation av socionomer kan vara ytterligare ett sätt att
              stärka kvaliteten men också ett sätt att avkräva ansvar.
            </seg>
          </u>
          <u xml:id="i-164cb492d7ebbb43-827" prev="i-164cb492d7ebbb43-810" who="Q264452">
            <seg>
              Fru talman! En del av de åtgärder som har tagits upp har också
              berörts i den föreliggande Barnskyddsutredningen. Jag ser fram
              emot att denna politiska beredning fortsätter, för det brådskar.
            </seg>
          </u>
          <u xml:id="i-164cb492d7ebbb43-828" prev="i-164cb492d7ebbb43-810" who="Q264452">
            <seg>
              Fru talman! Till sist: Det måste tidigt markeras att det är ett
              politiskt ansvar att se till att varje placerat barn får sina
              behov och rättigheter tillgodosedda. Det är uppenbart att de flesta
              kommuner inte lever upp till sitt ansvar för samhällets kanske
              mest utsatta barn. Nu måste det förändras. Den sociala barn- och
              ungdomsvården möter en komplex problembild, och det finns inte
              några enkla lösningar. Att inte se verkligheten är att svika barnen.
            </seg>
          </u>
          <note type="speaker">
            Anf. 230 ANDERS FLANKING (C):
          </note>
          <u xml:id="i-164cb492d7ebbb43-829" next="i-164cb492d7ebbb43-841" who="Q4753774">
            <seg>
              Fru talman! I somras fick jag ett brev från en mamma som berättade
              om sin dotter och om hur hon under mellanstadiet konstant hade
              utsatts för mobbning. Det ledde till hot, till och med dödshot.
              Detta togs upp med skolan. Man försökte ta tag i problemet. Men
              detta fortsatte.
            </seg>
          </u>
          <u xml:id="i-164cb492d7ebbb43-830" prev="i-164cb492d7ebbb43-829" who="Q4753774">
            <seg>
              Flickan fortsatte sedan till högstadiet. Då följde plågoandarna
              med på resan. Mobbningen fortsatte under högstadiet. Det blev
              magsårsmediciner. Det var mardrömmar. Det var sömnproblem. Och
              när hon skulle börja i gymnasiet var hon under sommarlovet livrädd
              för vad som skulle komma under hösten.
            </seg>
          </u>
          <u xml:id="i-164cb492d7ebbb43-831" prev="i-164cb492d7ebbb43-829" who="Q4753774">
            <seg>
              Denna flicka är inte ensam. I morse vaknade hundratals, i värsta
              fall kanske tusentals, ungdomar med skräck och ångest för att
              gå till skolan och för att de ska bli utsatta för mobbning eller
              vad det nu kan vara.
            </seg>
          </u>
          <u xml:id="i-164cb492d7ebbb43-832" prev="i-164cb492d7ebbb43-829" who="Q4753774">
            <seg>
              Fru talman! Det är ovärdigt att vi har det så. Förra året kom
              det in drygt 600 anmälningar till barn- och elevombudet om processer
              där man drev skadeståndsfrågor. Om jag inte minns fel var siffran
              i somras omkring 500, och antalet lär väl ha ökat sedan dess.
            </seg>
          </u>
          <u xml:id="i-164cb492d7ebbb43-833" prev="i-164cb492d7ebbb43-829" who="Q4753774">
            <seg>
              Det är inte några jättehöga krav som man har. Jag tror att det
              förra året var två som låg på belopp över 300 000 kronor.
            </seg>
          </u>
          <u xml:id="i-164cb492d7ebbb43-834" prev="i-164cb492d7ebbb43-829" who="Q4753774">
            <seg>
              Detta är en tragedi. Det är naturligtvis en tragedi för den som
              är mobbad. Det är huvudpunkten i frågan. Men det är faktiskt också
              en tragedi att vi har mobbare som förmodligen grundar sin mobbning
              i en dålig självkänsla.
            </seg>
          </u>
          <u xml:id="i-164cb492d7ebbb43-835" prev="i-164cb492d7ebbb43-829" who="Q4753774">
            <seg>
              Det görs bra saker. Skollagen öppnar möjligheterna. Regeringen
              har öppnat möjligheterna till exempel genom att man flyttar mobbarna
              i stället för mobboffren. Det är bra saker.
            </seg>
          </u>
          <u xml:id="i-164cb492d7ebbb43-836" prev="i-164cb492d7ebbb43-829" who="Q4753774">
            <seg>
              Vi har från Centerpartiets sida tyckt att det är viktigt att
              driva frågan om en lag mot osynliggörandet eller en lag mot passiviteten
              eller mot att man tittar förbi, nämligen en lex Sarah i skolan.
              En lex Sarah skulle innebära att man är skyldig att anmäla sådana
              missförhållanden. Det är en lag mot just osynliggörandet. Vi tror
              också att vi kommer att få se ett förslag om någonting sådant
              under nästa år.
            </seg>
          </u>
          <u xml:id="i-164cb492d7ebbb43-837" prev="i-164cb492d7ebbb43-829" who="Q4753774">
            <seg>
              Vi behöver egentligen också en lex Maria, en lag som också i
              skolan gör att man kan anmäla och tvingas anmäla när man till
              exempel inte har nått dit man ska när det gäller resultat i en
              skola eller i en klass. Det är ett ansvar som ligger på den skolan,
              och det är ett ansvar som ligger på en lärare.
            </seg>
          </u>
          <u xml:id="i-164cb492d7ebbb43-838" prev="i-164cb492d7ebbb43-829" who="Q4753774">
            <seg>
              När vi från Centerpartiet har varit måna om att faktiskt få fram
              en lärarlegitimation har det inte handlat om status i läraryrket
              i första hand. Det är en bonuseffekt. Lärarlegitimationen är beviset
              och det som gör att vi kan säga att denna person är lämplig att
              gå ut som pedagog men också som ledare i klassrummet och utanför
              klassrummet. Om denna roll inte fungerar kan man också bli av
              med lärarlegitimationen. Jag tror att man hela tiden måste ha
              elevperspektivet i centrum i dessa sammanhang.
            </seg>
          </u>
          <u xml:id="i-164cb492d7ebbb43-839" prev="i-164cb492d7ebbb43-829" who="Q4753774">
            <seg>
              När vi tittar på ungdomars psykiska hälsa har antalet ungdomar
              som upplever en psykisk ohälsa flerdubblats sedan början av 1990-talet.
              Det har säkert många bottnar, och det är ingen tvekan om att vi
              runt om i kommuner i landet många gånger har minskat resurserna
              på elevhälsa. Nu lyfter vi fram elevhälsan. Nu lyfts elevhälsovården
              fram från alliansregeringens sida. Men detta är ett uppdrag som
              är viktigt att det också drivs runt om i landets kommuner. Det
              handlar om satsningen på skolsköterskor, fler kuratorer och fler
              psykologer. Men det löser naturligtvis inte hela problemet.
            </seg>
          </u>
          <u xml:id="i-164cb492d7ebbb43-840" prev="i-164cb492d7ebbb43-829" who="Q4753774">
            <seg>
              En annan sak som är viktig när det gäller frågan om mobbning
              som jag lyfte fram är att höja skadeståndsnivåerna när det gäller
              den mobbade och mobboffren. Det är inte i första hand en fråga
              om pengar till dem som är mobbade. Det är bland annat en markering
              mot att skolan och kommunen har ett ansvar att faktiskt vidta
              åtgärder, annars ska det kosta och kännas för skolan och kommunen
              för att de inte har gjort någonting och för att de har varit passiva.
              Men det har också ett signalvärde. Det handlar för den flicka
              som jag pratade om i början eller för alla andra mobboffer om
              att visa att vi har sett dem, att vi har sett det lidande som
              de har utsatts för och att vi skäms och att vi inte accepterar
              detta.
            </seg>
          </u>
          <u xml:id="i-164cb492d7ebbb43-841" prev="i-164cb492d7ebbb43-829" who="Q4753774">
            <seg>
              Fru talman! Jag tycker att vi måste arbeta för att bygga ett
              samhälle för våra ungdomar med framtidstro, med värdighet och
              med livslust. Det är inte meningen att man ska äta magsårsmediciner
              när man är tonåring för att man inte mår bra och för att man inte
              får rätt behandling i skolan. Detta börjar hos varje individ.
              Men vi kan också från denna sal, från regeringen och från andra
              offentliga organ ge signaler om att vi vill bygga detta samhälle
              för våra unga med framtidstro, värdighet och livslust, och det
              bör vara vår vision och vårt mål.
            </seg>
          </u>
          <note type="speaker">
            Anf. 231 EMMA HENRIKSSON (KD):
          </note>
          <u xml:id="i-164cb492d7ebbb43-842" next="i-164cb492d7ebbb43-855" who="Q4953633">
            <seg>
              Fru talman! Det är ett enormt viktigt område vi debatterar. Jag
              tror att en av orsakerna till att kammaren inte är sprängfylld
              av ledamöter är att en hel del av oss också är del av en familj.
              Det är familjefrågor vi debatterar.
            </seg>
          </u>
          <u xml:id="i-164cb492d7ebbb43-843" prev="i-164cb492d7ebbb43-842" who="Q4953633">
            <seg>
              Denna vecka har riksdagen varit ovanligt fylld med barn eftersom
              det runt om i landet är många barn som har höstlov och då passar
              på att försöka tillbringa lite tid med sina föräldrar. Familjen
              är nämligen grunden för många av oss. Det är i familjen vi första
              gången får känna trygghet. I familjen kan man vara sig själv och
              bli älskad precis som man är. Det finns inga krav på att man ska
              duga eller göra något speciellt för att räcka till.
            </seg>
          </u>
          <u xml:id="i-164cb492d7ebbb43-844" prev="i-164cb492d7ebbb43-842" who="Q4953633">
            <seg>
              Vi vet att familjen inte alltid fungerar, men vårt ansvar som
              politiker är då att så långt det är möjligt stötta och hjälpa
              familjen. Vi ska hjälpa de föräldrar som inte räcker till och
              som inte klarar av att axla sin föräldraroll. Det är en otroligt
              svår politisk uppgift.
            </seg>
          </u>
          <u xml:id="i-164cb492d7ebbb43-845" prev="i-164cb492d7ebbb43-842" who="Q4953633">
            <seg>
              Vi som politiker och alla de som runt om i våra kommuner jobbar
              med det otroligt viktiga arbetet att stötta föräldrarna och stötta
              de barn vars föräldrar inte räcker till vet att det är en uppgift
              som aldrig riktigt går att leverera fullt ut. Samhället som styvförälder
              blir nämligen aldrig en tillräcklig ersättning för barnen.
            </seg>
          </u>
          <u xml:id="i-164cb492d7ebbb43-846" prev="i-164cb492d7ebbb43-842" who="Q4953633">
            <seg>
              För oss kristdemokrater är det när man pratar familjepolitik
              viktigt att man har perspektivet var gränsen går för politiken.
              Vi kan inte klampa över gränsen till sådant vi faktiskt inte ska
              vara inne och lägga oss i. Vi kristdemokrater litar på föräldrarna.
              De allra flesta föräldrar räcker faktiskt till. De allra flesta
              föräldrar är utmärkta föräldrar och klarar sitt uppdrag på allra
              bästa sätt bättre än vad vi politiker kan göra.
            </seg>
          </u>
          <u xml:id="i-164cb492d7ebbb43-847" prev="i-164cb492d7ebbb43-842" who="Q4953633">
            <seg>
              Därför är det så viktigt att vi inte tar beslut som föräldrarna
              själva kan och bör ta. Vi måste göra detta med stor medvetenhet
              om att familjerna är olika. Då måste vi också ha system som tillåter
              föräldrar och familjer att vara olika, eftersom barn också är
              olika.
            </seg>
          </u>
          <u xml:id="i-164cb492d7ebbb43-848" prev="i-164cb492d7ebbb43-842" who="Q4953633">
            <seg>
              Ett av de områden som är viktiga för oss är hur vi ordnar omsorgen
              om barnen när de är små. Där är det väldigt viktigt att se att
              man kan göra olika val men att de är lika bra. De är inte lika
              bra för alla barn, men de är lika bra. Vi ska som politiker inte
              lägga värderingar i vad som är en bra barnomsorg eller inte, utan
              det är föräldrarna som själva kan ta det beslutet.
            </seg>
          </u>
          <u xml:id="i-164cb492d7ebbb43-849" prev="i-164cb492d7ebbb43-842" who="Q4953633">
            <seg>
              Jag tycker att den debattartikel som Nyamko Sabuni har i dag
              i Svenska Dagbladet är olycklig. Det framstår där som att vi har
              en åsikt som är en annan än den Alliansen faktiskt är överens
              om. Det handlar om att man skulle gå in och ändra på lagstiftningen
              för vilka krav som ska ställas på dagbarnvårdare. Det finns ingen
              annan uppgörelse än den som redan gäller.
            </seg>
          </u>
          <u xml:id="i-164cb492d7ebbb43-850" prev="i-164cb492d7ebbb43-842" who="Q4953633">
            <seg>
              Att vara förälder är en viktig kompetens också när man ska bedöma
              vem som är lämplig som dagbarnvårdare. Jag vill alltså i denna
              debatt passa på att tydliggöra att det när det gäller den delen
              inte finns någon ändring i den skollag vi antar och som kommer
              att börja gälla under denna mandatperiod.
            </seg>
          </u>
          <u xml:id="i-164cb492d7ebbb43-851" prev="i-164cb492d7ebbb43-842" who="Q4953633">
            <seg>
              För oss kristdemokrater är det inte tillräckligt, dit vi har
              nått nu. Vi är otroligt stolta över att tillsammans med de andra
              allianspartierna ha kunnat leverera ett vårdnadsbidrag under den
              förra mandatperioden. Det gör det möjligt för fler föräldrar att
              själva ordna omsorgen om sina barn på ett sätt som passar dem.
              Vi tycker dock inte att det räcker. Vårdnadsbidraget i den nuvarande
              formen är inte tillräckligt för att alla föräldrar ska kunna känna
              den valfriheten.
            </seg>
          </u>
          <u xml:id="i-164cb492d7ebbb43-852" prev="i-164cb492d7ebbb43-842" who="Q4953633">
            <seg>
              Den allra största bristen är självklart att den inte finns i
              mer än ungefär hälften av landets kommuner. Hälften av alla föräldrar
              är alltså uteslutna från att få denna möjlighet. Vi måste komma
              längre. Vi måste fortsätta sträva efter ett system som gör att
              alla föräldrar får möjligheten att styra över sina egna barns
              barnomsorg. Det handlar om att öka resurserna. Inte minst den
              som är ensamstående har väldigt svårt att utnyttja det vårdnadsbidrag
              om 3 000 kronor som finns i dag.
            </seg>
          </u>
          <u xml:id="i-164cb492d7ebbb43-853" prev="i-164cb492d7ebbb43-842" who="Q4953633">
            <seg>
              Vi menar att beloppet borde höjas, men vi är också beredda att
              fortsätta titta på vilka sätt det finns för oss att utveckla detta
              för att fler föräldrar alla föräldrar ska ha möjlighet att bestämma
              över barnomsorgen när barnen är små. Vi tror nämligen att det
              kan vara så att barn också mår bra av att vara hemma med sina
              föräldrar. Föräldrar är de som är bäst för barnen i de allra flesta
              fall.
            </seg>
          </u>
          <u xml:id="i-164cb492d7ebbb43-854" prev="i-164cb492d7ebbb43-842" who="Q4953633">
            <seg>
              Vi tycker att det är viktigt att vi tittar på föräldraförsäkringen.
              Hur kan den utvecklas ytterligare? I Alliansens valmanifest har
              vi kommit med flera punkter där vi kommer att gå vidare för att
              göra föräldraförsäkringen mer flexibel, mer tillgänglig och mer
              anpassad efter föräldrarnas egna behov och intressen.
            </seg>
          </u>
          <u xml:id="i-164cb492d7ebbb43-855" prev="i-164cb492d7ebbb43-842" who="Q4953633">
            <seg>
              De sista sekunderna i denna debatt vill jag ägna åt papporna.
              Det är nämligen ofta så i den politik som rör familjer och de
              områden som rör barn att pappornas situation inte alltid kommer
              fram. Det finns fortfarande områden i svensk lagstiftning där
              mammor och pappor inte behandlas likvärdigt och där pappor inte
              ses som fullvärdiga föräldrar. Där har vi en stor utmaning för
              denna mandatperiod, och jag hoppas att vi kan återkomma med lösningar
              på detta i senare debatter.
            </seg>
          </u>
          <note type="speaker">
            Anf. 232 ELLEN JUNTTI (M):
          </note>
          <u xml:id="i-164cb492d7ebbb43-856" next="i-164cb492d7ebbb43-864" who="Q4957570">
            <seg>
              Fru talman! Jag ska prata om brott mot barn.
            </seg>
          </u>
          <u xml:id="i-164cb492d7ebbb43-857" prev="i-164cb492d7ebbb43-856" who="Q4957570">
            <seg>
              Fram till för drygt en månad sedan arbetade jag som kriminalinspektör
              i Göteborg. Jag utredde brott mot barn. Nästan dagligen höll jag
              videoförhör med barn som utsatts för brott. Det var misshandel
              och sexuella brott. Den farligaste platsen för barn är det egna
              hemmet. Det kan jag aldrig acceptera.
            </seg>
          </u>
          <u xml:id="i-164cb492d7ebbb43-858" prev="i-164cb492d7ebbb43-856" who="Q4957570">
            <seg>
              Mycket kan förbättras när det gäller brott mot barn. Jag ska
              ta upp några saker.
            </seg>
          </u>
          <u xml:id="i-164cb492d7ebbb43-859" prev="i-164cb492d7ebbb43-856" who="Q4957570">
            <seg>
              Skolan behöver bättre rutiner gällande hur den ska göra när ett
              barn berättar att det blir utsatt för brott i sitt eget hem. I
              många utredningar som jag har haft har skolan tagit kontakt med
              den misstänkta vårdnadshavaren och informerat om vad barnet har
              berättat. Detta har alltså skett innan polisanmälan gjorts. Följden
              har blivit att barnet tagit tillbaka sin berättelse, och därmed
              har polisutredningen många gånger varit förstörd innan den ens
              hunnit starta.
            </seg>
          </u>
          <u xml:id="i-164cb492d7ebbb43-860" prev="i-164cb492d7ebbb43-856" who="Q4957570">
            <seg>
              Jag har också varit med om att socialtjänsten informerat på detta
              vis, alltså innan polisanmälan har gjorts och innan polisen fått
              möjlighet att hålla videoförhör med barnet. Många gånger har jag
              tyckt att socialtjänsten tänker mer på vårdnadshavarens bästa
              än på barnets.
            </seg>
          </u>
          <u xml:id="i-164cb492d7ebbb43-861" prev="i-164cb492d7ebbb43-856" who="Q4957570">
            <seg>
              Även inom rättsväsendet finns en hel del att göra. Polisen måste
              utbilda fler barnförhörsledare så att utredningarna går snabbare.
              Åklagare, domare och nämndemän behöver vidareutbildas i barnärenden.
            </seg>
          </u>
          <u xml:id="i-164cb492d7ebbb43-862" prev="i-164cb492d7ebbb43-856" who="Q4957570">
            <seg>
              Alla dessa aktörer jag har nämnt vill nog barnen väl, men ändå
              blir det fel. Det får inte bli fel, för det innebär att ett oskyldigt
              barn blir fortsatt slaget eller utsatt för andra brott i sitt
              eget hem. Barn som växer upp i våldsamma hem är rädda barn. Rädda
              barn växer upp till arga ungdomar. Arga ungdomar bränner bilar
              och slår ned folk på stan. Jag säger inte att alla gör det, men
              alldeles för många.
            </seg>
          </u>
          <u xml:id="i-164cb492d7ebbb43-863" prev="i-164cb492d7ebbb43-856" who="Q4957570">
            <seg>
              Många får problem med missbruk, våld och arbetslöshet, och de
              får problem med olika mänskliga relationer i vuxenlivet. Därför
              måste vi som är här i riksdagen, vi som fattar beslut, se till
              att det alltid är barnets bästa som är huvudnumret inte vårdnadshavarens.
              Detta gäller oavsett om det rör beslut inom skolan, socialtjänsten
              eller rättsväsendet.
            </seg>
          </u>
          <u xml:id="i-164cb492d7ebbb43-864" prev="i-164cb492d7ebbb43-856" who="Q4957570">
            <seg>
              Jag ville ta detta tillfälle i akt och påminna oss alla om att
              det är barnet som är huvudnumret.
            </seg>
          </u>
          <note>
            I detta anförande instämde Edward Riedl (M).
          </note>
          <note>
            Rättsväsen och kriminalpolitik
          </note>
          <note type="speaker">
            Anf. 233 MARIA ABRAHAMSSON (M):
          </note>
          <u xml:id="i-164cb492d7ebbb43-865" next="i-164cb492d7ebbb43-875" who="Q4933653">
            <seg>
              Fru talman! Det kan tyckas djärvt att jämföra riksdagsdebatten
              med en rättegång. Men i båda fallen handlar det om maktutövning
              och offentlig verksamhet som det är viktigt att medborgarna hyser
              förtroende för och har stor insyn i. Riksdagsdebatterna har alltid
              varit offentliga. Men det är en försvinnande liten del av befolkningen
              som får plats på åhörarläktaren.
            </seg>
          </u>
          <u xml:id="i-164cb492d7ebbb43-866" prev="i-164cb492d7ebbb43-865" who="Q4933653">
            <seg>
              Därför är det praktiskt att riksdagen har egen tv-produktion.
              Härifrån kammaren skickas ljud och bild till Kaknästornet. Alla
              tv-bolag som vill kan länka upp sig mot riksdagen och fritt använda
              debatterna i sina sändningar. Enligt riksdagens utredningstjänst
              tv-sändes förra riksmötet 7075 procent av alla debatter härinne.
              SVT uppskattar att ca 200 000 människor tittar på varje debatt
              i minst tre minuter. Väljarnas förtroende för svensk politik har
              ökat med närmare 30 procent sedan 2006.
            </seg>
          </u>
          <u xml:id="i-164cb492d7ebbb43-867" prev="i-164cb492d7ebbb43-865" who="Q4933653">
            <seg>
              Fru talman! Minst lika viktigt är att allmänheten har förtroende
              för den dömande makten. Därför kan man också i rättegångsbalken
              läsa huvudregeln att en förhandling vid domstol ska vara offentlig.
              Fast på samma sätt som här i riksdagens kammare är det bara ett
              begränsat antal åhörare som får plats i rättssalen. I uppmärksammade
              mål tar stolarna slut. Allmänheten och journalister får vända
              i dörren.
            </seg>
          </u>
          <u xml:id="i-164cb492d7ebbb43-868" prev="i-164cb492d7ebbb43-865" who="Q4933653">
            <seg>
              De som inte får plats i rättssalen blir förstås besvikna. En
              del blir sura. Men vad värre är: förtroendet för hur rättskipningen
              fungerar naggas i kanten. Det räcker inte att domstolen är opartisk
              och rättvis. Det måste också synas att den är opartisk och rättvis.
            </seg>
          </u>
          <u xml:id="i-164cb492d7ebbb43-869" prev="i-164cb492d7ebbb43-865" who="Q4933653">
            <seg>
              Ett sätt att säkerställa insynen i domstolarna är att statsmakterna
              accepterar detta med tv-sända rättegångar. Självklart ska domstolen
              precis som i dag kunna besluta om stängda dörrar. Men när förhandlingarna
              är offentliga bör domstolen själv få avgöra när det är lämpligt
              att tv-sända just den rättegången.
            </seg>
          </u>
          <u xml:id="i-164cb492d7ebbb43-870" prev="i-164cb492d7ebbb43-865" who="Q4933653">
            <seg>
              Men först måste det ålderdomliga förbudet att fotografera i rättssalen
              upphävas. Förbudet ifrågasattes redan när det infördes för över
              60 år sedan. Motivet då var att den tidens fotoblixtar orsakade
              rök och knallar och störde ordningen. I dag har tekniken kommit
              längre.
            </seg>
          </u>
          <u xml:id="i-164cb492d7ebbb43-871" prev="i-164cb492d7ebbb43-865" who="Q4933653">
            <seg>
              Sedan ett par år spelas bild och ljud in från förhandlingarna
              i tingsrätterna. Om domen överklagas spelar hovrätten i sin tur
              upp förhören. Inspelningarna lagras digitalt och kan begäras ut
              av parterna.
            </seg>
          </u>
          <u xml:id="i-164cb492d7ebbb43-872" prev="i-164cb492d7ebbb43-865" who="Q4933653">
            <seg>
              Det kom väl knappast som en överraskning när en åtalad och sedermera
              dömd plogbillsaktivist snart efter reformen lade ut tingsrättens
              filmade förhör med honom själv på nätet. Därefter kunde vem som
              helst titta på rättegångsfilmen i sin dator och sprida filmen
              vidare.
            </seg>
          </u>
          <note>
            Fru talman! I samma ögonblick som åtal väcks blir polisens förundersökningar
            offentliga inklusive polisens videoinspelade förhör med misstänkta.
            Dagen då den numera livstidsdömde Anders Eklund åtalades för mord
            och våldtäkt på Engla Höglund och Pernilla Hellgren kunde svenska
            folket både se och höra Eklund erkänna ett av morden i SVT:s Aktuellt-
            sändning.
          </note>
          <u xml:id="i-164cb492d7ebbb43-873" prev="i-164cb492d7ebbb43-865" who="Q4933653">
            <seg>
              När SVT sedan rapporterade från rättegången fick samma tv-tittare
              hålla till godo med teckningar på Eklund och ljudupptagningar
              från rättssalen. Denna ordning måste så klart ha framstått som
              väldigt svårbegriplig för tittarna.
            </seg>
          </u>
          <u xml:id="i-164cb492d7ebbb43-874" prev="i-164cb492d7ebbb43-865" who="Q4933653">
            <seg>
              Ett vanligt argument mot tv-sända rättegångar är att målsägande
              och vittnen kan bli nervösa och känna sig så pressade att de lämnar
              en sämre berättelse och därmed försvårar utredningen i målet.
              Den risken finns. Men den är av ganska marginell betydelse i jämfört
              med anspänningen som en rättegång innebär i stort då man blir
              kallad att infinna sig under hot om polishämtning.
            </seg>
          </u>
          <u xml:id="i-164cb492d7ebbb43-875" prev="i-164cb492d7ebbb43-865" who="Q4933653">
            <seg>
              Fru talman! Jag vill se en försöksverksamhet där Domstolsverket
              lägger ut tv-sändningar från landets rättegångar på verkets hemsida.
              Då skulle varje medborgare ges möjlighet att granska inte bara
              hur lagstiftningsmakten utövas utan också hur domsmakten utövas.
              Blotta medvetenheten om att den granskningen är möjlig kan stärka
              allmänhetens förtroende ännu mer för rättsväsendet. Jag tycker
              att riksdagen bör medverka till det.
            </seg>
          </u>
          <note type="speaker">
            Anf. 234 JOHAN PEHRSON (FP):
          </note>
          <u xml:id="i-164cb492d7ebbb43-876" next="i-164cb492d7ebbb43-894" who="Q6039678">
            <seg>
              Fru talman! På denna punkt under allmänpolitiska debatten finns
              det mängder av saker som man skulle behöva ta upp och diskutera.
              Jag tycker att den infallsvinkel som vi just hörde om nu från
              Maria Abrahamsson är riktig och viktig. Vi ska ha öppenhet och
              insyn i våra processer. Det tar bort många mytbildningar och många
              fördomar. Det är också lärande för människor att se hur vårt rättsväsen
              fungerar.
            </seg>
          </u>
          <u xml:id="i-164cb492d7ebbb43-877" prev="i-164cb492d7ebbb43-876" who="Q6039678">
            <seg>
              Jag har tänkt att hålla mig till de breda dragen i rättspolitiken
              så här i början av en mandatperiod. Vi som har förmånen att arbeta
              mycket med rättspolitik ska komma ihåg att det är en stor utmaning
              som ligger framför oss. Det handlar om att öka tryggheten, minska
              brottsligheten och se till att vi har ett väldigt bra land att
              leva i.
            </seg>
          </u>
          <u xml:id="i-164cb492d7ebbb43-878" prev="i-164cb492d7ebbb43-876" who="Q6039678">
            <seg>
              Jag vill alltid som liberal understryka vikten av att vi jobbar
              långsiktigt, förebyggande och med de breda penslarna. Det är ofta
              för att minska brottslighet helt andra åtgärder som behövs än
              dem vi brukar tala om: polis, domstolar, åklagare och kriminalvård.
              Det handlar väldigt mycket om att se till att människor ges goda
              livsförutsättningar. Det vi gör i skolan, på jobbsidan och på
              integrationssidan i mängder av frågor för att minska utanförskap
              och social misär är avgörande för att få ett tryggare Sverige
              med minskad brottslighet.
            </seg>
          </u>
          <u xml:id="i-164cb492d7ebbb43-879" prev="i-164cb492d7ebbb43-876" who="Q6039678">
            <seg>
              Det finns tre kärnområden som man kan lyfta fram. Ett är hur
              vi bemöter unga människor som begår brott. Det är oftast ett socialt
              problem. När man har identifierat ett sådant socialt problem är
              det viktigt att man är väldigt tydlig med att man ska agera. Det
              är ett pågående sätt vi har i Sverige i dag där man inte uppmärksammar
              unga människor som begår brott.
            </seg>
          </u>
          <u xml:id="i-164cb492d7ebbb43-880" prev="i-164cb492d7ebbb43-876" who="Q6039678">
            <seg>
              Nu har vi ändrat detta från regeringen under den förra mandatperioden
              på så sätt att fler brott ska utredas. Det är väldigt bra. Om
              brott som har viss grad av allvar utreds även om den unge är under
              15 år leder det lättare till att man kan vidta åtgärder från de
              sociala myndigheternas sida.
            </seg>
          </u>
          <u xml:id="i-164cb492d7ebbb43-881" prev="i-164cb492d7ebbb43-876" who="Q6039678">
            <seg>
              Orsaken är naturligtvis att det finns föräldrar som saknar kapacitet
              och förmåga att ta hand om sina barn och uppfostra dem. Det är
              en ganska svår man likväl väldigt viktig uppgift för föräldrar.
              Om de inte klarar detta måste de sociala myndigheterna kunna gripa
              in.
            </seg>
          </u>
          <u xml:id="i-164cb492d7ebbb43-882" prev="i-164cb492d7ebbb43-876" who="Q6039678">
            <seg>
              Detta är i dag dock väldigt svårt om föräldrarna vägrar. Föräldrarna
              kan i dag i praktiken säga nej till att man ska gripa in. Här
              tycker jag att vi måste titta vidare på vad man kan göra. Det
              kan handla om att återinföra något som tidigare fanns som hette
              mellantvång. Det gjorde att föräldrar inte kunde säga nej om socialtjänsten
              ansåg det vara nödvändigt med åtgärder mot barnen.
            </seg>
          </u>
          <u xml:id="i-164cb492d7ebbb43-883" prev="i-164cb492d7ebbb43-876" who="Q6039678">
            <seg>
              Det handlar trots allt om vad vi anser väger tyngst och vad vi
              prioriterar, barnets rätt till hjälp när det är på väg utför en
              mycket snabb rutschkana eller föräldrarnas rätt att säga nej till
              ingripande åtgärder.
            </seg>
          </u>
          <u xml:id="i-164cb492d7ebbb43-884" prev="i-164cb492d7ebbb43-876" who="Q6039678">
            <seg>
              Unga är ett fokus. Folkpartiet kommer under den här mandatperioden
              att arbeta hårt för tidigare och tydligare insatser och att vi
              fortsätter på den väg som vi nu har börjat på.
            </seg>
          </u>
          <u xml:id="i-164cb492d7ebbb43-885" prev="i-164cb492d7ebbb43-876" who="Q6039678">
            <seg>
              Sedan gäller det polisen. Det är en väldigt viktig organisation.
              Man ska ändå komma ihåg att den har nått framgångar på senare
              år genom att förtroendet har ökat. Det finns en hel del mer som
              vi behöver göra för att få än mer effektivitet. Det räcker inte
              med att fler brott klaras upp.
            </seg>
          </u>
          <u xml:id="i-164cb492d7ebbb43-886" prev="i-164cb492d7ebbb43-876" who="Q6039678">
            <seg>
              Där har vi en hel del att göra med lagstiftningen för att se
              till att personer som gång på gång begår brott får lite tydligare
              påföljder. Det blir meningslöst för polisen att gripa människor
              som snabbt är ute och begår nya brott igen.
            </seg>
          </u>
          <u xml:id="i-164cb492d7ebbb43-887" prev="i-164cb492d7ebbb43-876" who="Q6039678">
            <seg>
              Vi måste titta på polisens kringuppgifter. Det har vi mängder
              av utredningar om. Ska polisen verkligen hålla på med allt som
              den håller på med i dag? Det kan vi ställa frågor om.
            </seg>
          </u>
          <u xml:id="i-164cb492d7ebbb43-888" prev="i-164cb492d7ebbb43-876" who="Q6039678">
            <seg>
              Det är bra med många poliser. Det är bra med 20 000 poliser i
              Sverige. Men vi behöver också fler experter.
            </seg>
          </u>
          <u xml:id="i-164cb492d7ebbb43-889" prev="i-164cb492d7ebbb43-876" who="Q6039678">
            <seg>
              Alla behöver inte bara vara polisutbildade. Det är viktigt att
              man har människor som har annan kompetens också; det kan vara
              psykologer, matematiker, sociologer, jurister eller vilka experter
              som helst för att få bättre kraft i analys och utredningar.
            </seg>
          </u>
          <u xml:id="i-164cb492d7ebbb43-890" prev="i-164cb492d7ebbb43-876" who="Q6039678">
            <seg>
              Frågan om hur polisen är organiserad håller vi nu på att jobba
              med i en utredning för att få en modernare organisation. Det säger
              sig nästan självt att 21 myndigheter som har exakt samma arbetsuppgift
              i ett och samma land är åtminstone 20 för många för att få effektivitet.
            </seg>
          </u>
          <u xml:id="i-164cb492d7ebbb43-891" prev="i-164cb492d7ebbb43-876" who="Q6039678">
            <seg>
              En fråga som är känslig och svår och som vi måste lösa i det
              här parlamentet är frågan om polisens enklare bevakningsuppdrag.
              Jag hävdar att väl utbildade poliser, inte minst om de också ska
              få akademisk utbildning i framtiden, ska jobba med verkligt polisjobb.
              Det finns mängder av enklare bevakningsuppdrag som i dag måste
              skötas av polisen men som vi borde kunna lägga över på någon annan.
              Om det ska vara beredskapspolis, hemvärn, skyddsvakter, andra
              ordningsvakter eller vad det nu kan vara låter jag vara osagt
              i nuläget. Men detta måste vi möta.
            </seg>
          </u>
          <u xml:id="i-164cb492d7ebbb43-892" prev="i-164cb492d7ebbb43-876" who="Q6039678">
            <seg>
              Sedan gäller det grova brott, som vi tyvärr måste fortsätta titta
              på brett. Det handlar om tillgång till vapen. Det kanske är dags
              för en ny vapenamnesti snart vad vet jag? Vi måste titta på det
              som är drivkraften bakom alla grova brott och all organiserad
              brottslighet tillgången till pengar. Det ska göras om möjligt
              ännu svårare att vara grovt kriminell och ha mycket pengar bundna
              oavsett om det är på ett bankkonto, i guld och juveler eller i
              fina bilar. Det ska inte löna sig att vara kriminell. Det är detta
              det handlar om. Det är därför man håller på med den grova brottslighet
              som förstör livet för andra. Det är inte för att man är sadist,
              i regel, utan det är därför att man vill tjäna pengar, är trött
              på att jobba och tycker att det verkar tråkigt. Detta får vi titta
              vidare på.
            </seg>
          </u>
          <u xml:id="i-164cb492d7ebbb43-893" prev="i-164cb492d7ebbb43-876" who="Q6039678">
            <seg>
              Jag tror att myndighetssamverkan går att förstärka. Jag har ofta
              i kammaren lyft fram saker som vi från Folkpartiets sida tycker
              är värda att titta på. Det handlar om hur man jobbar i andra länder.
              Till exempel Storbritannien har ett organiserat myndighetsövergripande
              samarbete mot den grova brottsligheten.
            </seg>
          </u>
          <u xml:id="i-164cb492d7ebbb43-894" prev="i-164cb492d7ebbb43-876" who="Q6039678">
            <seg>
              Avslutningsvis, fru talman: Det förebyggande arbetet är bottenplattan.
              De unga, polisen och grov brottslighet det är Folkpartiets frågor
              som vi kommer att diskutera i den här kammaren den kommande mandatperioden.
            </seg>
          </u>
          <note>
            I detta anförande instämde Roger Haddad (FP) och Ellen Juntti
            (M).
          </note>
          <note type="speaker">
            Anf. 235 KENT EKEROTH (SD):
          </note>
          <u xml:id="i-164cb492d7ebbb43-895" next="i-164cb492d7ebbb43-913" who="Q3369252">
            <seg>
              Fru talman! Ärade ledamöter! Jag ska prata om ett område som
              har varit eftersatt under lång tid i Sverige. Det gäller givetvis
              kriminalpolitiken. Alltför länge har vänsterinspirerade flumteorier
              fått råda i landet. Alltför länge har dumsnälla kriminologer gång
              på gång ursäktat kriminellas gärningar genom att snyfta och berätta
              hur synd det är om brottslingarna.
            </seg>
          </u>
          <u xml:id="i-164cb492d7ebbb43-896" prev="i-164cb492d7ebbb43-895" who="Q3369252">
            <seg>
              Fokus har nästan alltid varit på brottslingarna att hjälpa dem,
              att rehabilitera dem, att gulla med dem och att tycka synd om
              dem och beklaga deras eventuellt trasiga uppväxt. Vi menar att
              det är helt fel perspektiv.
            </seg>
          </u>
          <u xml:id="i-164cb492d7ebbb43-897" prev="i-164cb492d7ebbb43-895" who="Q3369252">
            <seg>
              Sverigedemokraterna är nya i riksdagen, och vi för även med oss
              ett nytt synsätt när det gäller kriminalitet. Vi sätter offret
              i fokus, inte den kriminelle. Vi värnar offrets integritet, inte
              brottslingens. Det är offret och dess anhöriga som är viktiga
              för oss, inte våldtäktsmannen, mördaren eller den person som har
              misshandlat någon annan människa. I och med detta nya synsätt
              kan vi också driva en tydligare och mycket skarpare kriminalpolitik
              än vad både Alliansen och De rödgröna kan eller vill göra.
            </seg>
          </u>
          <u xml:id="i-164cb492d7ebbb43-898" prev="i-164cb492d7ebbb43-895" who="Q3369252">
            <seg>
              Nyss avslutades den allmänna motionstiden. Där visade vi att
              vi inte tolererar den slapphänta kriminalpolitik som Sverige i
              dag har. Vi motionerar om att kraftigt skärpa straffen för våldsbrott
              och om införandet av riktiga livstidsstraff utan chans till benådning
              eller tidsbestämning för de allra värsta brotten. Med andra ord:
              De ska aldrig ut igen. Vi har motionerat om att ta bort mängdrabatten
              vid flerfaldig brottslighet som fortfarande inte har åtgärdats
              i det här landet och som är en djupt omoralisk företeelse. Vi
              har motionerat om att ta bort tvåtredjedelsfrigivning för våldsbrott.
              Vi menar att det är helt oacceptabelt att man ska bli frigiven
              efter två tredjedelar av tiden i ett fängelse när man har misshandlat,
              rånat, mördat eller våldtagit någon annan.
            </seg>
          </u>
          <u xml:id="i-164cb492d7ebbb43-899" prev="i-164cb492d7ebbb43-895" who="Q3369252">
            <seg>
              Givetvis har vi också motionerat om en skärpning av lagen beträffande
              utvisning av kriminella utlänningar. Vi ser fortfarande i dag
              hur utländska medborgare kan slå ihjäl till exempel en pensionär
              och ändå inte bli utvisade därför att åklagaren inte tyckte att
              brottet var tillräckligt grovt. Det är helt oacceptabelt. Vi vill
              göra om detta och sänka gränsen så att kriminella utlänningar
              de facto utvisas från Sverige.
            </seg>
          </u>
          <u xml:id="i-164cb492d7ebbb43-900" prev="i-164cb492d7ebbb43-895" who="Q3369252">
            <seg>
              Vi har motionerat om att ta bort den hänsyn man tar till dem
              som är över 18 men under 21 år gamla. De får vissa strafflättnader
              för att de är unga trots att de är myndiga. Det ska bort.
            </seg>
          </u>
          <u xml:id="i-164cb492d7ebbb43-901" prev="i-164cb492d7ebbb43-895" who="Q3369252">
            <seg>
              Motionerna är bara en början på Sverigedemokraternas ambition
              att återupprätta rättsstaten Sverige. Vi ser att Alliansen har
              gett upp två av sina tidigare profilfrågor. Dels är det försvarspolitiken,
              som inte har med denna debatt att göra, dels kriminalpolitiken.
            </seg>
          </u>
          <u xml:id="i-164cb492d7ebbb43-902" prev="i-164cb492d7ebbb43-895" who="Q3369252">
            <seg>
              Vad som har hänt under den föregående mandatperioden på det kriminalpolitiska
              området är en del extra poliser och vissa straffskärpningar. Man
              har infört någonting som kallas för synnerligen grov misshandel,
              till exempel. Det är ett steg i rätt riktning, och det är bra
              att det görs. Men vi menar att det är alldeles för lite och alldeles
              för sent.
            </seg>
          </u>
          <u xml:id="i-164cb492d7ebbb43-903" prev="i-164cb492d7ebbb43-895" who="Q3369252">
            <seg>
              Problemet vi ser i dag är att domstolar dömer i den lägre änden
              av straffskalorna. Grov misshandel kan ge allt från ett till tio
              års fängelse. Om man tittar på det snitt som domstolarna dömer
              ut ligger det på 1,5 år, enligt en statlig utredning. Det säger
              en del.
            </seg>
          </u>
          <u xml:id="i-164cb492d7ebbb43-904" prev="i-164cb492d7ebbb43-895" who="Q3369252">
            <seg>
              En genomgång som Åklagarmyndigheten har gjort den största i sitt
              slag visar precis det här. Svenska domstolar dömer i den nedre
              delen av straffskalan. Om man tittar på till exempel misshandelsfall
              ser man att domstolarna i 90 procent av fallen dömer i den nedre
              fjärdedelen av straffskalan. Det gäller för den delen också för
              grov kvinnofridskränkning.
            </seg>
          </u>
          <u xml:id="i-164cb492d7ebbb43-905" prev="i-164cb492d7ebbb43-895" who="Q3369252">
            <seg>
              I rapporten dras också slutsatsen att allt fler förvisso döms
              till fängelse men att straffen blir kortare, att kvinnor får lindrigare
              straff än män och att det inte spelar någon större roll för straffens
              längd om man har dömts tidigare. Det här måste ändras.
            </seg>
          </u>
          <u xml:id="i-164cb492d7ebbb43-906" prev="i-164cb492d7ebbb43-895" who="Q3369252">
            <seg>
              Jag ska ta några exempel på hur svenskt rättsväsen har dömt och
              hur man dömer i dag:
            </seg>
          </u>
          <u xml:id="i-164cb492d7ebbb43-907" prev="i-164cb492d7ebbb43-895" who="Q3369252">
            <seg>
              En 51-årig man fick 18 års fängelse när han hällde bensin på
              sin sambo och tände på. Med den fabulösa straffreduceringen på
              två tredjedelar är han ute efter tolv år efter att ha mördat sin
              sambo på detta fruktansvärda sätt. Det är oacceptabelt.
            </seg>
          </u>
          <u xml:id="i-164cb492d7ebbb43-908" prev="i-164cb492d7ebbb43-895" who="Q3369252">
            <seg>
              Nyligen fick allmänheten besked om att en polismördare och dömd
              krigsförbrytare väntas kunna bli fri 2012. Han fick 13 år i fängelse
              efter att ha avrättat två poliser.
            </seg>
          </u>
          <u xml:id="i-164cb492d7ebbb43-909" prev="i-164cb492d7ebbb43-895" who="Q3369252">
            <seg>
              Det tredje exemplet är en man i Landskrona som blev dömd för
              misshandel, våldtäkt, narkotikabrott och brott mot knivlagen.
              Han är tidigare dömt för misshandel. Han fick ett år i svenskt
              fängelse.
            </seg>
          </u>
          <u xml:id="i-164cb492d7ebbb43-910" prev="i-164cb492d7ebbb43-895" who="Q3369252">
            <seg>
              Listan kan göras lång. Hur har då statistiken sett ut de senaste
              åren? Sedan 2006 har våldtäkterna ökat med 41 procent. Antalet
              misshandelsfall av män över 15 år har ökat med 7,5 procent, misshandelsfall
              av kvinnor med 15 procent och av barn med 26 procent. Att barnmisshandeln
              ökar kan man kanske misstänka också har att göra med invandringen
              från områden där barnaga praktiseras. Det är till och med så att
              en svensk domstol av kulturella hänsyn har sänkt straffet för
              någon som agade sitt barn. I detta mångkulturella samhälle tar
              man uppenbarligen hänsyn till detta också. Enligt FN:s organ för
              droger och kriminalitet, UNODC, har Sverige högst antal misshandelsfall
              i världen sett som andel av befolkningen. Vi har 13 gånger mer
              än Norge och 4,5 gånger mer än Danmark, till exempel.
            </seg>
          </u>
          <u xml:id="i-164cb492d7ebbb43-911" prev="i-164cb492d7ebbb43-895" who="Q3369252">
            <seg>
              Det är denna situation vi har i dag. Alliansen har tillsatt en
              rad utredningar. Men Alliansen har styrt Sverige sedan 2006, och
              fortfarande har det till exempel inte hänt någonting med utredningen
              om mängdrabatt. Det tar sex år innan utredningen ens har kommit
              på agendan. Innan det blir ett lagförslag av detta har det kanske
              gått åtta år.
            </seg>
          </u>
          <u xml:id="i-164cb492d7ebbb43-912" prev="i-164cb492d7ebbb43-895" who="Q3369252">
            <seg>
              Är det här det bästa som kan presteras att det tar så lång tid
              att göra så uppenbara saker? Man kan undra. Under tiden får grova
              brottslingar straff som är rena skämtet och grovt kränkande för
              brottsoffren och de laglydiga medborgarna. Alliansen är precis
              som De rödgröna tyvärr inte i fas med den allmänna rättsuppfattningen.
            </seg>
          </u>
          <u xml:id="i-164cb492d7ebbb43-913" prev="i-164cb492d7ebbb43-895" who="Q3369252">
            <seg>
              Det framstår tydligt att Sverigedemokraterna får ta över stafettpinnen
              från borgerligheten när det gäller kriminalpolitiken. Vi gör det
              med beslutsamhet och en stor vilja att ta ansvar på området, och
              vi kommer att fortsätta leva upp till de löften vi har gett våra
              väljare om ett återupprättat rättssamhälle där vi värnar offren
              och deras anhöriga och ger dem upprättelse.
            </seg>
          </u>
          <note type="speaker">
            Anf. 236 HELENA BOUVENG (M) replik:
          </note>
          <u xml:id="i-164cb492d7ebbb43-914" next="i-164cb492d7ebbb43-916" who="Q4940303">
            <seg>
              Fru talman! Kent Ekeroth nämnde en hel del motioner. Jag har
              bland annat läst motionen beträffande mängdrabatt vid flerfaldig
              brottslighet. Där har man så bråttom att man inte ens kan invänta
              utredningens slutsatser. Man säger att det är en process på två
              tre år.
            </seg>
          </u>
          <u xml:id="i-164cb492d7ebbb43-915" prev="i-164cb492d7ebbb43-914" who="Q4940303">
            <seg>
              Därför blir det så oerhört förvånande när Sverigedemokraterna
              motsätter sig att effektivisera och förbättra det rättsliga samarbetet
              inom EU både vad gäller exempelvis bevisinhämtningen och rätten
              till information inom det straffrättsliga förfarandet.
            </seg>
          </u>
          <u xml:id="i-164cb492d7ebbb43-916" prev="i-164cb492d7ebbb43-914" who="Q4940303">
            <seg>
              Jag undrar varför Sverigedemokraterna sätter sig emot dessa förslag
              när man säger sig värna ett starkt rättsväsen och att det ska
              gå fort. Hur fort tror Sverigedemokraterna att det går om man
              ska förhandla fram 26 olika bilaterala avtal?
            </seg>
          </u>
          <note type="speaker">
            Anf. 237 KENT EKEROTH (SD) replik:
          </note>
          <u xml:id="i-164cb492d7ebbb43-917" next="i-164cb492d7ebbb43-919" who="Q3369252">
            <seg>
              Fru talman! Precis som jag sade har Alliansen styrt det här landet
              sedan 2006. Sex år senare kanske vi har ett betänkande som kommer
              ut när det gäller flerfaldig brottslighet. Det är alldeles för
              långsamt. Och detta är inte ens ett lagförslag. Vi kan få vänta
              till mandatperiodens slut. Om betänkandet kommer 2012 kanske vi
              får vänta så länge för att få göra någonting.
            </seg>
          </u>
          <u xml:id="i-164cb492d7ebbb43-918" prev="i-164cb492d7ebbb43-917" who="Q3369252">
            <seg>
              Under tiden går kriminella fria. De får sänkta straff och mängdrabatt.
              Det är omoraliskt. Det måste kunna skötas mycket snabbare än så
              här. Det är klart att vi riktar kritik i det ärendet.
            </seg>
          </u>
          <u xml:id="i-164cb492d7ebbb43-919" prev="i-164cb492d7ebbb43-917" who="Q3369252">
            <seg>
              När det gäller frågan om EU är det precis som vi sade. Det är
              redan i dag omständliga processer i EU när det gäller hur man
              förhandlar om olika avtal hit och dit. Vi menar att om vi skulle
              ha kontroll över våra gränser och vår kriminalpolitik skulle vi
              kunna upprätthålla rättssamhället på ett mycket bättre sätt i
              stället för att öppna gränserna som EU de facto innebär med problem
              att bekämpa organiserad brottslighet och så vidare. EU är tyvärr
              ingen lösning på det problemet. Redan i dag har man en massa förhandlingar,
              och det kan även göras bilateralt. EU är inget unikum.
            </seg>
          </u>
          <note type="speaker">
            Anf. 238 HELENA BOUVENG (M) replik:
          </note>
          <u xml:id="i-164cb492d7ebbb43-920" who="Q4940303">
            <seg>
              Fru talman! Ni säger också att ni sätter brottsoffret i centrum.
              Jag kan inte annat än undra vilket svar ni ska ge till de brottsoffer
              som ständigt utsätts för brott inom Europa om ni motsätter er
              det här samarbetet. Vilket svar ska ni ge? Under tiden som ni
              förhandlar fram 26 bilaterala avtal lär den organiserade brottsligheten
              få leva sitt eget liv. De lär också hylla det här förslaget. Vad
              har du för svar att ge till brottsoffren som får vänta på att
              någonting händer när ni ska avtala med andra länder?
            </seg>
          </u>
          <note type="speaker">
            Anf. 239 KENT EKEROTH (SD) replik:
          </note>
          <u xml:id="i-164cb492d7ebbb43-921" who="Q3369252">
            <seg>
              Fru talman! Vi gick till val på att skärpa situationen i Sverige,
              i det land vi lever i. Vi är satta att göra detta av våra väljare.
              Det kan vi också göra genom den nationella politiken. Det har
              över huvud taget ingenting med EU att göra. Om man vill bekämpa
              den organiserade brottsligheten kan man inte förespråka EU med
              öppna gränser. Det gränslösa Europa är kanske det bästa som har
              hänt den organiserade brottsligheten. Därför blir er politik helt
              ohållbar och vår tvärtom.
            </seg>
          </u>
          <note type="speaker">
            Anf. 240 KRISTER HAMMARBERGH (M) replik:
          </note>
          <u xml:id="i-164cb492d7ebbb43-922" next="i-164cb492d7ebbb43-924" who="Q5786666">
            <seg>
              Fru talman! Det är många som undrar vad Sverigedemokraternas
              bekämpande av brottsligheten egentligen står för. Vi som har läst
              programmet insåg att det gick fort. Det tog 30 sekunder att läsa
              det. Mer omfattande var det inte. Nu skulle svaren komma. Vi har
              sett de motioner som har lämnats in. De är inte särskilt imponerande.
              Det finns ingen partimotion och ingen kommittémotion i ärendet,
              utan det finns sju enskilda motioner vars innehåll är en blandning
              av möjligen fakta men också missförstådda fakta och ibland också
              rena felaktigheter.
            </seg>
          </u>
          <u xml:id="i-164cb492d7ebbb43-923" prev="i-164cb492d7ebbb43-922" who="Q5786666">
            <seg>
              Jag vill också återknyta till det praktiska arbetet. Vi är medlemmar
              i Europeiska unionen. När det gäller kampen mot den grova organiserade
              brottsligheten kan vi konstatera att konventioner och bilateralt
              samarbete inte har hjälpt tillräckligt mycket. Men när vi kommer
              överens inom Europeiska unionen kan vi ta krafttag mot den organiserade
              brottsligheten.
            </seg>
          </u>
          <u xml:id="i-164cb492d7ebbb43-924" prev="i-164cb492d7ebbb43-922" who="Q5786666">
            <seg>
              Nu undrar jag om Sverigedemokraterna alltid kommer att välja
              att vara emot de förslag som EU lägger fram eller om man vill
              vara med och bekämpa brottsligheten.
            </seg>
          </u>
          <note type="speaker">
            Anf. 241 KENT EKEROTH (SD) replik:
          </note>
          <u xml:id="i-164cb492d7ebbb43-925" next="i-164cb492d7ebbb43-926" who="Q3369252">
            <seg>
              Fru talman! Med de förslag som vi har lagt fram kommer vi att
              kunna se brottsoffer i ögonen utan att skämmas. Det finns ett
              exempel med en 80-årig dam som blev våldtagen av en 35-åring.
              Han fick tre år i fängelse. Skulle du kunna stå inför denna 80-årings
              anhöriga och se dem i ögonen med de straff som vi har i dag? Med
              Sverigedemokraternas straff skulle de här personerna få sitta
              inne väldigt lång tid. Det skulle ge upprättelse åt offren.
            </seg>
          </u>
          <u xml:id="i-164cb492d7ebbb43-926" prev="i-164cb492d7ebbb43-925" who="Q3369252">
            <seg>
              När det gäller EU vill jag återigen säga att vi är för svensk
              självständighet. Med självständighet skulle vi kunna upprätthålla
              våra gränser och därmed bekämpa den organiserade brottsligheten.
              Vi kommer att motsätta oss förslag som flyttar ytterligare makt
              till EU. Vi är för att bekämpa den organiserade brottsligheten.
              Det finnas massor av olika sätt att göra det på, och det görs
              runt om i världen i en massa olika samarbeten. Överstatlighet,
              där vi hela tiden flyttar makten till EU, är inte lösningen på
              problemet. Lösningen är att vi kan upprätthålla våra egna gränser
              för att till exempel bekämpa den organiserade brottsligheten.
            </seg>
          </u>
          <note type="speaker">
            Anf. 242 KRISTER HAMMARBERGH (M) replik:
          </note>
          <u xml:id="i-164cb492d7ebbb43-927" next="i-164cb492d7ebbb43-928" who="Q5786666">
            <seg>
              Fru talman! Låt mig konstatera att så länge Sverige är med i
              Europeiska unionen kommer Sverigedemokraterna att motverka allt
              arbete när det gäller internationell samverkan mot grov organiserad
              brottslighet. Det är ett tydligt ställningstagande.
            </seg>
          </u>
          <u xml:id="i-164cb492d7ebbb43-928" prev="i-164cb492d7ebbb43-927" who="Q5786666">
            <seg>
              Jag måste ställa ytterligare en fråga till Kent Ekeroth. Du har
              i en artikel i Aftonbladet riktat en replik till mig. Där har
              du sagt att du tycker att det är fel att Sverige ska kunna lämna
              ut svenskar misstänkta för brottslighet utomlands. Tycker du att
              det är fel att vi kan tänka oss att lämna ut en svensk som är
              misstänkt för grova sexuella övergrepp i exempelvis Frankrike?
            </seg>
          </u>
          <note type="speaker">
            Anf. 243 KENT EKEROTH (SD) replik:
          </note>
          <u xml:id="i-164cb492d7ebbb43-929" who="Q3369252">
            <seg>
              Fru talman! Jag tror att du väljer att missförstå vad man säger
              eller vad man skriver. Det handlar inte om att vi ska vägra att
              lämna ut misstänkta. Det handlar om att det ska ske på Sveriges
              eget bevåg. Det ska inte ske på någon främmande stats bevåg. Det
              ska vara vårt beslut om och när det ska ske. Om det finns fog
              för att utlämna någon som har begått ett brott i ett annat land
              ska vi göra det, men det ska vara Sveriges beslut, inte EU:s eller
              någon annan främmande stats beslut. Sådan respekt har åtminstone
              vi för våra medborgare.
            </seg>
          </u>
          <note type="speaker">
            Anf. 244 ANTI AVSAN (M) replik:
          </note>
          <u xml:id="i-164cb492d7ebbb43-930" next="i-164cb492d7ebbb43-932" who="Q574782">
            <seg>
              Fru talman! När jag hörde början på Kent Ekeroths anförande undrade
              jag var han har levt någonstans. Han talar om hur man bestämmer
              påföljder för de tilltalade och att det är den tilltalade som
              står i centrum. Det är en beskrivning som jag inte känner igen.
            </seg>
          </u>
          <u xml:id="i-164cb492d7ebbb43-931" prev="i-164cb492d7ebbb43-930" who="Q574782">
            <seg>
              Straffvärdesprincipen har stått i centrum för straffrättskipningen
              ganska länge. Den tillkom för övrigt under en tidigare borgerlig
              regering. Där sätter man fokus på gärningen i objektiv mening.
              Det är brottets straffvärde som ska stå i centrum vid valet av
              påföljd och inte gärningsmannens situation. Det spelar ingen roll
              om han har misslyckats med potträning i sin barndom eller någonting
              annat, utan det handlar om vad man faktiskt har gjort. Det tycks
              ha gått Sverigedemokraterna förbi.
            </seg>
          </u>
          <u xml:id="i-164cb492d7ebbb43-932" prev="i-164cb492d7ebbb43-930" who="Q574782">
            <seg>
              Sedan undrar jag också hur man tänker när det gäller ungdomsbrott.
              Man säger att man ska full straffbarhet efter 18 år. Är det er
              tanke? Det får du utveckla lite grann.
            </seg>
          </u>
          <note type="speaker">
            Anf. 245 KENT EKEROTH (SD) replik:
          </note>
          <u xml:id="i-164cb492d7ebbb43-933" next="i-164cb492d7ebbb43-934" who="Q3369252">
            <seg>
              Fru talman! Det är självfallet så att är man myndig är man myndig.
              Man ska inte få sänkt straff bara för att man är 19, 20 eller
              20 ½ år. Är man myndig och har begått ett brott ska man också
              straffas för det. Hur går den logiken ihop att när man är myndig
              ska staten ändå dalta med en och säga att man får lägre straff
              trots att man är myndig? Vill man inte att man ska vara myndig
              vid 18 års ålder kan vi diskutera det. Vi menar att det är helt
              orimligt att man om man har begått bestialiska brott, misshandel
              i tortyrliknande situationer eller vad det nu kan vara, får rabatt
              av det svenska systemet som det ser ut i dag.
            </seg>
          </u>
          <u xml:id="i-164cb492d7ebbb43-934" prev="i-164cb492d7ebbb43-933" who="Q3369252">
            <seg>
              Det finns hur många rättsfall som helst som visar hur det svenska
              rättssystemet fungerar i dag. Det finns ett fall där två män fick
              tre och ett halvt års fängelse för ett attentat mot en åklagare
              i det svenska rättsväsendet. De fick tre och ett halvt år för
              ett bombattentat. Sådana domar kan vi läsa om dagligen. Det visar
              att vi måste skärpa straffen på en rad områden. Vi måste införa
              riktiga livstidsstraff för de värsta brotten.
            </seg>
          </u>
          <note type="speaker">
            Anf. 246 ANTI AVSAN (M) replik:
          </note>
          <u xml:id="i-164cb492d7ebbb43-935" who="Q574782">
            <seg>
              Fru talman! I civiliserade länder har man inte full straffbarhet
              för unga lagöverträdare. Myndighetsåldern är inte densamma som
              den när man kan ta fullt ansvar för sina gärningar. I Sverige
              kan man inte straffas för brott när man är 14 år, men från den
              dagen man är 15 år och en dag inträder straffbarhet. Det vore
              orimligt med full straffbarhet då. Det är en glidande skala till
              full straffbarhet vid 21 års ålder. Från 18 års ålder kan man
              dömas till fängelse. Före det handlar det om sluten ungdomsvård.
              Det finns en logik i detta.
            </seg>
          </u>
          <note type="speaker">
            Anf. 247 KENT EKEROTH (SD) replik:
          </note>
          <u xml:id="i-164cb492d7ebbb43-936" who="Q3369252">
            <seg>
              Fru talman! Prata om den logiken med det offer som blivit misshandlat,
              den person som har blivit våldtagen eller för de anhöriga vars
              son, far eller mor har blivit mördad! Då kan ni prata om att vi
              ska ha en glidande skala upp till att man är 21 år och mycket
              väl vet vad man har gjort. Det är omoraliskt, och det är precis
              det jag pratar om. Det är precis den här slappheten i svensk kriminalpolitik
              jag pratar om. Ni står här och vill på fullaste allvar att man
              ska ge rabatt till någon som kanske har gjort något så fruktansvärt
              bara för personen är 20 år gammal, vilket är två efter det att
              han eller hon blivit myndig. Det går inte.
            </seg>
          </u>
          <note type="speaker">
            Anf. 248 EDWARD RIEDL (M) replik:
          </note>
          <u xml:id="i-164cb492d7ebbb43-937" next="i-164cb492d7ebbb43-939" who="Q6071900">
            <seg>
              Fru talman! Oavsett om det handlar om brottsbekämpning, arbetsmarknad
              eller integration pratar sverigedemokrater i den här talarstolen
              om den misslyckade politiken. Det är det samlade begreppet över
              i praktiken alla områden.
            </seg>
          </u>
          <u xml:id="i-164cb492d7ebbb43-938" prev="i-164cb492d7ebbb43-937" who="Q6071900">
            <seg>
              Min bild är att Sverige är ett bra land, kanske ett av de bästa
              länderna i världen om jag får vara lite partisk. Vi har trots
              det många utmaningar på många områden. Men jag menar att Sverige
              i grunden är ett mycket bra land för människor att leva och bo
              i.
            </seg>
          </u>
          <u xml:id="i-164cb492d7ebbb43-939" prev="i-164cb492d7ebbb43-937" who="Q6071900">
            <seg>
              Fru talman! Jag undrar vilket land som Kent Ekeroth och hans
              partikamrater menar är så mycket bättre än Sverige att man inom
              i praktiken vartenda område pratar om den misslyckade politiken.
            </seg>
          </u>
          <note type="speaker">
            Anf. 249 KENT EKEROTH (SD) replik:
          </note>
          <u xml:id="i-164cb492d7ebbb43-940" next="i-164cb492d7ebbb43-941" who="Q3369252">
            <seg>
              Fru talman! Det står bortom allt tvivel att kriminalpolitiken
              i det här landet är eftersatt när man får straff på ett år, två
              år eller tre år när man har mördat någon. Han som slog ihjäl en
              pensionär på en parkeringsplats fick ett år och tio månader i
              fängelse. Det finns fall där någon brutalt har slagit ihjäl en
              16-årig flicka, stampat ihjäl henne ute i skogen. De fick tre
              år i ungdomsvård. Det finns hur många sådana här fall som helst.
              Jag har en lång lista. En 15-årig tjej blev mördad i Stureby.
              Hennes mördare fick ett år och åtta månader i sluten ungdomsvård.
              Det finns hur mycket sådant som helst.
            </seg>
          </u>
          <u xml:id="i-164cb492d7ebbb43-941" prev="i-164cb492d7ebbb43-940" who="Q3369252">
            <seg>
              Ni står här och försvara de här löjeväckande låga straffen. Jag
              skulle vilja ser er stå och försvara dem inför deras anhöriga,
              inför dem som har en anhörig som blivit utsatt för mord, tortyr,
              våldtäkt eller misshandel. Det går inte att försvara det. Och
              det är omoraliskt att stå här och påstå att svenska straff är
              tillräckliga, för det är de inte.
            </seg>
          </u>
          <note type="speaker">
            Anf. 250 EDWARD RIEDL (M) replik:
          </note>
          <u xml:id="i-164cb492d7ebbb43-942" next="i-164cb492d7ebbb43-943" who="Q6071900">
            <seg>
              Fru talman! Det finns många diktaturer runt om i världen som
              har betydligt tuffare straff. Man bestraffar sådant som vi tycker
              inte ska bestraffas, men man har en tuff politik mot dem du kallar
              kriminella.
            </seg>
          </u>
          <u xml:id="i-164cb492d7ebbb43-943" prev="i-164cb492d7ebbb43-942" who="Q6071900">
            <seg>
              Min fundering gäller då hur Sverigedemokraterna i den andan funderar
              över om man verkligen åstadkommer ett bättre samhälle alla gånger
              med bara tuffare tag. Det måste finnas någon form av rim och reson
              i den politik man bedriver. För mig är länder inte bättre när
              de bestraffar väldigt hårt.
            </seg>
          </u>
          <note type="speaker">
            Anf. 251 KENT EKEROTH (SD) replik:
          </note>
          <u xml:id="i-164cb492d7ebbb43-944" next="i-164cb492d7ebbb43-946" who="Q3369252">
            <seg>
              Fru talman! Det här är också någonting som vi har olika syn på.
            </seg>
          </u>
          <u xml:id="i-164cb492d7ebbb43-945" prev="i-164cb492d7ebbb43-944" who="Q3369252">
            <seg>
              Vi ser inte bara straffen som en form av rehabilitering. Vi ser
              inte heller bara straffen som något som ska förhindra andra från
              att begå nya brott. Självklart ska de göra det, men straffen i
              sig handlar om moral att ge upprättelse åt offret och att straffa
              den som har gjort något.
            </seg>
          </u>
          <u xml:id="i-164cb492d7ebbb43-946" prev="i-164cb492d7ebbb43-944" who="Q3369252">
            <seg>
              Straffet i sig har ett egenvärde. Det är en moralisk fråga. Därför
              menar vi att man måste ha mycket strängare straff så att de som
              begår brotten nu pratar jag om framför allt våldsbrott också ska
              känna av konsekvenserna av handlingarna och det liv de förstör.
            </seg>
          </u>
          <note type="speaker">
            Anf. 252 EMMA HENRIKSSON (KD) replik:
          </note>
          <u xml:id="i-164cb492d7ebbb43-947" next="i-164cb492d7ebbb43-949" who="Q4953633">
            <seg>
              Fru talman! Kent Ekeroth började med att prata om brottsoffret,
              men det var ungefär bara där i anförandet man kunde höra brottsoffrets
              perspektiv komma in.
            </seg>
          </u>
          <u xml:id="i-164cb492d7ebbb43-948" prev="i-164cb492d7ebbb43-947" who="Q4953633">
            <seg>
              Vi kristdemokrater utgår ifrån att trygga människor inte begår
              brott. Trygga människor blir det om vi har trygga barn, men det
              perspektivet fanns ingenstans i det anförande Kent Ekeroth gjorde.
              Det som fanns handlade om att skärpa straffen, ändra straffskalorna
              och utvisning.
            </seg>
          </u>
          <u xml:id="i-164cb492d7ebbb43-949" prev="i-164cb492d7ebbb43-947" who="Q4953633">
            <seg>
              Min fråga till Kent Ekeroth är: Var kommer brottsoffret in? På
              vilket sätt får vi färre brottsoffer, och på vilket sätt får brottsoffren
              det bättre genom att vi inte gör någonting för att faktiskt minska
              brotten?
            </seg>
          </u>
          <note type="speaker">
            Anf. 253 KENT EKEROTH (SD) replik:
          </note>
          <u xml:id="i-164cb492d7ebbb43-950" next="i-164cb492d7ebbb43-953" who="Q3369252">
            <seg>
              Fru talman! Det är självfallet så att brottsoffer, de som blivit
              utsatta för någonting, får det bättre om de känner att samhället
              straffar den som har gjort någonting ordentligt. I stället är
              det vi ser i dag ett dagligt hån mot många av de offer som har
              utsatts för någon form av våldsbrott. De hånas när den som har
              gjort något mot dem kommer ut efter ett eller två år och går på
              samma gator och torg. Det är ett hån mot dem.
            </seg>
          </u>
          <u xml:id="i-164cb492d7ebbb43-951" prev="i-164cb492d7ebbb43-950" who="Q3369252">
            <seg>
              Har man skärpta straff så kommer det att vara bättre för offren,
              för då känner de att samhället tar det här på allvar.
            </seg>
          </u>
          <u xml:id="i-164cb492d7ebbb43-952" prev="i-164cb492d7ebbb43-950" who="Q3369252">
            <seg>
              Utöver det vill vi också införa en statlig garanti, till exempel
              när det gäller skadestånd för brottsoffer, så att de ska slippa
              gå och be den som har gjort något mot dem om de pengar som domstol
              har utdömt.
            </seg>
          </u>
          <u xml:id="i-164cb492d7ebbb43-953" prev="i-164cb492d7ebbb43-950" who="Q3369252">
            <seg>
              Det är alltså självklart så att hårdare straff ger upprättelse
              till offret, och därmed blir det bättre för offret, plus det att
              de slipper förnedringen att gå och tigga pengar som de har blivit
              tilldömda från den som kanske har misshandlat eller våldtagit
              dem.
            </seg>
          </u>
          <note type="speaker">
            Anf. 254 EMMA HENRIKSSON (KD) replik:
          </note>
          <u xml:id="i-164cb492d7ebbb43-954" next="i-164cb492d7ebbb43-955" who="Q4953633">
            <seg>
              Fru talman! Ska jag då tolka detta som att Sverigedemokraternas
              politik när det gäller att minska brotten, minska lidandet för
              dem som utsatts för brott och minska risken för att man blir utsatt
              för brott är att skärpa straffen och, i de fall där det i Sverigedemokraternas
              tycke är möjligt, utvisa personer?
            </seg>
          </u>
          <u xml:id="i-164cb492d7ebbb43-955" prev="i-164cb492d7ebbb43-954" who="Q4953633">
            <seg>
              Då är min nästa fråga: Hur långt tänker ni gå när det gäller
              utvisningar? Hur många generationer ska man ha befunnit sig i
              Sverige för att vara föremål för utvisning, och på vilket sätt
              gör det att vi kommer till rätta med de problem som leder till
              att vi har brottslighet i Sverige?
            </seg>
          </u>
          <note type="speaker">
            Anf. 255 KENT EKEROTH (SD) replik:
          </note>
          <u xml:id="i-164cb492d7ebbb43-956" next="i-164cb492d7ebbb43-958" who="Q3369252">
            <seg>
              Fru talman! Det här med skärpta straff är givetvis centralt,
              men det är inte det enda. Vi kommer att gå till val, och det gjorde
              vi också, på att ge mer befogenheter till polisen, till exempel
              när det gäller att göra det lättare att använda buggning än i
              dag och bekämpa organiserad brottslighet. Vi vill ge polisen större
              befogenheter till exempel när det gäller att hålla kvar misstänkta
              och så vidare.
            </seg>
          </u>
          <u xml:id="i-164cb492d7ebbb43-957" prev="i-164cb492d7ebbb43-956" who="Q3369252">
            <seg>
              Det blir alltså en utökning av polisens befogenheter också, men
              skärpta straff är väldigt viktigt i sammanhanget.
            </seg>
          </u>
          <u xml:id="i-164cb492d7ebbb43-958" prev="i-164cb492d7ebbb43-956" who="Q3369252">
            <seg>
              När det gäller utvisning handlar det givetvis om dem som inte
              är svenska medborgare. De ska kunna utvisas. Så enkelt är det.
            </seg>
          </u>
          <note type="speaker">
            Anf. 256 CAROLINE SZYBER (KD) replik:
          </note>
          <u xml:id="i-164cb492d7ebbb43-959" who="Q4981717">
            <seg>
              Fru talman! Du menar att den allmänna rättsuppfattningen är att
              straffen ska skärpas kraftigt för alla brott och vid upprepade
              brott, Kent Ekeroth. Vad har du för belägg för att det här sker
              i samklang med allmänhetens uppfattning? När allmänheten utförligare
              får ta ställning till rättsfall och själv får gissa sig till vad
              domstolarna har kommit fram till dömer man i en majoritet av fallen
              mycket lägre än vad domstolarna själva har gjort.
            </seg>
          </u>
          <note type="speaker">
            Anf. 257 KENT EKEROTH (SD) replik:
          </note>
          <u xml:id="i-164cb492d7ebbb43-960" next="i-164cb492d7ebbb43-962" who="Q3369252">
            <seg>
              Fru talman! Vi utgår givetvis från dem som har röstat på oss,
              från våra väljare, som vi tror har väldigt stort stöd av det allmänna.
            </seg>
          </u>
          <u xml:id="i-164cb492d7ebbb43-961" prev="i-164cb492d7ebbb43-960" who="Q3369252">
            <seg>
              När de här horribla rättsfallen får en väldigt låg straffsats
              är det enligt vår uppfattning, enligt alla dem vi har pratat med
              och enligt alla de indikationer vi har fått inte i samklang med
              den allmänna rättsuppfattningen. Det kan omöjligt vara i samklang
              med den allmänna rättsuppfattningen att någon som slår ihjäl en
              pensionär på en parkeringsplats och som inte ens är svensk medborgare
              ska få stanna i landet. Jag kan garantera att om vi gjorde en
              undersökning om det skulle den absoluta majoriteten i Sverige
              vara för att utvisa den person som hade gjort det. Det skulle
              inte vara någon tvekan om det över huvud taget.
            </seg>
          </u>
          <u xml:id="i-164cb492d7ebbb43-962" prev="i-164cb492d7ebbb43-960" who="Q3369252">
            <seg>
              Men vad vi hör här i replikskiftena är i princip det här hela
              tiden: Ni vill inte höja straffen, för ni menar att de är okej
              som de är. Och dagligen kan man läsa i svenska medier om hur det
              inte är hållbart hur brottslingar får låga straff gång på gång.
            </seg>
          </u>
          <note type="speaker">
            Anf. 258 CAROLINE SZYBER (KD) replik:
          </note>
          <u xml:id="i-164cb492d7ebbb43-963" next="i-164cb492d7ebbb43-964" who="Q4981717">
            <seg>
              Fru talman! Vi har tillsatt en utredning där vi vill göra en
              översyn på vissa straff. Jag kommer till det i mitt anförande.
            </seg>
          </u>
          <u xml:id="i-164cb492d7ebbb43-964" prev="i-164cb492d7ebbb43-963" who="Q4981717">
            <seg>
              Jag har en fråga till dig utifrån ditt anförande och ert principprogram,
              som jag har läst. Ni skriver att brott ska bestraffas hårt och
              snabbt. Men tittar man på er budget ser man att det inte riktigt
              stämmer med tanke på de neddragningar ni gör på polisen. Hur ska
              det fungera snabbare inom rättsväsendet?
            </seg>
          </u>
          <note type="speaker">
            Anf. 259 KENT EKEROTH (SD) replik:
          </note>
          <u xml:id="i-164cb492d7ebbb43-965" who="Q3369252">
            <seg>
              Fru talman! Vi investerar mer än vad Alliansen gör på rättsväsendet.
              Om jag minns rätt är det en miljard utöver de satsningar som Alliansen
              gjort, så det stämmer inte riktigt att vi drar ned på rättsväsendet.
              Det är ju tvärtom.
            </seg>
          </u>
          <note type="speaker">
            Anf. 260 CAROLINE SZYBER (KD):
          </note>
          <u xml:id="i-164cb492d7ebbb43-966" next="i-164cb492d7ebbb43-978" who="Q4981717">
            <seg>
              Fru talman! Den allmänpolitiska debatten vittnar verkligen om
              att politik kan vara högt och lågt. I går lyssnade vi på partiledarna
              som delade med sig av sina eftervalsanalyser och hur de ser på
              framtidens Sverige. Efter det har flera av oss nya ledamöter hållit
              våra första anföranden, våra jungfrutal, här i kammaren, och det
              är tydligt att alla är redo för mandatperiodens första debatt.
            </seg>
          </u>
          <u xml:id="i-164cb492d7ebbb43-967" prev="i-164cb492d7ebbb43-966" who="Q4981717">
            <seg>
              Vad är det då man bör belysa i sitt första tal här i kammaren
              eller i vart fall mandatperiodens första tal? Jag vill spegla
              verkligheten och de problem som finns och ge förslag på lösningar.
              Bara då kan framtidsvisioner, som flera partiledare talade om,
              bli verklighet.
            </seg>
          </u>
          <u xml:id="i-164cb492d7ebbb43-968" prev="i-164cb492d7ebbb43-966" who="Q4981717">
            <seg>
              Verkligheten i dag är att vi alla känner oss berörda av de upprepade
              skottlossningarna i Malmö. Alla medborgare ska känna sig trygga
              och känna att samhället skyddar dem. Tyvärr har det funnits tendenser
              hos vissa att säga att det inte är helt oväntat att det är just
              i Malmö som dödsskjutningarna sker. För mig är det ett resonemang
              som jag inte förstår.
            </seg>
          </u>
          <u xml:id="i-164cb492d7ebbb43-969" prev="i-164cb492d7ebbb43-966" who="Q4981717">
            <seg>
              Fokus nu är att få rätt resurser på rätt plats. Som politiker
              men också jurist funderar jag på vad som är rätt resurser.
            </seg>
          </u>
          <u xml:id="i-164cb492d7ebbb43-970" prev="i-164cb492d7ebbb43-966" who="Q4981717">
            <seg>
              Som jurist och riksdagsledamot ser jag hela rättskedjan, och
              för oss, precis som Folkpartiet och alla andra allianspartier,
              börjar en effektiv rättskedja i det brottsförebyggande arbetet.
              Med brottsförebyggande arbete på alla plan kommer vi i framtiden
              att få färre brottsoffer. Det är betydligt viktigare än hårdare
              tag och skärpta straff. Det handlar om att fokusera på brottsbekämpning
              på de platser där brotten faktiskt begås. Stockolmspolisens arbete
              på Stureplan och Medborgarplatsen med mobila polisstationer visar
              vad man kan åstadkomma med små medel.
            </seg>
          </u>
          <u xml:id="i-164cb492d7ebbb43-971" prev="i-164cb492d7ebbb43-966" who="Q4981717">
            <seg>
              Det är dags att vi börjar kalla saker för vad de verkligen är.
              Ungdomsvåldet i dag är inte ett ungdomsproblem som vuxenvärlden
              längre kan ignorera, utan det är ett samhällsproblem som vi alla
              måste uppmärksamma. Det gäller att bryta kriminella mönster tidigt,
              och därför satsar vi mycket på brottsförebyggande åtgärder och
              att bryta dessa mönster. Det gäller att hålla ut en hand och visa
              rätt väg en bättre väg.
            </seg>
          </u>
          <u xml:id="i-164cb492d7ebbb43-972" prev="i-164cb492d7ebbb43-966" who="Q4981717">
            <seg>
              För barn och ungdomar som begår brott är det av central betydelse
              att samhällets reaktioner kommer snabbt. Att en person inte är
              straffmyndig innebär inte att samhället ska se mellan fingrarna
              på det brott han eller hon begår, snarare tvärtom. För barn under
              15 år, det vill säga de som inte är straffmyndiga, har socialtjänsten
              en central roll. Bemötandet av unga lagöverträdare under 15 år
              bör ske med fastare former. Vi kristdemokrater vill därför införa
              en ny nämnd, en ungdomsnämnd, som ska hjälpa och stödja de människor
              som är på väg i fel riktning och har begått brott när de är under
              15 år.
            </seg>
          </u>
          <u xml:id="i-164cb492d7ebbb43-973" prev="i-164cb492d7ebbb43-966" who="Q4981717">
            <seg>
              Det är av yttersta vikt att vi inte sviker de ungdomar som är
              på väg att ta steget ut i vuxenlivet.
            </seg>
          </u>
          <u xml:id="i-164cb492d7ebbb43-974" prev="i-164cb492d7ebbb43-966" who="Q4981717">
            <seg>
              För ungdomar mellan 15 och 18 år som är straffmyndiga är det
              viktigt att korta tiden mellan brott och lagföring. Därför föreslår
              Kristdemokraterna att särskilda ungdomsrotlar inom åklagarväsendet
              och ungdomsdomstolar inrättas. Dessa ska behandla ärenden som
              rör gärningsmän mellan 15 och 18 år.
            </seg>
          </u>
          <u xml:id="i-164cb492d7ebbb43-975" prev="i-164cb492d7ebbb43-966" who="Q4981717">
            <seg>
              Fru talman! En av de värsta kränkningar en människa kan råka
              ut för är att bli utsatt för brott. Kristdemokraterna står på
              brottsoffrets sida, på riktigt. Varje gång en medborgare drabbas
              av ett brott har samhället misslyckats. Därför tycker vi att det
              är viktigt att samhället ställer sig på brottsoffrets sida. Övergrepp
              och kränkningar kan aldrig tolereras. Brottsoffret ska behandlas
              med respekt och med medkänsla samt skyddas av rättsordningen.
              Systemet ska skapas så att brottsoffer får snabb och effektiv
              gottgörelse.
            </seg>
          </u>
          <u xml:id="i-164cb492d7ebbb43-976" prev="i-164cb492d7ebbb43-966" who="Q4981717">
            <seg>
              Detta är viktiga principer att leva upp till för att allmänhetens
              förtroende för rättsväsendet ska upprätthållas.
            </seg>
          </u>
          <u xml:id="i-164cb492d7ebbb43-977" prev="i-164cb492d7ebbb43-966" who="Q4981717">
            <seg>
              Hur förtroendeingivande är det när man inser att ens anmälan
              bara läggs i den stora högen hos polisen? Hur förtroendeingivande
              är det för ett brottsoffer att anmäla ett brott om det kan ta
              flera månader, kanske ett år, innan det kommer upp i domstol?
              Vad gör man för den rädsla som finns hos många att man ska utsättas
              för brott igen?
            </seg>
          </u>
          <u xml:id="i-164cb492d7ebbb43-978" prev="i-164cb492d7ebbb43-966" who="Q4981717">
            <seg>
              Många gånger när man talar om brottsoffer hamnar man i en diskussion
              om upprättelse i den bemärkelsen att straffets längd inte överensstämmer
              med allmänhetens rättsmedvetande. Kristdemokraterna anser inte
              att samhället tjänar på längre och strängare straff generellt.
              Däremot finns det ibland en obalans i hur olika brott bestraffas
              olika hårt. Straffsatserna måste spegla hur pass allvarligt brottet
              ses i samhället. Detta synsätt ligger till grund för hur vi vill
              att rättssamhället ska vara uppbyggt. Vi kristdemokrater ställer
              människan i centrum. Därför tycker vi att det är bra att det sker
              en översyn av straffsatserna för vissa våldsbrott. Jag tycker
              som jurist att synen på brott och straff säger väldigt mycket
              om ett partis samhällssyn.
            </seg>
          </u>
          <note>
            I detta anförande instämde Andreas Carlson (KD) och Edward Riedl
            (M).
          </note>
          <note type="speaker">
            Anf. 261 PIA HALLSTRÖM (M):
          </note>
          <u xml:id="i-164cb492d7ebbb43-979" next="i-164cb492d7ebbb43-983" who="Q4952231">
            <seg>
              Fru talman! Ungdomsstyrelsen uppskattar att ca 70 000 flickor
              och pojkar i Sverige lever i en hederskultur. Detta förhållande
              kan vara mer eller mindre uttalat och kan innebära begränsningar
              i vardagen som gäller klädval och socialt umgänge men också livsval
              som utbildning och val av livspartner. I extrema fall kan hedersförtrycket
              resultera i hot, våld och dödligt våld.
            </seg>
          </u>
          <u xml:id="i-164cb492d7ebbb43-980" prev="i-164cb492d7ebbb43-979" who="Q4952231">
            <seg>
              Skolan har en viktig roll i att tidigt upptäcka barn som lever
              under hedersförtryck. För att upptäcka denna typ av övergrepp
              krävs det kunskap i ämnet. Det finns stora skillnader i hur skolor
              hanterar elever som inte av sina föräldrar tillåts vara med på
              ämnen som sexualkunskap och idrott. Jag har mött ett flertal rektorer
              som trott att problemet inte finns på den egna skolan därför att
              man inte haft kunskapen att veta vad man ska titta efter. Skolpersonalen
              har trott att det är vanliga konflikter som finns under tonårstiden
              mellan barn och föräldrar. Jag har också mött socialsekreterare
              och poliser som av okunskap utsatt dessa barn för ännu större
              hot när man på traditionellt sätt försökt lösa konflikten i familjen.
            </seg>
          </u>
          <u xml:id="i-164cb492d7ebbb43-981" prev="i-164cb492d7ebbb43-979" who="Q4952231">
            <seg>
              I några län har samverkansplaner och handlingsplaner med tydlig
              ansvarsfördelning för bland annat socialtjänst, skola, polis och
              ungdomsmottagning tagits fram. Det är mycket bra planer med konkreta
              åtgärder både förebyggande och när akuta situationer uppstår,
              men de har dålig förankring i verksamheterna.
            </seg>
          </u>
          <u xml:id="i-164cb492d7ebbb43-982" prev="i-164cb492d7ebbb43-979" who="Q4952231">
            <seg>
              I regeringens handlingsplan för att bekämpa mäns våld mot kvinnor,
              hedersrelaterat våld och förtryck samt våld i samkönade relationer
              fick Ungdomsstyrelsen i uppgift att genomföra utbildningar riktade
              till anställda med en samordnande roll inom skola och socialtjänst.
              Jag välkomnar detta och vet att ett flertal utbildningar genomförts
              i Sverige, men detta räcker inte.
            </seg>
          </u>
          <u xml:id="i-164cb492d7ebbb43-983" prev="i-164cb492d7ebbb43-979" who="Q4952231">
            <seg>
              Fru talman! Jag anser att en obligatorisk kurs i hedersförtryck
              bör införas i socionomutbildningen, lärarutbildningen, polisutbildningen
              och i alla vårdutbildningar.
            </seg>
          </u>
          <note>
            I detta anförande instämde Anti Avsan, Krister Hammarbergh och
            Ellen Juntti (alla M).
          </note>
          <note type="speaker">
            Anf. 262 JESSIKA VILHELMSSON (M):
          </note>
          <u xml:id="i-164cb492d7ebbb43-984" next="i-164cb492d7ebbb43-992" who="Q4984640">
            <seg>
              Fru talman! För 30 år sedan, lite mer, förbjöds barnaga i Sverige,
              och vi har därefter antagit barnkonventionen. Mycket har hänt
              i Sverige för att förbättra situationen för barnet i rättsprocessen
              sedan dess, i synnerhet de senaste åren och särskilt på de orter
              där det finns barnahus. Barnahus finns på flera ställen i Sverige,
              och syftet med barnahusens arbete är att samla flera olika myndigheter
              på ett ställe så att barnet slipper berätta om sina upplevelser
              om och om igen. Arbetet på barnahus har varit mycket positivt
              när det gäller att förbättra för barnet i rättsprocessen. Det
              har flertalet utredningar visat. Dels utsätts barnet för mindre
              påfrestningar, dels blir polisutredningarna bättre, vilket i sin
              tur leder till fler åtal och fler fällande domar.
            </seg>
          </u>
          <u xml:id="i-164cb492d7ebbb43-985" prev="i-164cb492d7ebbb43-984" who="Q4984640">
            <seg>
              I förundersökningskungörelsen regleras vilka regler som ska gälla
              för förundersökningar. Vad gäller barnärenden ska polisens förundersökningar
              drivas särskilt skyndsamt och vara avslutade senast tre månader
              efter det att det finns någon som är skäligen misstänkt för brottet.
              Någon konsekvens för det fall polisen inte håller tidsfristen
              finns inte.
            </seg>
          </u>
          <u xml:id="i-164cb492d7ebbb43-986" prev="i-164cb492d7ebbb43-984" who="Q4984640">
            <seg>
              Tyvärr visar utredningar att tidsramarna hos polisen när det
              gäller barnärenden inte alltid hålls. Det finns extremfall där
              barn fått vänta i mer än åtta månader innan de förhörs av polis.
              Många barn har fått vänta på sitt första förhör hos polisen.
            </seg>
          </u>
          <u xml:id="i-164cb492d7ebbb43-987" prev="i-164cb492d7ebbb43-984" who="Q4984640">
            <seg>
              Detta är förstås inte okej. Reglerna om tremånadersfrist finns
              av flera skäl. Ett skäl är att det finns en risk att barnet fortsätter
              att utsättas för övergrepp om man inte startar en utredning.
            </seg>
          </u>
          <u xml:id="i-164cb492d7ebbb43-988" prev="i-164cb492d7ebbb43-984" who="Q4984640">
            <seg>
              Ett annat skäl är minnet. Vi känner nog alla då och då att minnet
              av en händelse försvagas alltmer med tiden. För att en förundersökning
              ska räcka till åtal och fällande dom krävs att ett barn lämnar
              en detaljrik berättelse, och det försvåras naturligtvis om det
              går lång tid mellan övergreppet och förhöret.
            </seg>
          </u>
          <u xml:id="i-164cb492d7ebbb43-989" prev="i-164cb492d7ebbb43-984" who="Q4984640">
            <seg>
              En annan viktig detalj i rättsprocessen är tiden, tiden för när
              brottet har begåtts. Det kan vara svårt för barn att minnas tiden,
              särskilt för små barn som inte har en färdigutvecklad tidsuppfattning.
            </seg>
          </u>
          <u xml:id="i-164cb492d7ebbb43-990" prev="i-164cb492d7ebbb43-984" who="Q4984640">
            <seg>
              Som en jämförelse med tremånadersfristen för förundersökningen
              kan nämnas socialnämndernas plikt. När de får in en anmälan om
              ett barn ska de starta och slutföra en utredning inom fyra månader.
              Drar polisutredningen ut på tiden leder det till att samverkan
              och det önskvärda samarbetet mellan myndigheterna inte sker. Det
              är tråkigt och kan leda till ytterligare påfrestningar för barnet,
              och det kan leda till att förundersökningen läggs ned eftersom
              det inte längre går att fullfölja utredningen. Det är viktigt
              att de olika myndigheterna samkör sina utredningar parallellt.
            </seg>
          </u>
          <u xml:id="i-164cb492d7ebbb43-991" prev="i-164cb492d7ebbb43-984" who="Q4984640">
            <seg>
              Fru talman! Det finns som sagt flera skäl till att reglerna om
              90 dagar ska följas. Ibland finns det säkert skäl till att inte
              göra det, men då ska det vara väl motiverat. Åklagare och polis
              måste i än högre grad prioritera dessa ärenden och följa tidsreglerna.
            </seg>
          </u>
          <note>
            I detta anförande instämde Ellen Juntti (M).
          </note>
          <u xml:id="i-164cb492d7ebbb43-992" prev="i-164cb492d7ebbb43-984" who="Q4984640">
            <seg>
              Energipolitik
            </seg>
          </u>
          <note type="speaker">
            Anf. 263 JONAS JACOBSSON (M):
          </note>
          <u xml:id="i-164cb492d7ebbb43-993" next="i-164cb492d7ebbb43-1002" who="Q5826571">
            <seg>
              Fru talman! Ledamöter, åhörare! Sverige har i dag en regering
              som tar ansvar för energiförsörjningen i vårt land. Under många
              år fördes det dock en politik som var allt annat än ansvarsfull.
              Priset av den gamla och dåliga energipolitiken får vi betala än
              i dag. Faktum är att en del av den gamla dåliga politiken kommer
              södra delar av landet att få börja betala inom kort. Den 1 november
              2011 kommer Sverige att delas in i fyra elprisområden. Längst
              norrut i prisområde 1 blir priserna lägst, och längst söderut
              i prisområde 4 blir priserna högst. Ingen vet med säkerhet hur
              stora prisskillnaderna kommer att bli, men det talas om skillnader
              på mellan 4 och 10 öre per kilowattimme.
            </seg>
          </u>
          <u xml:id="i-164cb492d7ebbb43-994" prev="i-164cb492d7ebbb43-993" who="Q5826571">
            <seg>
              Denna förändring sker efter krav från EU-kommissionen. Områdesindelningen
              görs med hänsyn till hur mycket el man kan producera i olika delar
              av landet och möjligheterna att överföra elen mellan dessa delar.
              I norr finns det gott om kraft, i söder är det brist, och överföringskapaciteten
              mellan områdena är otillräcklig.
            </seg>
          </u>
          <u xml:id="i-164cb492d7ebbb43-995" prev="i-164cb492d7ebbb43-993" who="Q5826571">
            <seg>
              Hur har det då kunnat bli så här? Jo, ett huvudskäl till att
              vi har effektbrist i södra Sverige är stängningen av Barsebäcks
              två reaktorer 1999 och 2005. Stängningen av Barsebäck innebar
              att den främsta energikällan plockades bort från ett område där
              energibehovet är stort.
            </seg>
          </u>
          <u xml:id="i-164cb492d7ebbb43-996" prev="i-164cb492d7ebbb43-993" who="Q5826571">
            <seg>
              Om den dåvarande socialdemokratiska regeringen hade varit ansvarskännande
              borde den åtminstone ha försökt minimera de negativa konsekvenserna
              av avvecklingsbeslutet. Det hade man till exempel kunnat göra
              genom att sätta fart på och skynda på utbyggnaden av kraftöverföringskapaciteten
              norrifrån. Men så har inte skett. Resultatet har blivit att södra
              Sverige i dag tvingas importera dyr el från Danmark.
            </seg>
          </u>
          <u xml:id="i-164cb492d7ebbb43-997" prev="i-164cb492d7ebbb43-993" who="Q5826571">
            <seg>
              Hittills har merkostnaden för den dyra elen fördelats över hela
              Sverige, eftersom hela landet har varit ett och samma prisområde.
              Men från den 1 november 2011 är det alltså slut med det. Hela
              merkostnaden kommer då att drabba elkonsumenterna i det som blir
              prisområde 4, alltså södra Sverige.
            </seg>
          </u>
          <u xml:id="i-164cb492d7ebbb43-998" prev="i-164cb492d7ebbb43-993" who="Q5826571">
            <seg>
              Vad betyder då detta i rena pengar? För en normalvilla som förbrukar
              20 000 kilowattimmar skulle en prisskillnad på mellan 4 och 10
              öre per kilowattimme betyda att elen blir mellan 800 och 2 000
              kronor dyrare per år i söder än i norr.
            </seg>
          </u>
          <u xml:id="i-164cb492d7ebbb43-999" prev="i-164cb492d7ebbb43-993" who="Q5826571">
            <seg>
              För många företag handlar det naturligtvis om betydligt större
              summor än så. Jag roade mig med att försöka räkna ut vad den samlade
              merkostnaden blir givet en ökning på mellan 4 och 10 öre per kilowattimme.
              För exempelvis Skåne landar den totala årliga merkostnaden någonstans
              mellan 500 miljoner och 1,2 miljarder kronor. Och den samlade
              prislappen i hela prisområde 4 landar sannolikt någonstans mellan
              850 miljoner och en bra bit över 2 miljarder kronor. Där har ni
              prislappen i form av högre elpriser som hushållen och företagen
              i södra Sverige nu tvingas betala för den gamla ansvarslösa energipolitiken
              som Socialdemokraterna stod för.
            </seg>
          </u>
          <u xml:id="i-164cb492d7ebbb43-1000" prev="i-164cb492d7ebbb43-993" who="Q5826571">
            <seg>
              Tidigare har inte det här märkts så tydligt, för det högre priset
              har smetats ut över hela landet. Men nu när prisområdesindelningen
              kommer blir det tydligt. Så går det när man stänger kärnkraftverk
              utan att ha ersättningskraft. Så går det när man stänger kärnkraftverk
              utan att ha säkerställt att elen kan nå fram från annat håll.
              Så går det när energipolitiken inte hänger ihop.
            </seg>
          </u>
          <u xml:id="i-164cb492d7ebbb43-1001" prev="i-164cb492d7ebbb43-993" who="Q5826571">
            <seg>
              Fru talman! Den här regeringen står för någonting annat. Den
              här regeringen står för en energipolitik som håller ihop. Den
              här regeringen står för en energipolitik som vilar stabilt på
              tre ben: vattenkraft, kärnkraft och förnybar energi. Inget av
              dessa tre ben ska försvagas eller ryckas undan. All el behövs
              för att säkra framtidens elförsörjning och ge rimliga priser och
              goda förutsättningar för hushåll och företag i hela landet.
            </seg>
          </u>
          <u xml:id="i-164cb492d7ebbb43-1002" prev="i-164cb492d7ebbb43-993" who="Q5826571">
            <seg>
              För Sveriges skull får vi hoppas att det är detta som gäller
              för lång tid framöver.
            </seg>
          </u>
          <note>
            I detta anförande instämde Jenny Petersson, Edward Riedl och
            Boriana Åberg (alla M).
          </note>
          <note type="speaker">
            Anf. 264 BÖRJE VESTLUND (S) replik:
          </note>
          <u xml:id="i-164cb492d7ebbb43-1003" next="i-164cb492d7ebbb43-1004" who="Q512590">
            <seg>
              Fru talman! Det är klart att eftersom den käre kollegan är ny
              i utskottet kan man inte kräva att han kan alla turer på en gång.
              Men sanningen är att prisområdena har väl egentligen inget parti
              velat ha över huvud taget.
            </seg>
          </u>
          <u xml:id="i-164cb492d7ebbb43-1004" prev="i-164cb492d7ebbb43-1003" who="Q512590">
            <seg>
              Vad gäller kolkraft från Danmark är det ytterst få dagar per
              år som vi importerar det. Det är andra skäl som gör att det blir
              dyrare. Jag tror att vi kan få en ganska bra förklaring om vi
              tar upp det på ett utskottssammanträde. Men det har inte med stängningen
              av Barsebäck att göra, utan det har att göra med att systemet
              blir sådant när man gör ändringar i det. Vi kan bara beklaga det.
            </seg>
          </u>
          <note type="speaker">
            Anf. 265 JONAS JACOBSSON (M) replik:
          </note>
          <u xml:id="i-164cb492d7ebbb43-1005" who="Q5826571">
            <seg>
              Fru talman! Jag får först tacka Börje Vestlund för den lilla
              härskartekniken med ny ledamot och så. Men jag vågar nog ändå
              påstå att du har fel. Prishöjningen beror visst på att det är
              kraftbrist i södra Sverige. Prisökningen har inte märkts tidigare
              eftersom den har fördelats ut över hela landet. Men när man gör
              prisområdesindelningen kommer prisskillnaden att bli tydlig. Skälet
              är att det är ont om kraft i södra Sverige och att det inte finns
              tillräckligt med överföringskapacitet norrifrån. Det är problemet.
            </seg>
          </u>
          <note type="speaker">
            Anf. 266 BÖRJE VESTLUND (S) replik:
          </note>
          <u xml:id="i-164cb492d7ebbb43-1006" next="i-164cb492d7ebbb43-1007" who="Q512590">
            <seg>
              Fru talman! Det är helt riktigt, och det grundar sig i domen
              från EU, att det här kom osedvanligt olämpligt för Sverige med
              tanke på att vi hade behövt ha några år till för att bygga ut
              stomnätet för el. Det är ingen tvekan om det, och det är bara
              att beklaga.
            </seg>
          </u>
          <u xml:id="i-164cb492d7ebbb43-1007" prev="i-164cb492d7ebbb43-1006" who="Q512590">
            <seg>
              Sedan har jag inte försökt att använda någon härskarteknik, men
              jag var faktiskt tvungen att tala om att det fanns några sakfel,
              och jag ville inte vara elak och bara påpeka att du hade fel i
              det här fallet. Men jag tror att det här kommer att klarna så
              småningom.
            </seg>
          </u>
          <note type="speaker">
            Anf. 267 JONAS JACOBSSON (M) replik:
          </note>
          <u xml:id="i-164cb492d7ebbb43-1008" who="Q5826571">
            <seg>
              Fru talman! Min poäng var just den att det är ett problem att
              den dåvarande socialdemokratiska regeringen inte tog sitt ansvar.
              När man stängde två kärnkraftsreaktorer 1999 och 2005 hade det
              varit på sin plats att sätta fart på utbyggnaden av kraftöverföringen.
              Då hade vi inte haft de här problemen nu.
            </seg>
          </u>
          <note type="speaker">
            Anf. 268 LARS JOHANSSON (S) replik:
          </note>
          <u xml:id="i-164cb492d7ebbb43-1009" next="i-164cb492d7ebbb43-1011" who="Q3373277">
            <seg>
              Fru talman! Det är väl ändå ett faktum att den största elproduktionen
              med vattenkraft sker i norra Sverige, medan kärnkraftverken ligger
              i Mellansverige i de tätbefolkade områdena, både Forsmark och
              Ringhals till exempel, så den där argumentationslinjen håller
              nog inte riktigt.
            </seg>
          </u>
          <u xml:id="i-164cb492d7ebbb43-1010" prev="i-164cb492d7ebbb43-1009" who="Q3373277">
            <seg>
              Det är naturligtvis oerhört viktigt att vi bygger ut alternativa
              energikällor i hela Sverige och inte minst i södra Sverige. Det
              är därför som vi tycker att det är så oerhört viktigt att vi får
              många olika, mindre energikällor.
            </seg>
          </u>
          <u xml:id="i-164cb492d7ebbb43-1011" prev="i-164cb492d7ebbb43-1009" who="Q3373277">
            <seg>
              Det kunde också vara intressant att höra vad Jonas Jacobsson
              tycker eftersom han är en så stor anhängare av kärnkraft. Ska
              vi då också ha uranbrytning i Sverige?
            </seg>
          </u>
          <note type="speaker">
            Anf. 269 JONAS JACOBSSON (M) replik:
          </note>
          <u xml:id="i-164cb492d7ebbb43-1012" next="i-164cb492d7ebbb43-1013" who="Q5826571">
            <seg>
              Fru talman! Jag instämmer gärna i att det visst är ett problem
              för södra Sverige att vi inte har någon vattenkraft. Men just
              därför blir det extra tydligt att man inte bör plocka bort fungerande
              kraftkällor innan man har någonting lämpligt att ersätta dem med
              alternativt har förbättrat möjligheten att överföra kraft från
              andra områden. Problemet är att den gamla socialdemokratiska regeringen
              gjorde båda delar. Man stängde ned kärnkraften och byggde inte
              ut överföringskapaciteten. Då får man de problem som vi har just
              nu.
            </seg>
          </u>
          <u xml:id="i-164cb492d7ebbb43-1013" prev="i-164cb492d7ebbb43-1012" who="Q5826571">
            <seg>
              Uranbrytningen kan vi återkomma till vid ett annat tillfälle.
            </seg>
          </u>
          <note type="speaker">
            Anf. 270 LARS JOHANSSON (S) replik:
          </note>
          <u xml:id="i-164cb492d7ebbb43-1014" next="i-164cb492d7ebbb43-1015" who="Q3373277">
            <seg>
              Fru talman! Ja, men om vi ska göra en riktig historiebeskrivning
              fattade vi beslut i den blocköverskridande överenskommelsen som
              fanns om att göra en teknisk upprustning av de tio kvarvarande
              kärnkraftverken, vilket ger minst lika mycket elproduktion som
              de två reaktorerna som stängdes i Barsebäck. Historiebeskrivningen
              är alltså inte korrekt, för det här tog vi ansvar för.
            </seg>
          </u>
          <u xml:id="i-164cb492d7ebbb43-1015" prev="i-164cb492d7ebbb43-1014" who="Q3373277">
            <seg>
              Vad vi har sagt sedan är att vi successivt ska avveckla kärnkraften
              i takt med att vi får annan energiförsörjning.
            </seg>
          </u>
          <note type="speaker">
            Anf. 271 JONAS JACOBSSON (M) replik:
          </note>
          <u xml:id="i-164cb492d7ebbb43-1016" next="i-164cb492d7ebbb43-1017" who="Q5826571">
            <seg>
              Fru talman! Faktum kvarstår ändock, Lars Johansson, att vi faktiskt
              har brist i söder. Och det blir väldigt tydligt när prisområdesindelningen
              sker att vi har en stor brist i söder, för annars hade inte priset
              stuckit upp i söder på det vis som det gör.
            </seg>
          </u>
          <u xml:id="i-164cb492d7ebbb43-1017" prev="i-164cb492d7ebbb43-1016" who="Q5826571">
            <seg>
              Det hjälper inte att man har sagt att man ska uppgradera den
              befintliga kärnkraften. Det är väl alldeles utmärkt att man gör
              det, men det har ju visat sig att det inte räcker. I prisområde
              4 har vi ingen kärnkraft alls när Barsebäck är stängt, och då
              blir det en brist.
            </seg>
          </u>
          <note type="speaker">
            Anf. 272 LISE NORDIN (MP) replik:
          </note>
          <u xml:id="i-164cb492d7ebbb43-1018" next="i-164cb492d7ebbb43-1020" who="Q4970036">
            <seg>
              Fru talman! Jonas Jacobsson talar väl om kärnkraften. Men när
              man talar om elproduktion är det viktigt att ha ett helhetsperspektiv,
              ett livscykelperspektiv.
            </seg>
          </u>
          <u xml:id="i-164cb492d7ebbb43-1019" prev="i-164cb492d7ebbb43-1018" who="Q4970036">
            <seg>
              Sveriges kärnkraft kräver uran som bränsle. Sverige hade brytning
              av uran fram till 70-talet nära mina hemtrakter i Skaraborg, Ransta.
              Uranbrytningen i Sverige upphörde därför att de lokala protesterna
              blev så starka och miljöpåverkan bedömdes som stor. Därför importerar
              Sverige i dag allt uran från andra länder.
            </seg>
          </u>
          <u xml:id="i-164cb492d7ebbb43-1020" prev="i-164cb492d7ebbb43-1018" who="Q4970036">
            <seg>
              Min fråga till dig, Jonas Jacobsson, är: Hur ser du på att Sverige
              i dag importerar uran från områden i världen där lokalbefolkningen
              drabbas? Och hur ser du på eventuell ny brytning av uran i Sverige?
            </seg>
          </u>
          <note type="speaker">
            Anf. 273 JONAS JACOBSSON (M) replik:
          </note>
          <u xml:id="i-164cb492d7ebbb43-1021" next="i-164cb492d7ebbb43-1023" who="Q5826571">
            <seg>
              Fru talman! Min poäng är att vi måste ta ansvar för en fungerande
              energipolitik i hela landet. Vi måste säkerställa att vi har elförsörjning
              som fungerar överallt och inte bara i någon del. Kärnkraften är
              ett viktigt ben, och det finns två andra, vattenkraft och förnybar
              energi.
            </seg>
          </u>
          <u xml:id="i-164cb492d7ebbb43-1022" prev="i-164cb492d7ebbb43-1021" who="Q5826571">
            <seg>
              Inom varje område finns det problem. Vattenkraften är inte bekymmersfri,
              och det är inte de förnybara bränslena heller. Kärnkraften har
              sina problem. Det är klart att man kan tänka sig att man bryter
              uran i Sverige. Man kan också tänka sig att man importerar det
              från andra håll.
            </seg>
          </u>
          <u xml:id="i-164cb492d7ebbb43-1023" prev="i-164cb492d7ebbb43-1021" who="Q5826571">
            <seg>
              Jag menar att man måste se det som en helhetslösning där de tre
              slagen samverkar med varandra.
            </seg>
          </u>
          <note type="speaker">
            Anf. 274 LISE NORDIN (MP) replik:
          </note>
          <u xml:id="i-164cb492d7ebbb43-1024" next="i-164cb492d7ebbb43-1025" who="Q4970036">
            <seg>
              Fru talman! Jag noterar att Jonas Jacobsson inte gärna vill tala
              om uran just för att det är så problematiskt. Jonas Jacobsson
              talar om att ta ansvar för hela energipolitiken. Ska man ta det
              ansvaret måste man också se till vilka konsekvenser den svenska
              energipolitiken ger i andra länder.
            </seg>
          </u>
          <u xml:id="i-164cb492d7ebbb43-1025" prev="i-164cb492d7ebbb43-1024" who="Q4970036">
            <seg>
              Hur ser du på att ta ansvar när vi i dag importerar uran som
              kommer från områden som är tveksamma? Vilket ansvar tycker du
              att Sverige har i den situationen?
            </seg>
          </u>
          <note type="speaker">
            Anf. 275 JONAS JACOBSSON (M) replik:
          </note>
          <u xml:id="i-164cb492d7ebbb43-1026" next="i-164cb492d7ebbb43-1027" who="Q5826571">
            <seg>
              Fru talman! Jag tycker att vi i Sverige är bra på att ta ansvar,
              både för den uran vi importerar och på att förvara det avfall
              som uppkommer efter att bränslet har använts i kärnkraftverken.
            </seg>
          </u>
          <u xml:id="i-164cb492d7ebbb43-1027" prev="i-164cb492d7ebbb43-1026" who="Q5826571">
            <seg>
              Det vi inte har varit så bra på att ta ansvar för är energiförsörjningen
              i sin helhet i landet. Där har det funnits en stor brist på ansvar.
              Den bristen får nu södra Sverige betala för i form av högre elpriser.
            </seg>
          </u>
          <note type="speaker">
            Anf. 276 LISE NORDIN (MP):
          </note>
          <u xml:id="i-164cb492d7ebbb43-1028" next="i-164cb492d7ebbb43-1040" who="Q4970036">
            <seg>
              Fru talman! Denna första gång jag står i talarstolen här i kammaren
              vill jag ägna sex minuter åt att tala om något som påverkar många
              människor både i dag och i framtiden, nämligen kärnkraften. I
              år, 2010, skulle kärnkraften ha varit avvecklad, i alla fall enligt
              det beslut som svenska folket tog i en folkomröstning 1980 om
              svensk kärnkrafts framtid.
            </seg>
          </u>
          <u xml:id="i-164cb492d7ebbb43-1029" prev="i-164cb492d7ebbb43-1028" who="Q4970036">
            <seg>
              På mycket tveksamma grunder beslutade den moderatledda regeringen
              den 17 juni i år att gå emot folkomröstningsresultatet och tillåta
              ny kärnkraft. Har kärnkraften blivit säkrare? Nej. Har uranbrytningen
              blivit mindre problematisk? Nej. Finns det en slutförvarslösning
              i Sverige för det kärnavfall som är farligt i tusentals år? Nej.
            </seg>
          </u>
          <u xml:id="i-164cb492d7ebbb43-1030" prev="i-164cb492d7ebbb43-1028" who="Q4970036">
            <seg>
              Det finns inget nytt med kärnkraften som motiverar att regeringen
              har tagit ett beslut som tillåter ny kärnkraft i Sverige. Kärnkraften
              är lika smutsig från vagga till grav, nu som alltid. Ändå väljer
              den moderatledda regeringen att fatta ett beslut om ny kärnkraft
              som totalt strider mot det tidigare beslut som svenska folket
              har fattat.
            </seg>
          </u>
          <u xml:id="i-164cb492d7ebbb43-1031" prev="i-164cb492d7ebbb43-1028" who="Q4970036">
            <seg>
              Regeringens beslut om ny kärnkraft kunde inte ens vänta till
              efter valet. Om man hade väntat ett antal månader hade svenska
              folket fått diskutera och rösta i kärnkraftsfrågan. Det folkliga
              inflytandet i kärnkraftsfrågan har varit litet. Det är dags att
              vi diskuterar vilken roll kärnkraften ska ha i Sverige i framtiden.
            </seg>
          </u>
          <u xml:id="i-164cb492d7ebbb43-1032" prev="i-164cb492d7ebbb43-1028" who="Q4970036">
            <seg>
              Miljöpartiet vill avveckla svensk kärnkraft för att den har stor
              inverkan på många människor som inte har en möjlighet att påverka
              detta beslut. Det handlar om människor i andra länder och kommande
              generationer.
            </seg>
          </u>
          <u xml:id="i-164cb492d7ebbb43-1033" prev="i-164cb492d7ebbb43-1028" who="Q4970036">
            <seg>
              Kärnkraft i Sverige kräver bränsle som uran. Det uran som används
              i våra kärnkraftverk importeras från områden i världen som är
              ganska fattiga och där människor och miljö drabbas.
            </seg>
          </u>
          <u xml:id="i-164cb492d7ebbb43-1034" prev="i-164cb492d7ebbb43-1028" who="Q4970036">
            <seg>
              Att uranbrytning är en icke önskvärd verksamhet märks tydligt
              i det lokala motstånd som finns på de orter i Sverige där uranbrytning
              ännu en gång ser ut att kunna bli aktuell. I flera kommuner i
              landet där utländska företag i dag söker efter uran finns stor
              och bred politisk enighet mot uranbrytning. Det är uppenbarligen
              en verksamhet som ingen vill ha i sin närhet.
            </seg>
          </u>
          <u xml:id="i-164cb492d7ebbb43-1035" prev="i-164cb492d7ebbb43-1028" who="Q4970036">
            <seg>
              När uranet har använts blir det till radioaktivt avfall. Det
              är ett avfall som är så farligt att det måste hållas avskilt från
              människor i hundratusentals år. Det är så långa tidsperspektiv
              att det är svårt att överblicka. De äldsta rester man har funnit
              av homo sapiens är ungefär så gamla. Att fortsätta producera ett
              sådant avfall är ett brott mot kommande generationer.
            </seg>
          </u>
          <u xml:id="i-164cb492d7ebbb43-1036" prev="i-164cb492d7ebbb43-1028" who="Q4970036">
            <seg>
              Kärnkraften som energislag innebär många och stora problem. Som
              tur är finns det alternativ. Sverige står inför ett vägval i energipolitiken.
              Antingen kan vi hålla fast vid det omoderna kärnkraftssystem som
              vi har eller så kan vi fortsätta utvecklingen av ett förnybart
              energisystem.
            </seg>
          </u>
          <u xml:id="i-164cb492d7ebbb43-1037" prev="i-164cb492d7ebbb43-1028" who="Q4970036">
            <seg>
              Kärnkraften och dess betydelse i världen minskar. Det visar också
              en global utblick. Flest kärnkraftverk i världen fanns det 2002.
              Sedan dess har det avvecklats fler kärnkraftverk än det har byggts
              nya. Det som i stället växer är den förnybara energin. Utvecklingen
              av förnybar energi i form av vindkraft, solenergi, bioenergi och
              vågkraft bara fortsätter gå framåt.
            </seg>
          </u>
          <u xml:id="i-164cb492d7ebbb43-1038" prev="i-164cb492d7ebbb43-1028" who="Q4970036">
            <seg>
              De närmaste åren bedöms Sverige få ett stort elöverskott. Fram
              till 2020 bedömer Energimyndigheten att elöverskottet kan bli
              upp till 23 terawattimmar, vilket är ungefär hälften av vad våra
              kärnkraftsreaktorer gav förra året. Överskottet kan bli ännu större
              med nya politiska styrmedel.
            </seg>
          </u>
          <u xml:id="i-164cb492d7ebbb43-1039" prev="i-164cb492d7ebbb43-1028" who="Q4970036">
            <seg>
              Jag vill under de kommande fyra åren kämpa för att Sverige ska
              ha ett modernt och miljövänligt energisystem. Det ska vara ett
              system som inte lämnar smutsiga avtryck på vare sig andra människor
              i världen eller kommande generationer.
            </seg>
          </u>
          <u xml:id="i-164cb492d7ebbb43-1040" prev="i-164cb492d7ebbb43-1028" who="Q4970036">
            <seg>
              Fru talman! Möjligheterna att avveckla svensk kärnkraft och att
              ställa om till förnybar energi har aldrig varit bättre. Låt oss
              göra det!
            </seg>
          </u>
          <note>
            I detta anförande instämde Stina Bergström, Tina Ehn, Agneta
            Luttropp och Kew Nordqvist (alla MP).
          </note>
          <note type="speaker">
            Anf. 277 JENNY PETERSSON (M) replik:
          </note>
          <u xml:id="i-164cb492d7ebbb43-1041" who="Q4972634">
            <seg>
              Fru talman! Kärnkraften behövs för att säkra våra jobb och vår
              välfärd. Alliansen har tagit ansvar för en långsiktig energiförsörjning.
              Miljöpartiet vill avveckla kärnkraften. Inte heller i Lise Nordins
              anförande fick vi besked om när nästa reaktor ska stängas. Därför
              frågar jag Lise Nordin och Miljöpartiet: När ska nästa reaktor
              stängas?
            </seg>
          </u>
          <note type="speaker">
            Anf. 278 LISE NORDIN (MP) replik:
          </note>
          <u xml:id="i-164cb492d7ebbb43-1042" next="i-164cb492d7ebbb43-1043" who="Q4970036">
            <seg>
              Fru talman! Jenny talade om jobbmöjligheter. Jag är helt övertygad
              om att det finns större jobbmöjligheter i att bygga ut den förnybara
              energisektorn än i att hålla kvar vid dagens kärnkraftverk. Detta
              ser vi inte minst i Tyskland som har haft en enormt positiv utveckling
              i den förnybara energin där det har skapats tiotusentals nya jobb.
              Är det jobbmöjligheter vi vill ha i vårt energisystem ska vi satsa
              på det förnybara och låta kärnkraften höra till det förflutna.
            </seg>
          </u>
          <u xml:id="i-164cb492d7ebbb43-1043" prev="i-164cb492d7ebbb43-1042" who="Q4970036">
            <seg>
              I vilken takt vi kan avveckla kärnkraften beror givetvis på hur
              snabbt vi kan bygga ut alternativen. Ett första viktigt steg är
              att sluta ge subventioner till kärnkraften, både direkta och indirekta
              subventioner. Då kommer vi ganska automatiskt att se att de förnybara
              energislagen kommer att växa. I och med det kommer utrymme ges
              att avveckla kärnkraftreaktorer i Sverige.
            </seg>
          </u>
          <note type="speaker">
            Anf. 279 JENNY PETERSSON (M) replik:
          </note>
          <u xml:id="i-164cb492d7ebbb43-1044" who="Q4972634">
            <seg>
              Fru talman! Alliansens energiöverenskommelse möjliggör både en
              utvidgning av kärnkraften och satsningar på förnybar energi. Tyvärr
              fick jag inget tydligt svar från Lise Nordin vad gäller datumet
              för avveckling av kärnkraften.
            </seg>
          </u>
          <note type="speaker">
            Anf. 280 LISE NORDIN (MP) replik:
          </note>
          <u xml:id="i-164cb492d7ebbb43-1045" next="i-164cb492d7ebbb43-1046" who="Q4970036">
            <seg>
              Fru talman! Det är ganska uppenbart att om man fortsätter ge
              otydliga besked om kärnkraften och vilka subventioner den ska
              få kommer inte de förnybara energislagen att få samma möjlighet
              att bygga ut. Jag har träffat vindkraftsföretag som säger: Om
              ni bara kunde ge ett tydligt besked från politiken om när och
              hur och i vilken takt kärnkraften ska avvecklas kommer vi att
              våga bygga ut.
            </seg>
          </u>
          <u xml:id="i-164cb492d7ebbb43-1046" prev="i-164cb492d7ebbb43-1045" who="Q4970036">
            <seg>
              Jag tycker att det är uppenbart att man inte kan både satsa på
              ny kärnkraft och tro att den förnybara energin ska kunna fortsätta
              att växa. Det är viktigt att i det här vägvalet tala om vilken
              väg man vill gå. Vi i Miljöpartiet är väldigt tydliga med vad
              vi vill i energipolitiken. Vi vill på sikt avveckla kärnkraften.
            </seg>
          </u>
          <note type="speaker">
            Anf. 281 ROGER HADDAD (FP) replik:
          </note>
          <u xml:id="i-164cb492d7ebbb43-1047" next="i-164cb492d7ebbb43-1049" who="Q5781437">
            <seg>
              Fru talman! Det blir ett inlägg liknande det som min kollega
              hade.
            </seg>
          </u>
          <u xml:id="i-164cb492d7ebbb43-1048" prev="i-164cb492d7ebbb43-1047" who="Q5781437">
            <seg>
              Det är intressant att lyssna på Lise Nordin när hon pratar om
              att kärnkraft är dåligt och smutsigt, att det ska fasas ut och
              att vi inte respekterar gamla beslut. Jag tycker att det är en
              bra överenskommelse som alliansregeringen fattade beslut om före
              valet. Om ni hade vunnit valet i september hade ni kunnat riva
              upp det. Nu har den här regeringen fått sitta kvar.
            </seg>
          </u>
          <u xml:id="i-164cb492d7ebbb43-1049" prev="i-164cb492d7ebbb43-1047" who="Q5781437">
            <seg>
              Jag tycker att det är synd att du inte nämner att vi under många
              år inte fick forska om kärnteknik. Det har skett en teknisk utveckling.
              Finland satsar på förnybart, och Frankrike satsar på förnybart.
              Det finns en framtid. Vi behöver detta inte minst sett ur ett
              arbetsmarknadsperspektiv. Frågan är om Lise Nordin har stöd i
              sin rödgröna allians för att fasa ut i den takt som MP vill.
            </seg>
          </u>
          <note type="speaker">
            Anf. 282 LISE NORDIN (MP) replik:
          </note>
          <u xml:id="i-164cb492d7ebbb43-1050" next="i-164cb492d7ebbb43-1051" who="Q4970036">
            <seg>
              Fru talman! Det finns ett mycket tydligt besked i den rödgröna
              överenskommelsen om kärnkraften, nämligen att vi ska avveckla
              den och att vi varje mandatperiod ska göra en bedömning av hur
              många reaktorer man kan avveckla just den mandatperioden. Det
              är ett väldigt tydligt rödgrönt besked.
            </seg>
          </u>
          <u xml:id="i-164cb492d7ebbb43-1051" prev="i-164cb492d7ebbb43-1050" who="Q4970036">
            <seg>
              Det är intressant att du nämner Finland och Frankrike. Där försöker
              man i dag bygga ny kärnkraft. Det är de enda länder i Europa där
              man bygger ny kärnkraft. Man har sett att det har blivit mycket
              dyrare och tar längre tid än man trodde från början. Verkligheten
              i Finland och Frankrike visar att kärnkraften varken är billig
              eller någon snabb lösning på ett energiproblem.
            </seg>
          </u>
          <note type="speaker">
            Anf. 283 ROGER HADDAD (FP) replik:
          </note>
          <u xml:id="i-164cb492d7ebbb43-1052" next="i-164cb492d7ebbb43-1053" who="Q5781437">
            <seg>
              Fru talman! Jag konstaterar att vår energiöverenskommelse satsar
              både på kärnkraft och alternativ. Samtidigt tar vi hänsyn till
              den elintensiva industri som Sverige har.
            </seg>
          </u>
          <u xml:id="i-164cb492d7ebbb43-1053" prev="i-164cb492d7ebbb43-1052" who="Q5781437">
            <seg>
              Jag lyssnar in att Miljöpartiet inte har räknat på konsekvenserna
              av förslaget.
            </seg>
          </u>
          <note type="speaker">
            Anf. 284 LISE NORDIN (MP) replik:
          </note>
          <u xml:id="i-164cb492d7ebbb43-1054" who="Q4970036">
            <seg>
              Fru talman! Jag tycker att det är problematiskt att alliansen
              försöker göra sken av att vilja satsa på förnybart samtidigt som
              man tillåter utbyggnad av ny kärnkraft. Om man pratar med dem
              som jobbar med förnybar energi säger de att det här beslutet leder
              till stor osäkerhet inom branschen och osäkerhet om i vilken takt
              man vågar investera i det förnybara.
            </seg>
          </u>
          <note>
            Utbildningsfrågor
          </note>
          <note type="speaker">
            Anf. 285 CAMILLA WALTERSSON GRÖNVALL (M):
          </note>
          <u xml:id="i-164cb492d7ebbb43-1055" next="i-164cb492d7ebbb43-1067" who="Q4990177">
            <seg>
              Fru talman! Den store hockeylegenden Wayne Gretzky gav följande
              svar på frågan om hur han trots begränsade fysiska resurser blev
              en av de största genom tiderna i sin sport: Jag åker dit där pucken
              kommer att hamna, inte dit där pucken är.
            </seg>
          </u>
          <u xml:id="i-164cb492d7ebbb43-1056" prev="i-164cb492d7ebbb43-1055" who="Q4990177">
            <seg>
              Det handlade helt enkelt om att vara steget före i såväl tanke
              som handling. Det var hans recept på framgång.
            </seg>
          </u>
          <u xml:id="i-164cb492d7ebbb43-1057" prev="i-164cb492d7ebbb43-1055" who="Q4990177">
            <seg>
              Denna insikt fick den dåvarande guvernören i Maine, Angus King,
              att våga tänka och satsa nytt på skola och utbildning och ge barnen
              där verktyg av helt annat snitt än de varit vana vid.
            </seg>
          </u>
          <u xml:id="i-164cb492d7ebbb43-1058" prev="i-164cb492d7ebbb43-1055" who="Q4990177">
            <seg>
              I september 2002 rullade 36 000 Ibooks ut till elever i Maine
              och gav dem ett nytt instrument för inlärning. Man satsade på
              one-to-one-learning, eller en till en som det alltmer spritt kommit
              att heta i Sverige. Varje elev fick sin egen bärbara dator. Angus
              King blev starkt kritiserad och många ansåg att eleverna hade
              varit mer betjänta av att få en egen motorsåg och i övrigt förberedas
              för ett liv inom det klassiska skogsbruket.
            </seg>
          </u>
          <u xml:id="i-164cb492d7ebbb43-1059" prev="i-164cb492d7ebbb43-1055" who="Q4990177">
            <seg>
              King stod på sig och i dag kan han och övriga bakom det drastiska
              skolbeslutet konstatera att satsningen varit lyckad. Kvaliteten
              har förbättrats. Man kan bland annat se att eleverna skriver mer
              och bättre och att deras intresse och engagemang har ökat och
              ökar.
            </seg>
          </u>
          <u xml:id="i-164cb492d7ebbb43-1060" prev="i-164cb492d7ebbb43-1055" who="Q4990177">
            <seg>
              I Sverige har vi också många intressanta och framgångsrika exempel.
              Ett av dem är den duktiga pedagogen Erica Lövgren i Hortlax utanför
              Piteå som har använt datorn i skriv- och läsinlärningen för sina
              skolnybörjare, det vill säga för mycket unga elever. Hennes arbete
              vittnar om att arbetssättet lett till att de duktiga inte bromsas
              upp och att de som behöver mer tid inte tappar självförtroendet.
            </seg>
          </u>
          <u xml:id="i-164cb492d7ebbb43-1061" prev="i-164cb492d7ebbb43-1055" who="Q4990177">
            <seg>
              Fru talman! Sverige har en regering som med kraft och energi
              omarbetar den svenska skolan. Stora satsningar görs för att fokusera
              på kunskap och utveckling. Sverige ska åter bli en kunskapsnation
              av högsta rang. Vi behöver kunskaper som kan hävda sig i en allt
              tuffare internationell konkurrens. Runt omkring oss växer nya
              kunskapsnationer och nya kunskapsområden fram. Världen står inför
              en rad förändringar och utmaningar som bäst möts med kunskap.
            </seg>
          </u>
          <u xml:id="i-164cb492d7ebbb43-1062" prev="i-164cb492d7ebbb43-1055" who="Q4990177">
            <seg>
              En stark och modern skola ger eleverna de bästa förutsättningarna.
              Det vi med säkerhet vet om framtiden är att oavsett vad som händer
              kommer behovet av utbildning att vara stort, och vi kommer att
              behöva en ny kompetens, nämligen den digitala. Det innebär att
              en rad saker måste säkerställas i det framtida arbetet med den
              svenska skolan. Det måste vara en självklarhet att varje lärare
              ska ha sin egen dator. De människor som är vår främsta tillgång
              när det gäller att utveckla vår kunskapsnation ska naturligtvis
              ha de bästa redskapen. Detsamma ska förstås gälla eleverna.
            </seg>
          </u>
          <u xml:id="i-164cb492d7ebbb43-1063" prev="i-164cb492d7ebbb43-1055" who="Q4990177">
            <seg>
              Det finns en rad framstående skolor och kommuner som har påbörjat
              arbetet med att säkerställa bästa möjliga redskap för eleverna.
              De är än så länge ganska få sedda i nationellt perspektiv, men
              de är viktiga som erfarenhetsreferenter och inspiratörer. När
              Angus King påbörjade sitt arbete inriktade han sig på elever i
              årskurs 8 och 9. Det är bra. Det är viktigt att de äldre eleverna
              får datorer, men sett ur ett perspektiv där man utgår från elevernas
              behov och tar ett helhetsgrepp om en modern undervisning ska också
              de yngre barnen ha en egen dator.
            </seg>
          </u>
          <u xml:id="i-164cb492d7ebbb43-1064" prev="i-164cb492d7ebbb43-1055" who="Q4990177">
            <seg>
              Det är ett sätt att ge elever med funktionshinder helt nya förutsättningar.
              Otaliga är de människor som kan vittna om hur skolan inleddes
              med misslyckanden som sedan bekräftades om och om igen. Det kan
              vara funktionshinder som dyslexi där svårigheten att skriva och
              stava gör att många tappar lusten och upplever ett misslyckande
              som stora delar av den fortsatta skolgången sedan kommer att präglas
              av.
            </seg>
          </u>
          <u xml:id="i-164cb492d7ebbb43-1065" prev="i-164cb492d7ebbb43-1055" who="Q4990177">
            <seg>
              I dag finns det teknik som kan hjälpa våra barn. Inget kan någonsin
              ersätta en lärare och den undervisning läraren kan ge. Ingen teknik
              i världen kan ersätta en mänsklig kontakt och vad den kan förmedla.
              Men det är dags att sluta vara teknikfientlig eller teknikrädd
              och tro att vi lämnar barnen vind för våg i okända vatten. I stället
              bör vi ta till vara den kunskap som finns för att gagna våra barn.
              Den ska hjälpa till att utveckla vår skola och våra elever.
            </seg>
          </u>
          <u xml:id="i-164cb492d7ebbb43-1066" prev="i-164cb492d7ebbb43-1055" who="Q4990177">
            <seg>
              Om Sverige ska vara ett utbildningsmässigt framtidsland är det
              helt avgörande att skolan tar avstamp i EU:s nyckelkompetenser
              och i de centrala framtidskompetenserna, till exempel kritiskt
              tänkande, problemlösning, samarbetsförmåga, global kompetens,
              IT-kompetens, kreativitet och innovativ kompetens. För det behövs
              moderna verktyg. Det är dags att vara där pucken ska komma, inte
              där den är.
            </seg>
          </u>
          <u xml:id="i-164cb492d7ebbb43-1067" prev="i-164cb492d7ebbb43-1055" who="Q4990177">
            <seg>
              I dag åker många svenska lärare och andra utbildningsinvolverade
              till Finland på studiebesök. Man vill ta del av de goda finska
              resultaten. Tar vi detta på största allvar finns det goda förutsättningar
              att det är hos oss framtidens studiebesök kommer att göras.
            </seg>
          </u>
          <note>
            I detta anförande instämde Jenny Petersson och Boriana Åberg
            (båda M) samt Anna SteeleKarlström (FP).
          </note>
          <note type="speaker">
            Anf. 286 AGNETA LUTTROPP (MP):
          </note>
          <u xml:id="i-164cb492d7ebbb43-1068" next="i-164cb492d7ebbb43-1080" who="Q4964320">
            <seg>
              Fru talman! Jag står i kön vid kopiatorn på Mälardalens högskola
              tillsammans med en professor och en docent. De ska kopiera sina
              ansökningar om forskaranslag. Att jaga forskarpengar är många
              professorers, docenters och lektorers vardag på högskolor i Sverige
              i dag.
            </seg>
          </u>
          <u xml:id="i-164cb492d7ebbb43-1069" prev="i-164cb492d7ebbb43-1068" who="Q4964320">
            <seg>
              Många högskolor har bara möjlighet att bedriva forskning inom
              vissa områden. Så är det till exempel för högskolan i mitt hemlän,
              Västmanland, Mälardalens högskola som har campus i Västerås och
              Eskilstuna och högskolor med flera professionsutbildningar bland
              annat lärare, sjuksköterskor, ekonomer och civilingenjörer.
            </seg>
          </u>
          <u xml:id="i-164cb492d7ebbb43-1070" prev="i-164cb492d7ebbb43-1068" who="Q4964320">
            <seg>
              Det är u:et i universitetet som gör det. Det avgör anslagets
              storlek för forskning snarare än antalet studenter.
            </seg>
          </u>
          <u xml:id="i-164cb492d7ebbb43-1071" prev="i-164cb492d7ebbb43-1068" who="Q4964320">
            <seg>
              Jag ska ta ett exempel från årets budgetproposition. Skillnaden
              mellan Mittuniversitetet och Mälardalens högskola är 325 heltidsstudenter.
              Men skillnaden i anslag för utbildning och universitetsforskning
              är drygt 115 miljoner kronor. Det kan inte vara rimligt. Det finns
              fler lika orimliga exempel, men jag nöjer mig med denna illustration.
            </seg>
          </u>
          <u xml:id="i-164cb492d7ebbb43-1072" prev="i-164cb492d7ebbb43-1068" who="Q4964320">
            <seg>
              Vi har också universitet som får pengar över. Uppsala universitet
              gjorde ett överskott 2009 på 211 miljoner kronor, i huvudsak på
              obrukade forskningsmedel. Det kan man bedriva en hel del forskning
              för och avlöna flera doktorander. Det är bara att gratulera Uppsala.
            </seg>
          </u>
          <u xml:id="i-164cb492d7ebbb43-1073" prev="i-164cb492d7ebbb43-1068" who="Q4964320">
            <seg>
              På högskolorna är forskningsanslaget lägre eftersom de inte har
              universitetsstatus. Det är anledningen till att det på våra högskolor
              finns ett antal så kallade jägare som varje termin jagar fakultetsmedel
              för att kunna bedriva forskning. Detta omöjliggör en stabil grund
              för forskning och forskarutbildning som fyller regionens behov.
            </seg>
          </u>
          <u xml:id="i-164cb492d7ebbb43-1074" prev="i-164cb492d7ebbb43-1068" who="Q4964320">
            <seg>
              Mälardalens högskola har 80 procents extern finansiering. Det
              är högst i hela landet. Tyvärr är det svårast att få extern finansiering
              till områden som skola, vård och omsorg. Det är områden som alltid
              är aktuella och speciellt i valtider. Det är områden som Sverige
              bör bedriva mycket forskning inom.
            </seg>
          </u>
          <u xml:id="i-164cb492d7ebbb43-1075" prev="i-164cb492d7ebbb43-1068" who="Q4964320">
            <seg>
              Risken är att forskare försvinner dit pengarna finns och att
              regionen tappar spetskompetens. Utan forskande lärare förlorar
              högskolor examensrätter. Det är trist och en stor förlust för
              en region att professorer, docenter och andra disputerade söker
              sig till andra lärosäten, det vill säga till universitet, för
              att få möjlighet att forska.
            </seg>
          </u>
          <u xml:id="i-164cb492d7ebbb43-1076" prev="i-164cb492d7ebbb43-1068" who="Q4964320">
            <seg>
              Kraven på forskningsbas har ökat kraftigt under senare år, till
              exempel inom lärarutbildningen. Egen forskarutbildning är ett
              minimikrav enligt Högskoleverket.
            </seg>
          </u>
          <u xml:id="i-164cb492d7ebbb43-1077" prev="i-164cb492d7ebbb43-1068" who="Q4964320">
            <seg>
              Mälardalens högskola är ett exempel där det endast bedrivs forskning
              inom ett begränsat område. På Mälardalens högskola handlar det
              om teknikområdet och utöver det begränsad forskarutbildning inom
              ekonomi och didaktik. Det innebär att högskolan inte kan bedriva
              långsiktig forskarutbildning utan ökade fakultetsmedel för andra
              områden. Det är ironiskt nog de områden som det är svårast att
              få externa medel till. För att åstadkomma detta söker Mälardalens
              högskola fakultetsmedel inom alla utbildningar som är professionsinriktade.
            </seg>
          </u>
          <u xml:id="i-164cb492d7ebbb43-1078" prev="i-164cb492d7ebbb43-1068" who="Q4964320">
            <seg>
              Det är nödvändigt att skillnader i fakultetsmedel för universitet
              och högskolor minskar och att det inte, om man bara är högskola,
              innebär att det blir mindre forskning i regionen och att man på
              så sätt riskerar färre utvecklingsmöjligheter.
            </seg>
          </u>
          <u xml:id="i-164cb492d7ebbb43-1079" prev="i-164cb492d7ebbb43-1068" who="Q4964320">
            <seg>
              Det är i alla fall glädjande att Riksrevisionen ska göra en granskning
              av användningen av statliga forskningsanslag vid universitet och
              högskolor. Det behövs. Jag hoppas att det resulterar i ett förslag
              som ger alla lärosäten möjligheter till forskning på lika villkor
              oavsett om de är universitet eller högskola.
            </seg>
          </u>
          <u xml:id="i-164cb492d7ebbb43-1080" prev="i-164cb492d7ebbb43-1068" who="Q4964320">
            <seg>
              Mälardalens högskola vill inte bli ett miniuniversitet utan en
              stark högskola med professionsinriktning som gynnar regionen ett
              gott exempel på en av Sveriges högskolor som bedriver utbildningar
              som är viktiga för regionen. Låt hela Sverige leva behöver inte
              bara innebära grödor utan kan även innebära forskning.
            </seg>
          </u>
          <note type="speaker">
            Anf. 287 ROGER HADDAD (FP):
          </note>
          <u xml:id="i-164cb492d7ebbb43-1081" next="i-164cb492d7ebbb43-1098" who="Q5781437">
            <seg>
              Fru talman! Kvaliteten i svensk skola är vår viktigaste utmaning.
              Resultaten behöver höjas, och andelen behöriga lärare måste öka.
              Men vi måste också vidta åtgärder för att eliminera skolket och
              mobbningen i skolan. Därför ser jag gärna att en skolfridslag
              införs i skolan.
            </seg>
          </u>
          <u xml:id="i-164cb492d7ebbb43-1082" prev="i-164cb492d7ebbb43-1081" who="Q5781437">
            <seg>
              En annan utmaning är att förändra attityden till utbildning att
              det är en möjlighet att ta vara på som elev. Vi behöver vidare
              fortsätta den systematiska uppföljningen av kunskapsmålen. För
              denna hållning har Folkpartiet kritiserats, inte minst av socialdemokratiska
              företrädare.
            </seg>
          </u>
          <u xml:id="i-164cb492d7ebbb43-1083" prev="i-164cb492d7ebbb43-1081" who="Q5781437">
            <seg>
              Jag välkomnar regeringens satsning på Lärarlyftet. Nytt är att
              även lärare utan behörighet erbjuds vidareutbildning. Införandet
              av en lärarlegitimation är viktig för att lärarkompetensen ska
              säkerställas. Det är enligt mig den absolut viktigaste faktorn
              för att höja resultaten.
            </seg>
          </u>
          <u xml:id="i-164cb492d7ebbb43-1084" prev="i-164cb492d7ebbb43-1081" who="Q5781437">
            <seg>
              Betyg är också ett viktigt instrument ju tidigare utvärdering
              av resultaten, desto bättre. Det förslag som snart ska behandlas
              i riksdagen är viktigt. Det handlar om tydligare betygskriterier
              och fler betygssteg. Elever måste tidigt få signaler om hur det
              går i skolan. När det behövs ska extra stöd sättas in för att
              de ska uppnå målen. Andelen elever som lämnar grundskolan med
              fullständiga betyg måste öka.
            </seg>
          </u>
          <u xml:id="i-164cb492d7ebbb43-1085" prev="i-164cb492d7ebbb43-1081" who="Q5781437">
            <seg>
              Förkunskaperna hos eleverna är direkt avgörande för resultaten
              och genomströmningen i gymnasieskolan. Många kommuner har bekymmer
              med att många elever inte klarar något av ämnena svenska, matematik
              eller engelska. Här ser vi att det är matematikämnet som är den
              stora utmaningen. Regeringen kommer nu att förstärka satsningen
              på matematik, naturvetenskap och teknik.
            </seg>
          </u>
          <u xml:id="i-164cb492d7ebbb43-1086" prev="i-164cb492d7ebbb43-1081" who="Q5781437">
            <seg>
              Vi får inte blunda för alla elever som fått snälla G-betyg av
              sina lärare trots att de inte uppnått målen. Detta bidrar enligt
              mig till en kvalitetssänkning i skolan, avhopp och utslagning
              från skolan.
            </seg>
          </u>
          <u xml:id="i-164cb492d7ebbb43-1087" prev="i-164cb492d7ebbb43-1081" who="Q5781437">
            <seg>
              Signalen till grundskolan är central: Det man presterar i grundskolan
              ska ha betydelse när man söker till gymnasieskolan. Vi avvisar
              därför det som Vänsterpartiet länge har drivit om en betygsfri
              grund- och gymnasieskola.
            </seg>
          </u>
          <u xml:id="i-164cb492d7ebbb43-1088" prev="i-164cb492d7ebbb43-1081" who="Q5781437">
            <seg>
              Folkpartiet nöjer sig inte med krav på minst G i svenska, engelska
              och matematik vid intagning till gymnasiet. Vi tror inte att det
              är tillräckligt.
            </seg>
          </u>
          <u xml:id="i-164cb492d7ebbb43-1089" prev="i-164cb492d7ebbb43-1081" who="Q5781437">
            <seg>
              I debatten verkar det mer handla om hur enkelt det ska vara att
              börja i gymnasiet än om gymnasieskolans faktiska uppdrag, nämligen
              att svara för kompetensförsörjningen till arbetslivet och högskolestudier.
            </seg>
          </u>
          <u xml:id="i-164cb492d7ebbb43-1090" prev="i-164cb492d7ebbb43-1081" who="Q5781437">
            <seg>
              Nästa höst införs en ny gymnasieskola där intagningskraven höjs.
              Detta, fru talman, är ett intressant agerande eftersom främst
              Socialdemokraterna kritiserat Folkpartiet och regeringen för att
              vi med den nya gymnasiereformen sänker kraven på eleverna. Faktum
              är att vi går från krav på G i tre ämnen till åtta respektive
              tolv ämnen.
            </seg>
          </u>
          <u xml:id="i-164cb492d7ebbb43-1091" prev="i-164cb492d7ebbb43-1081" who="Q5781437">
            <seg>
              Skolpolitiken ska ställa krav och ha höga förväntningar. Vi ska
              inte acceptera en skola där elever utan förkunskaper tillåts gå
              vidare. Jag har under mina år som skolpolitiker kämpat mot den
              socialdemokratiska skolpolitiken, särskilt den regel som infördes
              av skolminister Ingegerd Wärnersson år 2000 då hon ville lösa
              problemet med IV-programmet genom att meddela: Eleverna kommer
              i fortsättningen att läsa in grundskolans ämnen samtidigt som
              de läser ett gymnasieprogram.
            </seg>
          </u>
          <u xml:id="i-164cb492d7ebbb43-1092" prev="i-164cb492d7ebbb43-1081" who="Q5781437">
            <seg>
              Fru talman! Detta politiska beslut menar jag har varit förödande
              för kvaliteten i den svenska skolan, men det har också lett till
              att många ungdomar har slagits rakt ut i arbetslöshet.
            </seg>
          </u>
          <u xml:id="i-164cb492d7ebbb43-1093" prev="i-164cb492d7ebbb43-1081" who="Q5781437">
            <seg>
              Senast i går i partiledardebatten nämndes vikten av en kvalitativ
              skola och att bristerna i skolan är den viktigaste förklaringen
              till den höga ungdomsarbetslösheten i Sverige.
            </seg>
          </u>
          <u xml:id="i-164cb492d7ebbb43-1094" prev="i-164cb492d7ebbb43-1081" who="Q5781437">
            <seg>
              Bristerna i skolsystemet och konsekvenserna av den skolpolitik
              som tidigare har förts av De rödgröna på nationell nivå men också
              ute i många kommuner har inneburit att ofantligt mycket resurser
              läggs på att lappa och laga efter grundskolan, under gymnasietiden,
              efter gymnasiet i form av vuxenutbildning. Men vi kan också konstatera
              att mycket av kommunernas arbetsmarknadspolitiska åtgärder går
              just till målgruppen ungdomar utan slutbetyg.
            </seg>
          </u>
          <u xml:id="i-164cb492d7ebbb43-1095" prev="i-164cb492d7ebbb43-1081" who="Q5781437">
            <seg>
              Fru talman! De rödgröna vidhåller i debatterna att vi ställer
              för mycket krav, att vi följer upp och utvärderar för mycket och
              att debatten egentligen ska handla om någonting annat. Frågan
              är förstås vad oppositionen syftar på.
            </seg>
          </u>
          <u xml:id="i-164cb492d7ebbb43-1096" prev="i-164cb492d7ebbb43-1081" who="Q5781437">
            <seg>
              De rödgröna har inte släppt kravet på högskolebehörighet. Den
              ideologiska uppfattningen har tagit över utan att man tar hänsyn
              till att många elever faktiskt vill gå en lärlingsutbildning eller
              en yrkesutbildning med målet att börja arbeta direkt efter skolan.
            </seg>
          </u>
          <u xml:id="i-164cb492d7ebbb43-1097" prev="i-164cb492d7ebbb43-1081" who="Q5781437">
            <seg>
              Reformeringen av svensk skola pågår för fullt. Den nya gymnasiereformen
              kommer att leda till färre avhopp, fler som lämnar gymnasiet med
              fullständiga betyg och fler ungdomar som har en starkare koppling
              till arbetslivet. Ungdomsarbetslösheten kommer förhoppningsvis
              att minska när fler ungdomar får en reell chans att slutföra en
              utbildning som de är intresserade av.
            </seg>
          </u>
          <u xml:id="i-164cb492d7ebbb43-1098" prev="i-164cb492d7ebbb43-1081" who="Q5781437">
            <seg>
              Jag konstaterar här att varken Vänsterpartiet eller Socialdemokraterna
              finns närvarande i kammaren för att debattera dessa viktiga frågor.
              Vi får återkomma till detta vid ett annat tillfälle.
            </seg>
          </u>
          <note>
            I detta anförande instämde Anna SteeleKarlström (FP) och Jenny
            Petersson (M)
          </note>
          <note type="speaker">
            Anf. 288 RICHARD JOMSHOF (SD) replik:
          </note>
          <u xml:id="i-164cb492d7ebbb43-1099" next="i-164cb492d7ebbb43-1101" who="Q5890031">
            <seg>
              Fru talman! Roger Haddad, jag ska inte såga dig alls utan bara
              säga att jag tycker att det i stora drag var ett bra anförande.
              Jag delar din kritik mot De rödgrönas skolpolitik.
            </seg>
          </u>
          <u xml:id="i-164cb492d7ebbb43-1100" prev="i-164cb492d7ebbb43-1099" who="Q5890031">
            <seg>
              Jag tycker att det är bra att ni nu har tagit initiativ till
              införande av betyg från årskurs 6, även om vi från Sverigedemokraternas
              sida vill se betyg redan från årskurs 4. Detta är dock en diskussion
              vi kommer att återkomma till längre fram när propositionen ska
              diskuteras, debatteras och antas.
            </seg>
          </u>
          <u xml:id="i-164cb492d7ebbb43-1101" prev="i-164cb492d7ebbb43-1099" who="Q5890031">
            <seg>
              Jag tycker också att det var bra att du tog upp lärarlegitimation.
              Jag tycker att det är ett jättebra förslag. Det är däremot problematiskt
              och tråkigt att ni vill undanta vissa lärargrupper från kravet
              på lärarlegitimation och att vissa lärargrupper ska få sätta betyg
              trots att de inte har lärarlegitimation. Det tycker jag är ett
              problem, men jag förutsätter att det också är någonting vi kommer
              att återkomma till när den propositionen ska diskuteras.
            </seg>
          </u>
          <note type="speaker">
            Anf. 289 ROGER HADDAD (FP) replik:
          </note>
          <u xml:id="i-164cb492d7ebbb43-1102" who="Q5781437">
            <seg>
              Fru talman! Det är jätteviktigt att de stora skolpolitiska reformerna
              har så bred enighet som möjligt i utskottet och Sveriges riksdag.
              När det gäller undantagen från krav på lärarlegitimation är det
              främst yrkeslärarna och modersmålslärarna som har undantagits
              i skollagen. Det är av rent praktiska skäl; det är just nu omöjligt
              att trolla fram så många modersmålslärare som krävs. Vår utgångspunkt
              i alla frågor, precis som vi driver vikten av ämnesbehörighet,
              är dock att man ska vara behörig i de ämnen man undervisar i.
            </seg>
          </u>
          <note type="speaker">
            Anf. 290 RICHARD JOMSHOF (SD) replik:
          </note>
          <u xml:id="i-164cb492d7ebbb43-1103" who="Q5890031">
            <seg>
              Jag förstår att det kan finnas problem för vissa lärargrupper.
              Det är flera grupper som omfattas av detta undantag, och hade
              det varit under en övergångsperiod hade vi kunnat acceptera det.
              Problemet är att ni i detta förslag faktiskt bygger in att vissa
              grupper som det ser ut nu ständigt ska undantas. Det tycker jag
              är problematiskt. Det är i så fall bättre att man satsar på dessa
              lärargrupper och ser till att de får rätt utbildning så att även
              de kan bli legitimerade fullt ut.
            </seg>
          </u>
          <note type="speaker">
            Anf. 291 ROGER HADDAD (FP) replik:
          </note>
          <u xml:id="i-164cb492d7ebbb43-1104" who="Q5781437">
            <seg>
              Fru talman! Jag ber att få återkomma när det gäller gruppen modersmålslärare,
              och där får också skolministern komma tillbaka med förslag när
              det blir aktuellt. När det gäller yrkeslärare har vi dock från
              regeringens sida kommit med ett förslag till en kortare utbildning
              där det ska erbjudas fortbildningssatsningar för att man om man
              har kommit från arbetslivet snabbare ska bli behörig. Det tycker
              jag är ett bra sätt att närma sig behörighetsfrågan.
            </seg>
          </u>
          <note type="speaker">
            Anf. 292 RICHARD JOMSHOF (SD):
          </note>
          <u xml:id="i-164cb492d7ebbb43-1105" next="i-164cb492d7ebbb43-1121" who="Q5890031">
            <seg>
              Fru talman! Kul att så många kunde komma! Det känns lite lustigt
              att stå här och hålla sitt första anförande inför denna glesa
              församling, men det är inte mycket att göra.
            </seg>
          </u>
          <u xml:id="i-164cb492d7ebbb43-1106" prev="i-164cb492d7ebbb43-1105" who="Q5890031">
            <seg>
              Jag vill börja med att ta upp följande. På DN Debatt den 9 maj
              2005 hänvisade de båda lärarförbunden till en undersökning i vilken
              det framkommer uppgifter som gör gällande att hela 43 procent
              av lärarna varje dag tvingas ta betydande lektionstid i anspråk
              för att lösa konflikter och skapa trygghet och studiero. Var sjunde
              lärare tvingas ägna varje lektion åt detsamma.
            </seg>
          </u>
          <u xml:id="i-164cb492d7ebbb43-1107" prev="i-164cb492d7ebbb43-1105" who="Q5890031">
            <seg>
              Man hänvisade också till en arbetsmiljöundersökning där 4 procent
              av lärarna uppgav att de blivit utsatta för våld och att 8 procent
              av lärarna uppgav att de utsatts för hot om våld. Det stod även
              att bristande arbetsro är ett större problem i svenska skolor
              än i jämförbara länders skolor. Debattartikeln publicerades för
              snart sex år sedan, men den är precis lika aktuell i dag. Våld,
              mobbning, hot och trakasserier har kommit att bli en del av vardagen
              på alltför många av våra svenska skolor.
            </seg>
          </u>
          <u xml:id="i-164cb492d7ebbb43-1108" prev="i-164cb492d7ebbb43-1105" who="Q5890031">
            <seg>
              Jag minns själv en händelse från min hemkommun Karlskrona. Ett
              gäng bestående av 1520 ungdomar ofredade och sextrakasserade svenska
              tjejer på en av kommunens gymnasieskolor, bland annat med en rad
              olika tillmälen. Samtidigt berättade flera killar för mig att
              gänget höll skolan i ett järngrepp, och den som opponerade sig
              åkte på stryk. Vad man fick göra från skolans sida var att kalla
              in ett vaktbolag för att få ordning på situationen. Det är Sverige
              i dag.
            </seg>
          </u>
          <u xml:id="i-164cb492d7ebbb43-1109" prev="i-164cb492d7ebbb43-1105" who="Q5890031">
            <seg>
              I årets valrörelse har mitt eget partis företrädare, inklusive
              jag, tvingats uppleva hur svensk skola blivit alltmer våldsam
              och hur vissa grupper tyvärr framför allt med invandrarbakgrund
              inte tvekar att använda våld och hot om våld för att hävda sig.
              Det är en bild som delas av ett stort antal ungdomar runt om i
              vårt land. Detta är dock endast ett av många problem som jag menar
              att svensk skola i dag brottas med.
            </seg>
          </u>
          <u xml:id="i-164cb492d7ebbb43-1110" prev="i-164cb492d7ebbb43-1105" who="Q5890031">
            <seg>
              Det finns flera internationella undersökningar som tydligt visar
              att svensk skola har tappat i kvalitet. Den internationella kunskapsmätningen
              Timms visade år 2009 att Sverige har tappat ordentligt i rankningen
              vad gäller gymnasieelevernas kunskaper i ämnena matematik och
              fysik. Det visade sig dessutom att andelen elever som har sämre
              kunskaper än en så kallad medelgod kunskapsnivå nästan har fördubblats
              och att endast 1 procent av gymnasieeleverna når upp till det
              högsta resultatet i matematik. Även OECD har i sin så kallade
              PISA-rapport visat att det har gått utför med Sverige vad gäller
              ämneskunskaper, problemlösning och disciplin.
            </seg>
          </u>
          <u xml:id="i-164cb492d7ebbb43-1111" prev="i-164cb492d7ebbb43-1105" who="Q5890031">
            <seg>
              Jag menar att det finns en rad olika förklaringar till att svensk
              skola tappar i kvalitet. I många kommuner kan det säkert vara
              så att bristande resurser är en huvudförklaring. Samtidigt ska
              vi komma ihåg och vara medvetna om att Sverige är ett av de länder
              som resursmässigt satsar mest på skolan.
            </seg>
          </u>
          <u xml:id="i-164cb492d7ebbb43-1112" prev="i-164cb492d7ebbb43-1105" who="Q5890031">
            <seg>
              Själv menar jag att det är kommunaliseringen av den svenska skolan
              som är den stora boven i dramat. Skolan har kommit att bli alltmer
              segregerad och ojämlik, med stora kommunala och regionala skillnader.
              Jag menar att ett återförstatligande av den svenska skolan är
              nödvändigt om vi vill ha en likvärdig och rättvis svensk skola.
            </seg>
          </u>
          <u xml:id="i-164cb492d7ebbb43-1113" prev="i-164cb492d7ebbb43-1105" who="Q5890031">
            <seg>
              En annan förklaring till den svenska skolans kräftgång menar
              jag är de senaste decenniernas massinvandring och mångkulturalistiska
              utgångspunkt vilket har skapat ett hårt, kallt och segregerat
              samhälle.
            </seg>
          </u>
          <u xml:id="i-164cb492d7ebbb43-1114" prev="i-164cb492d7ebbb43-1105" who="Q5890031">
            <seg>
              Ett exempel på motsatsen är Finland, som ligger på den absoluta
              toppen i tidigare nämnda undersökningar. För några år sedan uttalade
              sig en professor vid namn Matti Klinge. Han sade att landets topplaceringar
              kommer sig av att Finlands stränga invandringspolitik har lett
              till att kvaliteten i den finska skolan har kunnat bibehållas.
            </seg>
          </u>
          <u xml:id="i-164cb492d7ebbb43-1115" prev="i-164cb492d7ebbb43-1105" who="Q5890031">
            <seg>
              Klinge skriver: Att nedtona undervisningen i nationens historia
              eller att göra historieundervisningen internationell, har aldrig
              varit något alternativ i Finland. Vi har inte, som i Sverige,
              levt med idéer om varken det gränslösa eller det mångkulturella
              samhället. Samtidigt påpekar Klinge att man i Finland har valt
              att hålla kvar vid disciplinen i skolan, vilket länder som Sverige
              uppenbarligen inte har gjort.
            </seg>
          </u>
          <u xml:id="i-164cb492d7ebbb43-1116" prev="i-164cb492d7ebbb43-1105" who="Q5890031">
            <seg>
              Dagens skola kännetecknas alltmer av att elever ska lära sig
              på egen hand genom att själva söka information. Traditionella
              prov ersätts ofta med redovisningar och olika typer av grupparbeten.
              Lärarrollen har kommit att undermineras och i allt större utsträckning
              enbart utgöra en organisatorisk funktion som ska uppmuntra fria
              studier och fritt forskande.
            </seg>
          </u>
          <u xml:id="i-164cb492d7ebbb43-1117" prev="i-164cb492d7ebbb43-1105" who="Q5890031">
            <seg>
              Att så verkligen är fallet förstärks av den senaste Timmsrapporten,
              vilken visar att Sverige har mindre undervisningstid än övriga
              länder som ingår i studien och mer tid för individuellt arbete.
              Det påverkar resultaten negativt. Det är tydligt att eleverna
              behöver fler lärarledda lektioner i de aktuella ämnena av behöriga
              och kompetenta lärare.
            </seg>
          </u>
          <u xml:id="i-164cb492d7ebbb43-1118" prev="i-164cb492d7ebbb43-1105" who="Q5890031">
            <seg>
              För de elever som tidigt kan ta ansvar, som kommer från studievana
              hem och som är studiemotiverade kan dessa studiemetoder fungera.
              Dagens skola riskerar dock att missgynna i första hand studiesvaga
              elever eftersom det ofta är dessa barn och ungdomar som behöver
              tydliga ramar och mål för att kunna prestera.
            </seg>
          </u>
          <u xml:id="i-164cb492d7ebbb43-1119" prev="i-164cb492d7ebbb43-1105" who="Q5890031">
            <seg>
              Sverigedemokraterna menar att skolan måste bli bättre på att
              förmedla en djupgående förståelse och acceptans för vårt svenska
              kulturarv. Kunskaper i det svenska språket måste betonas starkare
              än i dag, och våra barn och ungdomar måste få tillgång till sin
              egen svenska historia i väsentligt större omfattning än i dag.
              Vi menar dessutom att mobbning, sexuella trakasserier och utanförskap
              måste motverkas på samma sätt som på alla andra arbetsplatser.
            </seg>
          </u>
          <u xml:id="i-164cb492d7ebbb43-1120" prev="i-164cb492d7ebbb43-1105" who="Q5890031">
            <seg>
              Alliansregeringen håller på med en kursändring i den svenska
              skolan. Denna kursändring är i stora drag bra. Problemet är, menar
              jag, att de förändringar man nu håller på att genomföra endast
              är att likna vid kosmetiska ingrepp. Man försöker åtgärda de omfattande
              problemen i den svenska skolan genom att lappa hål, täcka över
              sprickor och måla med en stor pensel på flagnande ytor. Det räcker
              inte.
            </seg>
          </u>
          <u xml:id="i-164cb492d7ebbb43-1121" prev="i-164cb492d7ebbb43-1105" who="Q5890031">
            <seg>
              För att kunna förändra skolan behöver vi förändra samhället,
              och för det krävs en grundläggande förändring av det svenska samhället.
              Det krävs en Sverigevänlig politik. Det krävs en sverigedemokratisk
              politik.
            </seg>
          </u>
          <note>
            I detta anförande instämde Sven-Olof Sällström och Björn Söder
            (båda SD).
          </note>
          <note type="speaker">
            Anf. 293 JONAS JACOBSSON (M) replik:
          </note>
          <u xml:id="i-164cb492d7ebbb43-1122" next="i-164cb492d7ebbb43-1123" who="Q5826571">
            <seg>
              Fru talman! Richard Jomshof talar om ett förstatligande av skolan
              som någonting nödvändigt för att förbättra kvaliteten i skolan.
              Samtidigt var det en DN Debatt-artikel häromdagen där både Lärarförbundet
              och SKL mycket tydligt avvisar sådana tankar. De har gjort en
              enkät bland lärarna där lärarna säger att detta absolut inte är
              någonting de vill och ingen lösning på problemet som de ser det.
            </seg>
          </u>
          <u xml:id="i-164cb492d7ebbb43-1123" prev="i-164cb492d7ebbb43-1122" who="Q5826571">
            <seg>
              Det är endast en av hundra lärare som tror att ett förstatligande
              av den svenska skolan skulle vara ett sätt att lösa några problem.
              På vilket sätt tror du att ett förstatligande kan lösa problem
              när inte lärarna själva tror på det?
            </seg>
          </u>
          <note type="speaker">
            Anf. 294 RICHARD JOMSHOF (SD) replik:
          </note>
          <u xml:id="i-164cb492d7ebbb43-1124" next="i-164cb492d7ebbb43-1127" who="Q5890031">
            <seg>
              Fru talman! Jag har också läst om undersökningen med hundra lärare.
              Att ha det som någon sorts absolut sanning är jag mycket tveksam
              till. Lärarnas Riksförbund har själva gjort en undersökningar
              tidigare som visar på helt andra slutsatser och i själva verket
              helt motsatta resultat.
            </seg>
          </u>
          <u xml:id="i-164cb492d7ebbb43-1125" prev="i-164cb492d7ebbb43-1124" who="Q5890031">
            <seg>
              Problemet i dag är att vi har en skola som är segregerad och
              ojämlik. Vi har en skola där rika kommuner tyvärr många gånger
              har råd att satsa mer på skolan än låt oss säga utflyttningskommuner
              där man kanske inte alls har ett lika starkt skatteunderlag.
            </seg>
          </u>
          <u xml:id="i-164cb492d7ebbb43-1126" prev="i-164cb492d7ebbb43-1124" who="Q5890031">
            <seg>
              Jag menar att staten måste gå in och ta ett mycket större ansvar.
              Staten ska ta det ekonomiska ansvaret och se till att vi inte
              minst får en ekonomiskt rättvis skola. Det ska inte vara så att
              skolans kvalitet ska bero på vilken kommun eller region du bor
              i.
            </seg>
          </u>
          <u xml:id="i-164cb492d7ebbb43-1127" prev="i-164cb492d7ebbb43-1124" who="Q5890031">
            <seg>
              Alla barn i det här landet har rätt till en likvärdig och rättvis
              skola. Jag är helt övertygad om att förstatliga skolan är ett
              sätt för att nå dit.
            </seg>
          </u>
          <note type="speaker">
            Anf. 295 JONAS JACOBSSON (M) replik:
          </note>
          <u xml:id="i-164cb492d7ebbb43-1128" next="i-164cb492d7ebbb43-1130" who="Q5826571">
            <seg>
              Fru talman! Den här undersökningen var inte gjord bland hundra
              lärare utan bland 800 lärare. De menar att detta bara riskerar
              att bli en kostsam och stor reform som inte löser själva problemet.
            </seg>
          </u>
          <u xml:id="i-164cb492d7ebbb43-1129" prev="i-164cb492d7ebbb43-1128" who="Q5826571">
            <seg>
              Vem är bäst på att se behoven i skolan? Det bör man väl göra
              om man är så nära verksamheten som möjligt. Det är snarare en
              decentralisering av ansvaret som skulle vara ett sätt lösa problemet.
            </seg>
          </u>
          <u xml:id="i-164cb492d7ebbb43-1130" prev="i-164cb492d7ebbb43-1128" who="Q5826571">
            <seg>
              Jag återvänder till min fråga. På vilket sätt tror du att man
              kan lösa detta med en centralisering när inte lärarna själva tror
              på det?
            </seg>
          </u>
          <note type="speaker">
            Anf. 296 RICHARD JOMSHOF (SD) replik:
          </note>
          <u xml:id="i-164cb492d7ebbb43-1131" next="i-164cb492d7ebbb43-1133" who="Q5890031">
            <seg>
              Fru talman! Jag hävdar att det finns andra undersökningar som
              visar på klart motsatta resultat, bland annat en från Lärarnas
              Riksförbund. Jag har inte med mig den här, men jag kan om du vill
              plocka fram den och mejla den till dig så att du kan läsa den
              i efterhand. Den finns.
            </seg>
          </u>
          <u xml:id="i-164cb492d7ebbb43-1132" prev="i-164cb492d7ebbb43-1131" who="Q5890031">
            <seg>
              Vi har i dag en situation där vi har kommuner som har väldigt
              olika förutsättningar ekonomiskt. Vi ser i dag hur kommuner satsar
              olika på skolan delvis kanske på grund av att de har en dålig
              ekonomi men kanske också för att de prioriterar olika. Eleverna
              får olika kvalitet i den undervisning de erbjuds beroende på var
              i landet de bor.
            </seg>
          </u>
          <u xml:id="i-164cb492d7ebbb43-1133" prev="i-164cb492d7ebbb43-1131" who="Q5890031">
            <seg>
              Jag menar att staten måste gå in och ta det ekonomiska ansvaret
              för att garantera en likvärdighet.
            </seg>
          </u>
          <note type="speaker">
            Anf. 297 ROGER HADDAD (FP) replik:
          </note>
          <u xml:id="i-164cb492d7ebbb43-1134" next="i-164cb492d7ebbb43-1136" who="Q5781437">
            <seg>
              Fru talman! Mycket av den problembild som Richard Jomshof målar
              upp delar jag när det gäller utmaningarna i svensk skolpolitik
              med kvalitet och resultat. Jag delar inte uppfattningen att regeringens
              åtgärder är kosmetika. Det är en ny lärarutbildning på gång, lärarlegitimation,
              krafttag mot mobbning, att flyta mobbare och så vidare.
            </seg>
          </u>
          <u xml:id="i-164cb492d7ebbb43-1135" prev="i-164cb492d7ebbb43-1134" who="Q5781437">
            <seg>
              Vi i Folkpartiet tycker inte heller om att det är våld och problem
              med arbetsron i skolan. Det har vi i flera sammanhang pekat på
              i valrörelsen. Det är väldigt olyckligt att Richard Jomshof ändå
              landar i detta med invandrarbakgrund. Det spelar ingen roll vad
              ungdomarna har för härkomst. Är det problem på skolan och rektor
              inte har något stöd från politiken är det ett problem oavsett.
            </seg>
          </u>
          <u xml:id="i-164cb492d7ebbb43-1136" prev="i-164cb492d7ebbb43-1134" who="Q5781437">
            <seg>
              Jag delar naturligtvis inte uppfattningen om massinvandring.
              Som jag sade tidigare i dag i debatten med William Petzäll handlar
              det om integrationspolitiken i kommunen med bostadspolitik, skolpolitik
              och så vidare.
            </seg>
          </u>
          <note type="speaker">
            Anf. 298 RICHARD JOMSHOF (SD) replik:
          </note>
          <u xml:id="i-164cb492d7ebbb43-1137" next="i-164cb492d7ebbb43-1141" who="Q5890031">
            <seg>
              Fru talman! Vi talar om skolan och skolans problem. Problem finns
              det även om skolan i stora drag är väldigt bra. Tittar vi internationellt
              är vi ett av världens bästa länder med en av världens bästa skolor.
              Så är det. Det kan vi inte komma ifrån. Men det finns problem.
            </seg>
          </u>
          <u xml:id="i-164cb492d7ebbb43-1138" prev="i-164cb492d7ebbb43-1137" who="Q5890031">
            <seg>
              Jag ser oroväckande tendenser som visar på att skolan i vissa
              avseenden är på väg att bli sämre. Många av de förslag som ni
              för fram är bra. Men jag menar ändå att det någonstans hänger
              ihop.
            </seg>
          </u>
          <u xml:id="i-164cb492d7ebbb43-1139" prev="i-164cb492d7ebbb43-1137" who="Q5890031">
            <seg>
              Skolan hänger ihop med resten av samhället. Många av de värderingar
              man ser i skolan återspeglas från vuxenvärlden och resten av samhället.
              Tyvärr är det så. Jag ser det kanske inte som en huvudförklaring.
              Men det finns där ändå.
            </seg>
          </u>
          <u xml:id="i-164cb492d7ebbb43-1140" prev="i-164cb492d7ebbb43-1137" who="Q5890031">
            <seg>
              Om man tittar på de problem som finns i dag med ungdomar som
              går ut skolan med ofullständiga betyg är det ofta elever med invandrarbakgrund
              och så vidare. Samhället i övrigt har misslyckats med de nödvändiga
              satsningar som behövs för att dessa elever ska kunna gå ut grundskolan
              med fullständiga betyg.
            </seg>
          </u>
          <u xml:id="i-164cb492d7ebbb43-1141" prev="i-164cb492d7ebbb43-1137" who="Q5890031">
            <seg>
              Jag lägger inte skulden på den enskilda eleven. Det skulle jag
              aldrig göra. Däremot lägger jag den på de politiker som styr.
            </seg>
          </u>
          <note type="speaker">
            Anf. 299 ROGER HADDAD (FP) replik:
          </note>
          <u xml:id="i-164cb492d7ebbb43-1142" who="Q5781437">
            <seg>
              Fru talman! Jag tackar Richard Jomshof för en mer nyanserad förklaring
              till det han sade tidigare. Du nämnde både mångkulturalism och
              massinvandring som en förklaring. Jag menar att vi i kommuner
              där man har en bra bostadspolitik, förebygger segregerade gator
              och stadsdelar, satsar på studiehandledning och har extra resurser
              för att nyanlända elever ska få en bra start kommer att lyckas
              också med de eleverna. Det är i varje fall min ambition som skolpolitiker
              att det är vad vi ska jobba för.
            </seg>
          </u>
          <note type="speaker">
            Anf. 300 RICHARD JOMSHOF (SD) replik:
          </note>
          <u xml:id="i-164cb492d7ebbb43-1143" who="Q5890031">
            <seg>
              Fru talman! Vad jag menar med den mångkulturalistiska utgångspunkten
              är att mångkulturalism skapar ett splittrat samhälle. Jag hävdar
              att det samhälle som nu är på väg att växa fram skapar en situation
              där den gemensamma grunden är på väg att raseras. Vi vet inte
              alltid vad vi har gemensamt. Det blir allt vanligare att olika
              grupper ställs mot grupper i det samhälle som ni har varit med
              och skapat. Det ser jag som problematiskt. Den splittringen ser
              vi också i dag i våra skolor. Skulden ligger helt och hållet hos
              de politiker som har fört in Sverige i denna återvändsgränd.
            </seg>
          </u>
          <note type="speaker">
            Anf. 301 ANNA STEELEKARLSTRÖM (FP) replik:
          </note>
          <u xml:id="i-164cb492d7ebbb43-1144" who="unknown">
            <seg>
              Fru talman! Jag menar att Sverigedemokraterna är de som behöver
              en grundlig undervisning om Sveriges historia. Då skulle ni aldrig
              komma med de påståenden som ni nu för fram. Det gäller bland annat
              detta med att massinvandringen till Sverige har skapat den skola
              vi har i dag. Det tycker vi i Folkpartiet beror på decennier av
              socialdemokratiskt styre och socialdemokratisk skolpolitik. Det
              är det som vi nu försöker förändra.
            </seg>
          </u>
          <note type="speaker">
            Anf. 302 RICHARD JOMSHOF (SD) replik:
          </note>
          <u xml:id="i-164cb492d7ebbb43-1145" next="i-164cb492d7ebbb43-1148" who="Q5890031">
            <seg>
              Fru talman! Jag håller med dig såtillvida att den socialdemokratiska
              skolpolitiken har varit förödande för det här landet. Den är ett
              totalt misslyckande. Jag menar att det manifesterades i Göran
              Perssons pådrivande vad gällde att kommunalisera skolan.
            </seg>
          </u>
          <u xml:id="i-164cb492d7ebbb43-1146" prev="i-164cb492d7ebbb43-1145" who="Q5890031">
            <seg>
              Mycket av det som Alliansen och vår regering i dag föreslår på
              skolområdet är faktiskt bra. Men vi kan inte komma ifrån att vi
              samtidigt som förändringen av skolan har pågått och vår skola
              förändrats till det sämre har haft en samhällsutveckling som har
              förändrats till det sämre.
            </seg>
          </u>
          <u xml:id="i-164cb492d7ebbb43-1147" prev="i-164cb492d7ebbb43-1145" who="Q5890031">
            <seg>
              Det är ett samhälle som har blivit alltmer splittrat, alltmer
              våldsamt och alltmer ytligt, segregerat, där grupper ställs mot
              grupper. Det är det samhälle som ni har skapat. Det sammantaget
              har gjort att egentligen hela samhället inklusive skolan, som
              är en spegelbild av samhället är på väg mot någonting mycket negativt.
            </seg>
          </u>
          <u xml:id="i-164cb492d7ebbb43-1148" prev="i-164cb492d7ebbb43-1145" who="Q5890031">
            <seg>
              Det som ni föreslår är bra och förändrar en del men långtifrån
              allt. Vi måste förändra samhället också om vi ska kunna förändra
              skolan.
            </seg>
          </u>
          <note type="speaker">
            Anf. 303 ANNA STEELEKARLSTRÖM (FP) replik:
          </note>
          <u xml:id="i-164cb492d7ebbb43-1149" who="unknown">
            <seg>
              Fru talman! Jag kan inte säga att jag tycker att det är behagfullt
              att få medhåll från en sverigedemokrat. Jag vill säga något om
              att det skulle vara ett segregerat samhälle som gör att skolan
              har problem. Jag är före detta skolpolitiker och har sett olika
              skolor. Det finns samma problem, och man har samma problem med
              att nå mål oavsett som det finns människor med annan bakgrund
              som antingen är lärare eller elever. Jag håller inte med dig,
              Richard Jomshof.
            </seg>
          </u>
          <note type="speaker">
            Anf. 304 RICHARD JOMSHOF (SD) replik:
          </note>
          <u xml:id="i-164cb492d7ebbb43-1150" next="i-164cb492d7ebbb43-1151" who="Q5890031">
            <seg>
              Fru talman! Nej, och jag bryr mig nog inte om vad du tycker om
              att jag kanske håller med dig i vissa fall. Det gör jag, men om
              långt ifrån allt. Det kan jag avslöja här och nu.
            </seg>
          </u>
          <u xml:id="i-164cb492d7ebbb43-1151" prev="i-164cb492d7ebbb43-1150" who="Q5890031">
            <seg>
              Det finns många problem i samhället och i skolan som har många
              olika förklaringar. Men vi kan inte komma ifrån grundproblematiken.
              Bygger vi ett samhälle som är otryggt, våldsamt och segregerat
              är det klart att det återspeglas i skolan. Att tro någonting annat
              är oerhört naivt.
            </seg>
          </u>
          <note type="speaker">
            Anf. 305 YVONNE ANDERSSON (KD):
          </note>
          <u xml:id="i-164cb492d7ebbb43-1152" next="i-164cb492d7ebbb43-1163" who="Q4935945">
            <seg>
              Fru talman! Visst finns det bekymmer med den svenska skolan.
              Ändå finns det så mycket som vi är så nöjda med och som faktiskt
              fungerar. För mig som kristdemokrat är det främmande att generalisera
              rakt över. Men jag är stolt över att tillhöra en alliansregering
              som med kraft har tagit tag i en rad av de problem som finns.
              Vi är övertygade om att de stora, starka och genomgripande reformer
              som nu sker kommer att förändra skolan, och det kommer på sikt
              att förändra samhället.
            </seg>
          </u>
          <u xml:id="i-164cb492d7ebbb43-1153" prev="i-164cb492d7ebbb43-1152" who="Q4935945">
            <seg>
              Fru talman! Kristendomens speciella plats i religionskunskapsämnet
              har varit en fråga som har diskuterats på olika sätt. Den har
              ifrågasatts. Från min och Kristdemokraternas sida är det en självklarhet.
            </seg>
          </u>
          <u xml:id="i-164cb492d7ebbb43-1154" prev="i-164cb492d7ebbb43-1152" who="Q4935945">
            <seg>
              Jag skulle vilja nämna tre anledningar, fru talman, till att
              det är så viktigt att kristendomen får denna särställning. Den
              stora delen är att vi har våra kulturella rötter i den kristna
              idétraditionen.
            </seg>
          </u>
          <u xml:id="i-164cb492d7ebbb43-1155" prev="i-164cb492d7ebbb43-1152" who="Q4935945">
            <seg>
              Låt mig börja på 1600-talet, fru talman, och lägga fram en del.
              Det gäller den präst som nere i Ungern då kom på ett misstag det
              skulle man kunna säga att det var på den tiden. Hans drivkraft
              i den prästerliga gärningen gjorde att han började undervisa flickor
              och pojkar i att lära sig läsa. Det var viktigt för honom att
              man skulle ta tag i kunskapen att lära sig läsa och själv kunna
              ta ställning till de religiösa skrifterna. Detta skulle i sin
              tur ge svar på de svåra existentiella frågorna existentiella frågor
              som vi alla är bärare av.
            </seg>
          </u>
          <u xml:id="i-164cb492d7ebbb43-1156" prev="i-164cb492d7ebbb43-1152" who="Q4935945">
            <seg>
              Han kom sedan till Sverige under Axel Oxenstiernas tid. Han kom
              att besöka Finspång; det säger jag som kommer från Östergötland.
              Där började man diskutera det som sedan kom att bli den svenska
              folkskolan.
            </seg>
          </u>
          <u xml:id="i-164cb492d7ebbb43-1157" prev="i-164cb492d7ebbb43-1152" who="Q4935945">
            <seg>
              Varför nämner jag detta? Jo, prästen hade en tydlig syn vilket
              förde med sig att läskunnigheten var större i Sverige och på flera
              ställen i Europa där han hade dragit fram än på andra ställen.
              I hans verk Didacta Magna som skrevs på 1600-talet är han tydlig
              med sitt syfte: Syftet i skolan är att lärarna ska undervisa mindre,
              lärjungarna lära mer, skolorna ha mindre av bråk, leda och fåfängt
              arbete och uppvisa mer fritid, större trevnad och gedignare framsteg.
            </seg>
          </u>
          <u xml:id="i-164cb492d7ebbb43-1158" prev="i-164cb492d7ebbb43-1152" who="Q4935945">
            <seg>
              Det kanske är just bristen på denna typ av syfte som har lett
              till att vi har en del konflikter och oro. Vi har inte tillåtit
              eleverna att få den lärandemiljö, det svar och den trygghet som
              finns i att man blir behandlad på ett jämställt sätt och med alla
              människors lika värde.
            </seg>
          </u>
          <u xml:id="i-164cb492d7ebbb43-1159" prev="i-164cb492d7ebbb43-1152" who="Q4935945">
            <seg>
              Fru talman! Idéhistorikern professor Ronny Ambjörnsson som var
              verksam under många år vid Umeå universitet skriver om höjdpunkter
              i idéhistoria. Han skriver bland annat efter ett symposium 2008:
              Min hypotes är nu att med väckelserörelsen och läseriet grundläggs
              ett läsbeteende som är av stor vikt för förståelsen av den litterära
              arbetarkultur som sedan växte fram inom företrädesvis arbetar-
              och nykterhetsrörelsen. Han fortsätter att skriva om just hur
              organiseringen och lärandet får ta form i vårt svenska samhälle.
            </seg>
          </u>
          <u xml:id="i-164cb492d7ebbb43-1160" prev="i-164cb492d7ebbb43-1152" who="Q4935945">
            <seg>
              Fru talman! Ytterligare en del som har att göra med omsorgen
              att ta hand om den lilla människan och att ta hand om dem som
              verkligen behöver stöd och hjälp har vi från den kristna idétraditionen.
              Jag menar att samhörighet, känsla och förståelse för de värden
              som har fött fram den svenska skolan och vår demokrati och som
              ligger till grund för hur vi lever, hur vi firar högtider och
              så vidare här i Sverige är viktigt. Det är viktigt att känna till
              detta. Det är där vi har en samhörighet och det är också därför
              det kristna kulturella arvet är ett synnerligen gott och nödvändigt
              verktyg för att känna gemenskapen i de kulturella värdena.
            </seg>
          </u>
          <u xml:id="i-164cb492d7ebbb43-1161" prev="i-164cb492d7ebbb43-1152" who="Q4935945">
            <seg>
              Fru talman! Jag har tagit upp läskunnigheten som viktig. Den
              har sina rötter i den kristna kulturtraditionen. Jag har också
              tagit upp omsorgen om varandra, som är synnerligen viktig, och
              demokratiseringsprocessen, som är en del som vi kan vara stolta
              över. Den har kommit långt i det här landet.
            </seg>
          </u>
          <u xml:id="i-164cb492d7ebbb43-1162" prev="i-164cb492d7ebbb43-1152" who="Q4935945">
            <seg>
              Med detta vill jag lägga fram argumenten för att det är viktigt
              att kristendomen och dess perspektiv också får inta en särställning
              i svensk skola inom ramen för religionskunskapsämnet.
            </seg>
          </u>
          <u xml:id="i-164cb492d7ebbb43-1163" prev="i-164cb492d7ebbb43-1152" who="Q4935945">
            <seg>
              Utrikespolitik och försvaret
            </seg>
          </u>
          <note type="speaker">
            Anf. 306 JOHAN FORSSELL (M):
          </note>
          <u xml:id="i-164cb492d7ebbb43-1164" next="i-164cb492d7ebbb43-1174" who="Q5737622">
            <seg>
              Fru talman! En allmänpolitisk debatt spänner över många viktiga
              områden från det stora till det lilla och från det globala till
              det vardagsnära. Men få ämnen berör nog bokstavligt talat människors
              liv så mycket som den svenska fredsinsatsen i Afghanistan.
            </seg>
          </u>
          <u xml:id="i-164cb492d7ebbb43-1165" prev="i-164cb492d7ebbb43-1164" who="Q5737622">
            <seg>
              Tyvärr har de senaste veckornas diskussion skett mot en tråkig
              bakgrund. Jag tänker så klart på de attacker som har skett mot
              svenska soldater i Afghanistan och som också tragiskt nog har
              skördat liv. Det är viktigt att nu föra en diskussion om de mer
              grundläggande frågorna varför Sverige befinner sig i Afghanistan,
              vad insatsen går ut på och icke minst hur framtiden ser ut för
              insatsen.
            </seg>
          </u>
          <u xml:id="i-164cb492d7ebbb43-1166" prev="i-164cb492d7ebbb43-1164" who="Q5737622">
            <seg>
              En sak tror jag att vi kan vara helt säkra på, nämligen att de
              kvinnor och män som tjänstgör i Afghanistan och på andra platser
              i världen gör ett otroligt bra och viktigt arbete. De utsätter
              sig själva för stora risker i syfte att kunna hjälpa människor
              som inte kan skydda sig själva.
            </seg>
          </u>
          <u xml:id="i-164cb492d7ebbb43-1167" prev="i-164cb492d7ebbb43-1164" who="Q5737622">
            <seg>
              Många viktiga utmaningar återstår. Men oerhört stora insatser
              sker nu för att Afghanistan inte ska tillåtas falla i händerna
              på extremister. Detta handlar om så mycket mer än bara kängor
              på marken. Som exempel kan jag nämna att Afghanistan i dag är
              det allra största mottagarlandet av svenskt bistånd. Under den
              förra mandatperioden mer än fördubblades biståndet dit. Det är
              en bra och viktig utveckling.
            </seg>
          </u>
          <u xml:id="i-164cb492d7ebbb43-1168" prev="i-164cb492d7ebbb43-1164" who="Q5737622">
            <seg>
              Fru talman! Jag vill i detta sammanhang ge en eloge till både
              Socialdemokraterna och Miljöpartiet. De har visat stort ansvarstagande
              både för soldaterna på plats och för deras familjer. Uppgörelsen
              fortsätter i den goda svenska traditionen med breda överenskommelser
              om försvarspolitiken. Det var viktigt att få detta på plats. Sverige
              ska naturligtvis inte vara en dag längre på plats än nödvändigt.
              Men vi ska inte heller dra oss ur innan vårt uppdrag är helt genomfört.
              Detta handlar inte om att vinna något krig, utan syftet är att
              kunna verka för att vinna en varaktig fred.
            </seg>
          </u>
          <u xml:id="i-164cb492d7ebbb43-1169" prev="i-164cb492d7ebbb43-1164" who="Q5737622">
            <seg>
              Samtidigt som svenska kvinnor och män är i Afghanistan fortsätter
              förändringen av det svenska försvaret. Hoten ser inte längre ut
              på samma sätt som de gjorde för 20 år sedan. För att kunna möta
              de nya utmaningarna har målet för Alliansens försvarspolitik varit
              att skapa ett nytt försvar som är tillgängligt, flexibelt och
              användbart.
            </seg>
          </u>
          <u xml:id="i-164cb492d7ebbb43-1170" prev="i-164cb492d7ebbb43-1164" who="Q5737622">
            <seg>
              Tillsammans med Försvarsmakten har alliansregeringen också lyckats
              komma till rätta med de svarta hål i försvarets ekonomi som med
              jämna mellanrum har uppdagats. Samtidigt är vi ännu inte i mål
              med alla reformer. Vi har fattat blocköverskridande överenskommelser
              om Afghanistan, och det finns fler viktiga områden som också skulle
              tjäna på långsiktiga lösningar.
            </seg>
          </u>
          <u xml:id="i-164cb492d7ebbb43-1171" prev="i-164cb492d7ebbb43-1164" who="Q5737622">
            <seg>
              Fru talman! Det är därför jag med viss oro och även förvåning
              läser de rödgröna partiernas förslag till förändring av försvarsbudgeten.
              Sedan tidigare vet vi att S, V och MP vill spara 2 miljarder kronor
              årligen på det svenska försvaret. Detta är oroväckande men kanske
              inte helt förvånande.
            </seg>
          </u>
          <u xml:id="i-164cb492d7ebbb43-1172" prev="i-164cb492d7ebbb43-1164" who="Q5737622">
            <seg>
              En smula förvånande är dock att oppositionen har valt att ducka
              i flera av de viktiga frågor som det svenska försvaret nu står
              inför. I de rödgröna partiernas gemensamma försvarsmotion, knappt
              två sidor lång, finns inga svar på hur man tänker sig att försvarets
              framtida personalförsörjning ska ske. Finns det ett gemensamt
              svar? Hur ser det i så fall ut? Om det inte finns något gemensamt
              svar hur ser då Socialdemokraternas politik ut? Förordar de fortfarande
              ett pliktsystem? Håller Miljöpartiet kvar vid sin linje om frivillighet?
            </seg>
          </u>
          <u xml:id="i-164cb492d7ebbb43-1173" prev="i-164cb492d7ebbb43-1164" who="Q5737622">
            <seg>
              Vilka blir konsekvenserna av så stora neddragningar som har föreslagits?
              Vilka förband ska läggas ned? Vilka förband ska behållas? Det
              är väldigt många viktiga frågor som förtjänar svar.
            </seg>
          </u>
          <u xml:id="i-164cb492d7ebbb43-1174" prev="i-164cb492d7ebbb43-1164" who="Q5737622">
            <seg>
              Fru talman! Jag vill avsluta där jag började, på plats i Afghanistan
              hos de svenska kvinnor och män som med sina egna liv som insats
              har valt att arbeta för ett säkrare, tryggare och bättre Afghanistan.
              De gör ett otroligt arbete. De visar i praktisk handling det nya
              insatsförsvar som växer fram. Det är smalare men betydligt bättre,
              och det har långt större möjligheter att göra skillnad för människor
              där det verkligen behövs.
            </seg>
          </u>
          <note>
            I detta anförande instämde Jenny Petersson (M).
          </note>
          <note type="speaker">
            Anf. 307 MIKAEL JANSSON (SD):
          </note>
          <u xml:id="i-164cb492d7ebbb43-1175" next="i-164cb492d7ebbb43-1188" who="Q563289">
            <seg>
              Fru talman! Svensk försvarspolitik har varit framgångsrik under
              lång tid. Inte bara vi själva har sluppit undan krig, utan vi
              har också verkat dämpande på parterna under det kalla kriget genom
              vår alliansfrihet. Efter det första världskriget nedrustade Sverige.
              Det fanns ingen hotbild. Det var en felbedömning den gången. Några
              år efter andra världskriget var Sverige mycket bättre rustat.
              De flesta av oss som har gjort värnplikten känner det svenska
              försvaret just så, som välrustat och helt inriktat på försvar
              av det egna territoriet.
            </seg>
          </u>
          <u xml:id="i-164cb492d7ebbb43-1176" prev="i-164cb492d7ebbb43-1175" who="Q563289">
            <seg>
              Men nu avvecklas denna försvarsmodell. Den allmänna värnplikten
              är avskaffad. Invasionsförsvaret ersätts med ett insatsförsvar.
              Försvaret har fått minskade anslag sett över längre tid. Armén
              hade 1987 21 brigader och 200 fristående bataljoner. Detta utgjorde
              420 000 man. Därtill kom hemvärnet med 100 000 man.
            </seg>
          </u>
          <u xml:id="i-164cb492d7ebbb43-1177" prev="i-164cb492d7ebbb43-1175" who="Q563289">
            <seg>
              Nu, 23 år senare, har vi 2 brigadramar. Detta har en ekonomisk
              bakgrund. Sveriges tillväxt har sedan 1970 haft ett lågt genomsnitt
              och inneburit en minskad skattekraft för landet. För att balansera
              detta har vissa samhällssektorer fått stryka på foten. Försvaret
              är en sådan sektor. Det svenska försvaret är inte helt avvecklat,
              men det har beskurits så hårt att det inte längre kan skydda vårt
              territorium.
            </seg>
          </u>
          <u xml:id="i-164cb492d7ebbb43-1178" prev="i-164cb492d7ebbb43-1175" who="Q563289">
            <seg>
              Vi sverigedemokrater vill vända den negativa utvecklingen för
              det svenska försvaret. Vi vill öka anslagen till försvaret så
              att det åter kan lösa uppgiften att försvara vårt territorium
              och hävda vårt självbestämmande.
            </seg>
          </u>
          <u xml:id="i-164cb492d7ebbb43-1179" prev="i-164cb492d7ebbb43-1175" who="Q563289">
            <seg>
              Fru talman! I vår budgetmotion lägger vi 1 miljard kronor mer
              än regeringen på försvarsområdet, och vi lägger 3 miljarder mer
              än De rödgröna. Det här är vår första budgetmotion, och vi har
              varit noga med att inte räkna in luft i kalkylerna. I kommande
              budgetar och flerårsbudgetar har vi för avsikt att ytterligare
              öka försvarsanslaget.
            </seg>
          </u>
          <u xml:id="i-164cb492d7ebbb43-1180" prev="i-164cb492d7ebbb43-1175" who="Q563289">
            <seg>
              I likhet med den finska försvarspolitiken har vi synen att försvaret
              i första hand har som mål att skydda det egna landet. Vi har synsättet
              att försvarstanken bygger på delaktighet och förankring.
            </seg>
          </u>
          <u xml:id="i-164cb492d7ebbb43-1181" prev="i-164cb492d7ebbb43-1175" who="Q563289">
            <seg>
              Fru talman! I vårt Sverige äger vi ett invasionsförsvar som kan
              skydda vårt territorium. I vårt Sverige har vi allmän värnplikt.
              I vårt Sverige är militär utlandstjänstgöring frivillig för anställda
              i försvaret. Vi ser det som ett viktigt mål att på medellång sikt
              upprusta till fyra brigadramar med regionalt ansvar i Sverige.
            </seg>
          </u>
          <u xml:id="i-164cb492d7ebbb43-1182" prev="i-164cb492d7ebbb43-1175" who="Q563289">
            <seg>
              Vi är medvetna om att försvaret är en tung apparat som inte lämpar
              sig för snabba omställningar. Vi kanske inte kan få igenom vår
              vilja ännu på länge eller ens aldrig det är upp till väljarna
              men vi vill vädja till de andra partierna att inför kommande budgetar
              liksom vi föreslå ökade försvarsanslag.
            </seg>
          </u>
          <u xml:id="i-164cb492d7ebbb43-1183" prev="i-164cb492d7ebbb43-1175" who="Q563289">
            <seg>
              De politiker som har haft majoriteten att bestämma över försvarspolitiken
              talar om att det inte finns någon hotbild mot Sverige efter det
              kalla kriget. Det brukar till och med raljeras över det. Analysen
              brukar stanna vid en sammanfattning av det dagsaktuella läget
              i Ryssland, men det är inte Putins dagshumör som ska avgöra våra
              försvarsanslag. Försvarspolitiken måste vara långsiktig. Det tar
              decennier att återbygga ett försvar. Ledarförmågorna inom försvaret
              växer ur försvarets volym och med tiden.
            </seg>
          </u>
          <u xml:id="i-164cb492d7ebbb43-1184" prev="i-164cb492d7ebbb43-1175" who="Q563289">
            <seg>
              Den aktuella hotbilden får ett genomslag i försvarsanslagen även
              för oss. Men det är viktigt att inse att det är omöjligt att vara
              säker på vilka hotbilder framtiden för med sig. Vi måste ha ett
              militärt grundskydd i form av ett territoriellt orienterat försvar.
              Mycket har förändrat sig sedan mellankrigstiden, men det är fortfarande
              omöjligt att veta hur framtida hotbilder ser ut. En fri nations
              behov av ett grundläggande territorialförsvar består.
            </seg>
          </u>
          <u xml:id="i-164cb492d7ebbb43-1185" prev="i-164cb492d7ebbb43-1175" who="Q563289">
            <seg>
              Det finns de som säger att en självständig försvarspolitik är
              omöjlig för ett mindre land. Ett argument jag har hört är att
              försvarsindustrin i dag till stor del är multinationell och inte
              längre på samma vis bunden till nationernas totalförsvar. Ett
              annat argument jag har hört är att dagens militära system är oerhört
              dyra att utveckla, och det gör det svårt för enskilda länder att
              skapa egna system. Visst har förutsättningarna förändrats, men
              vi anser att med en ansvarsfull försvarspolitik och ökade försvarsanslag
              är en självständig försvarspolitik möjlig.
            </seg>
          </u>
          <u xml:id="i-164cb492d7ebbb43-1186" prev="i-164cb492d7ebbb43-1175" who="Q563289">
            <seg>
              Vi är jakande till ett nordiskt försvarssamarbete som kan sänka
              våra militära kostnader. Men, säger ni säkert i alla fall, varför
              ska vi ha ett invasionsförsvar? Varje fri nation måste ha ett
              grundläggande territorialförsvar. Territorialförsvaret ska kunna
              möta en invasion och även möta inre hot vid nationell instabilitet.
              Det militära försvaret ska kunna verka hand i hand med det civila
              och vara en viktig tillgång i kriser. Varje fri nation måste ha
              ett grundläggande territorialförsvar.
            </seg>
          </u>
          <u xml:id="i-164cb492d7ebbb43-1187" prev="i-164cb492d7ebbb43-1175" who="Q563289">
            <seg>
              Bluffen att inte ha ett försvar kommer att synas. Det kan börja
              som ett rått skämt från en utländsk diplomat om att Sverige kan
              man strunta i. Förr eller senare, på ett eller annat sätt, kommer
              påtryckningarna på ett land utan försvar att bli reella.
            </seg>
          </u>
          <u xml:id="i-164cb492d7ebbb43-1188" prev="i-164cb492d7ebbb43-1175" who="Q563289">
            <seg>
              Vårt grannland Finland har inte avskaffat vare sig värnplikten
              eller invasionsförsvaret. Sverige borde styra upp på det traditionella
              spåret igen och liksom Finland prioritera det egna landets skydd.
            </seg>
          </u>
          <note>
            I detta anförande instämde Richard Jomshof, Sven-Olof Sällström
            och Björn Söder (alla SD).
          </note>
          <note type="speaker">
            Anf. 308 JOHAN FORSSELL (M) replik:
          </note>
          <u xml:id="i-164cb492d7ebbb43-1189" next="i-164cb492d7ebbb43-1191" who="Q5737622">
            <seg>
              Fru talman! Jag har läst Sverigedemokraternas budgetmotion, och
              det nämns inte jättemycket om försvaret där. Det som står där
              för tankarna till just det gamla invasionsförsvaret. Faktum är
              att ni till och med skriver att ni ska stärka det, det vill säga
              det försvar som har ersatts av ett insatsförsvar och som faktiskt
              inte längre finns.
            </seg>
          </u>
          <u xml:id="i-164cb492d7ebbb43-1190" prev="i-164cb492d7ebbb43-1189" who="Q5737622">
            <seg>
              Går man lite mer på djupet talas det i er budgetmotion om en
              återinförd värnplikt och en avveckling av alla fredsinsatser utomlands.
              Jag menar att det är en tråkig politik som skulle försämra Sveriges
              möjligheter.
            </seg>
          </u>
          <u xml:id="i-164cb492d7ebbb43-1191" prev="i-164cb492d7ebbb43-1189" who="Q5737622">
            <seg>
              Jag har två frågor. För det första: Hur ska ni finansiera en
              återinförd värnplikt? Ni kan väl inte mena att de 750 miljoner
              kronor ni har anslagit på något sätt skulle räcka till att upprätta
              det gamla invasionsförsvaret igen?
            </seg>
          </u>
          <note type="speaker">
            Anf. 309 MIKAEL JANSSON (SD) replik:
          </note>
          <u xml:id="i-164cb492d7ebbb43-1192" next="i-164cb492d7ebbb43-1193" who="Q563289">
            <seg>
              Fru talman! Det räcker naturligtvis inte med 750 miljoner. Det
              här är vår första budget i kammaren. Vi har varit väldigt noga
              med att räkna fram en kalkyl som inte har luft i systemet. De
              medel vi vill tillföra försvaret är mycket större. Det inser vi
              också. Att successivt återinföra värnplikten innebär att tillföra
              ytterligare medel. Då kan vi återinföra en värnplikt som till
              att börja med tar sikte på att innehålla en grundutbildning.
            </seg>
          </u>
          <u xml:id="i-164cb492d7ebbb43-1193" prev="i-164cb492d7ebbb43-1192" who="Q563289">
            <seg>
              Det stämmer inte att vi helt vill avsluta fredsbevarande och
              fredsskapande utländska insatser. Vi är för sådan tjänstgöring,
              men den ska vara frivillig och inte obligatorisk. Varje nation
              ska i första hand ha ett försvar som skyddar det egna landet.
              Utlandstjänstgöringen är en tillkommande frivillig del.
            </seg>
          </u>
          <note type="speaker">
            Anf. 310 JOHAN FORSSELL (M) replik:
          </note>
          <u xml:id="i-164cb492d7ebbb43-1194" next="i-164cb492d7ebbb43-1195" who="Q5737622">
            <seg>
              Fru talman! Som en parentes vill jag säga att under invasionsförsvarets
              dagar, till exempel 1988, utgjorde försvarskostnaderna i Sverige
              2,6 procent av bnp. Med dagens mått mätt skulle det innebära att
              försvaret enligt Sverigedemokraterna borde kosta ungefär 75 miljarder
              kronor. Det saknas väldigt många miljarder där, Mikael Jansson.
            </seg>
          </u>
          <u xml:id="i-164cb492d7ebbb43-1195" prev="i-164cb492d7ebbb43-1194" who="Q5737622">
            <seg>
              Ni säger också nej till utlandssatsningar. Min fråga är: Menar
              du på fullaste allvar att Sverige ska kunna möta hot mot Sveriges
              egen säkerhet först när de har nått fram till våra nationsgränser?
              Är det Sverigedemokraternas politik?
            </seg>
          </u>
          <note type="speaker">
            Anf. 311 MIKAEL JANSSON (SD) replik:
          </note>
          <u xml:id="i-164cb492d7ebbb43-1196" who="Q563289">
            <seg>
              Fru talman! När det gäller omfånget på vårt invasionsförsvar
              kan vi konstatera att exempelvis det system vi hade 1987 med 21
              brigader inte var så väsentligt mycket dyrare än de anslag vi
              har i dag. Den stora omställningen av försvaret har i sig kostat
              mycket pengar. Anledningen till att det svenska försvaret är så
              dyrt när vi har en så liten stående trupp är någonting som utreds
              av alla instanser. Det finns alltså mycket att göra med effektiviseringar.
              Det inser vi också.
            </seg>
          </u>
          <note type="speaker">
            Anf. 312 ULRIK NILSSON (M):
          </note>
          <u xml:id="i-164cb492d7ebbb43-1197" next="i-164cb492d7ebbb43-1208" who="Q6012202">
            <seg>
              Fru talman! Min morfar lärde mig en gång i tiden att om jag knyter
              handen om någonting riskerar jag aldrig att tappa det. Men jag
              får heller aldrig någonting i handen om jag inte har den öppen.
              Med andra ord: När vi väljer att sluta oss tenderar det att innebära
              att vi långsiktigt blir fattigare.
            </seg>
          </u>
          <u xml:id="i-164cb492d7ebbb43-1198" prev="i-164cb492d7ebbb43-1197" who="Q6012202">
            <seg>
              Det fanns en tid här i Sverige då vi hade tillväxt. Vi tänkte
              på utveckling och framtidstro. Det var stabilt. Man kunde utgå
              ifrån att grabben fick jobb på pappas jobb. Jag pratar om 1950-talet.
              På den tiden hette tv:n typiskt Luxor. När jag skrev det häromdagen
              fick en ung medarbetare till mig googla på namnet, därför att
              går vi in på ett volymhandelshus i dag heter tv:n möjligen ganska
              många saker, men den heter inte Luxor längre.
            </seg>
          </u>
          <u xml:id="i-164cb492d7ebbb43-1199" prev="i-164cb492d7ebbb43-1197" who="Q6012202">
            <seg>
              Någonstans är det så att vi då har valt att köpa andra tv-märken.
              Vi har valt att titta på en större, globaliserad värld därför
              att det har gett oss välfärdsvinster. Vi kanske tycker att den
              där platt-tv:n, som inte heter Luxor utan något annat, faktiskt
              är mer prisvärd och har därför valt att köpa den.
            </seg>
          </u>
          <u xml:id="i-164cb492d7ebbb43-1200" prev="i-164cb492d7ebbb43-1197" who="Q6012202">
            <seg>
              Det här valet är faktiskt det val vi talar om när vi pratar om
              globalisering. Det är det val vi talar om när vi funderar på hur
              vi får så mycket och så gott utbyte som möjligt av våra pengar
              i samarbete med andra.
            </seg>
          </u>
          <u xml:id="i-164cb492d7ebbb43-1201" prev="i-164cb492d7ebbb43-1197" who="Q6012202">
            <seg>
              Öppenheten handlar naturligtvis, som det exempel jag började
              med här, om handel, men det handlar om så mycket mer: om idéer,
              om tankar, om andra människor, om stater och om organisationer.
              Det handlar om att faktiskt hitta det där gemensamma som stärker
              oss.
            </seg>
          </u>
          <u xml:id="i-164cb492d7ebbb43-1202" prev="i-164cb492d7ebbb43-1197" who="Q6012202">
            <seg>
              Där tycker jag att det är rimligt att säga att vi ska ha en utgångspunkt
              som bygger på demokrati, respekt, att kunna föra samtal, att diskutera
              mänskliga rättigheter och att försöka övertyga med logik. Men
              vi ska också vara mycket medvetna om att det är i den öppenheten
              framtidens framgångar definieras.
            </seg>
          </u>
          <u xml:id="i-164cb492d7ebbb43-1203" prev="i-164cb492d7ebbb43-1197" who="Q6012202">
            <seg>
              Fru talman! Jag lyssnade på ett inlägg i radion där man pratade
              om självförtroende. Där sade man ungefär så här: Självförtroende
              kan jag ha på två olika sätt. Antingen kan jag ha ett inlärt självförtroende,
              då någon har sagt: Gör så här och så här, så blir det rätt! Eller
              också kan jag ha ett äkta självförtroende, som kommer av att jag
              kan frågorna.
            </seg>
          </u>
          <u xml:id="i-164cb492d7ebbb43-1204" prev="i-164cb492d7ebbb43-1197" who="Q6012202">
            <seg>
              Och det är klart att för vi över det i det globaliserade perspektivet
              kan vi naturligtvis inför olika fenomen vara väldigt kategoriska
              och avvisande, deklarera att så här är det och sluta där. Men
              jag kan också gå tillbaka och säga att jag har en tro på att det
              vi står för är det rätta och riktiga, och därmed kan jag också
              förmå att försöka övertyga och argumentera. Utan att ge avkall
              på innehållet kan jag ändå försöka övertyga.
            </seg>
          </u>
          <u xml:id="i-164cb492d7ebbb43-1205" prev="i-164cb492d7ebbb43-1197" who="Q6012202">
            <seg>
              Det här har jag tänkt på under mina första veckor när jag nu
              har träffat ett antal företrädare för konflikthärdar runt om i
              världen. Vi har pratat om Gaza, Israel, Palestina, Iran och Rwanda.
              I alla de sammanhangen kan jag antingen välja att ha en väldigt
              kategorisk ståndpunkt och säga så här är det och därmed inte försöka
              bidra till att bli en del av lösningen. Men jag kan också föra
              fram de positiva värden som ligger i vårt sätt att se på demokratin
              och som ligger i vårt sätt att se på mänskliga rättigheter, öppenhet
              och handel. Då kan jag nämligen argumentera, föra fram synpunkterna
              och hoppas att någon förstår.
            </seg>
          </u>
          <u xml:id="i-164cb492d7ebbb43-1206" prev="i-164cb492d7ebbb43-1197" who="Q6012202">
            <seg>
              Det är möjligt jag ska gärna erkänna det att jag kan vara naiv.
              Det är möjligt att jag aldrig har en chans att påverka några andra
              människor att tro. Men låt mig då konstatera att jag hellre är
              naiv och tror på människans möjlighet än uppgiven och säger att
              det här inte går att lösa och att vi kommer att ha en evig konflikt.
            </seg>
          </u>
          <u xml:id="i-164cb492d7ebbb43-1207" prev="i-164cb492d7ebbb43-1197" who="Q6012202">
            <seg>
              Fru talman! Jag tycker att det är viktigt, när vi har en debatt
              om utrikespolitik, säkerhetspolitik och försvar, att konstatera
              att vi ska stå för öppenhet. Vi ska stå för en beredskap att ta
              emot intryck och att resonera, försvara och argumentera för de
              ståndpunkter vi har där vi tror på demokratin och på vårt system.
              Men det kräver att vi har självförtroende, därför att i mötet
              med det okända ligger det spännande, och det är som sagt bara
              när handen är öppen som det kommer någonting i den. Det är bara
              då vi kan lära oss någonting nytt.
            </seg>
          </u>
          <u xml:id="i-164cb492d7ebbb43-1208" prev="i-164cb492d7ebbb43-1197" who="Q6012202">
            <seg>
              Fru talman! Med det vill jag sluta och konstaterar att jag är
              stolt över att tillhöra ett land där vi främjar förståelse och
              kontakter människor emellan, därför att då blir vi alla långsiktigt
              rikare.
            </seg>
          </u>
          <note>
            I detta anförande instämde Johan Forssell (M).
          </note>
          <note>
            Arbetsmarknad och regionalpolitik
          </note>
          <note type="speaker">
            Anf. 313 KRISTER ÖRNFJÄDER (S):
          </note>
          <u xml:id="i-164cb492d7ebbb43-1209" next="i-164cb492d7ebbb43-1216" who="Q3845415">
            <seg>
              Fru talman! Sverige har klarat den finansiella krisen förhållandevis
              väl. Allvarligt är dock att de regionala obalanserna är på väg
              att förstärkas. Om centraliseringen får fortsätta kommer stora
              delar av landet, främst i inlandet, att bli en demografisk öken.
              Dessa bygder måste få rättvisa förutsättningar att ta till vara
              den stora utvecklingspotential som faktiskt finns. Nu krävs en
              politik för inflyttning till pressade men attraktiva landsbygdsområden.
              Vi uppmanar partierna att lyfta de regionala rättvisefrågorna
              inför valet.
            </seg>
          </u>
          <u xml:id="i-164cb492d7ebbb43-1210" prev="i-164cb492d7ebbb43-1209" who="Q3845415">
            <seg>
              Ja, som ni vet har ju valet varit. Det här som jag läste nu är
              ingenting som jag har författat, utan det har företrädare för
              Hela Sverige ska leva, Småkom, Inlandskommunerna och Föreningen
              Sveriges Vattenkraftskommuner gjort.
            </seg>
          </u>
          <u xml:id="i-164cb492d7ebbb43-1211" prev="i-164cb492d7ebbb43-1209" who="Q3845415">
            <seg>
              Fru talman! Hela Sverige ska leva. Socialdemokraterna vill att
              Sverige ska vara möjligheternas land där var och en oavsett bakgrund
              kan växa och ta sin del av ansvaret. Det gör Sverige starkt. Men
              i dag händer något annat. Fler möter stängda dörrar, och klyftorna
              ökar, även mellan stad och land. Personal sägs upp i välfärden.
              Arbetslösheten är farligt hög, särskilt bland unga. Det går att
              välja en annan färdriktning så att fler får möjlighet att leva
              ett rikare liv. Det i sin tur kräver målmedvetna satsningar.
            </seg>
          </u>
          <u xml:id="i-164cb492d7ebbb43-1212" prev="i-164cb492d7ebbb43-1209" who="Q3845415">
            <seg>
              Fru talman! Därför sätter vi jobben främst. Vi vill ge stöd till
              de företag som anställer unga arbetslösa, bygga fler bostäder,
              tillföra kommunerna resurser för att behålla och anställa personal
              i välfärden och investera i modern infrastruktur, informationsteknik
              och energisystem. Vi vill fortsätta bygga ut högskolan i hela
              landet. Vi vill göra en särskild satsning på besöksnäringen, som
              har goda möjligheter att skapa nya arbetstillfällen över hela
              landet. Våra investeringar i grön energi ger möjlighet att skapa
              nya jobb i hela landet.
            </seg>
          </u>
          <u xml:id="i-164cb492d7ebbb43-1213" prev="i-164cb492d7ebbb43-1209" who="Q3845415">
            <seg>
              Fru talman! För att vi även i framtiden ska kunna ha en jämlik
              välfärd av hög kvalitet i hela landet krävs en fortsatt omfördelning
              av skatterna mellan landets regioner genom statsbidrag till kommuner
              och landsting samt kommunal skatteutjämning.
            </seg>
          </u>
          <u xml:id="i-164cb492d7ebbb43-1214" prev="i-164cb492d7ebbb43-1209" who="Q3845415">
            <seg>
              Fru talman! Vi socialdemokrater vill utarbeta en särskild strategi
              för storstädernas utveckling. Vi anser att det behövs en anpassning
              av välfärds- och familjepolitiken till storstadens öppettider.
              Vi vill öka rörligheten på bostadsmarknaden och bygga bort bostadsbristen.
            </seg>
          </u>
          <u xml:id="i-164cb492d7ebbb43-1215" prev="i-164cb492d7ebbb43-1209" who="Q3845415">
            <seg>
              Samtidigt vill vi införa ett särskilt stöd för att trygga tillgängligheten
              till grundläggande kommersiell service i gles- och landsbygd.
              Tillsammans med detta ser vi en ny politik för framtidens livsmedel,
              ett hållbart skogs- och jordbruk och en god djurhållning.
            </seg>
          </u>
          <u xml:id="i-164cb492d7ebbb43-1216" prev="i-164cb492d7ebbb43-1209" who="Q3845415">
            <seg>
              Fru talman! Avslutningsvis vill jag än en gång understryka behovet
              av en satsning på infrastruktur. Jag är därför glad över att påpeka
              att vi socialdemokrater vill göra en historisk satsning på järnväg
              och på kollektivtrafik. Där har vi mer pengar anslagna än den
              borgerliga regeringen. Samtidigt har vi lika mycket pengar anslagna
              på övriga trafikslag som regeringen. Att använda våra skattepengar
              på det här sättet skapar jobb, det stärker Sveriges konkurrenskraft
              och knyter samman de olika delarna av landet.
            </seg>
          </u>
          <note type="speaker">
            Anf. 314 BORIANA ÅBERG (M):
          </note>
          <u xml:id="i-164cb492d7ebbb43-1217" next="i-164cb492d7ebbb43-1230" who="Q4990984">
            <seg>
              Fru talman! En av de viktigaste orsakerna till att Alliansen
              vann förra valet var att man vågade tala om de riktiga problemen
              i samhället. Alliansen påpekade tydligt bristerna i systemet och
              kunde erbjuda en lösning, nämligen att ersätta bidragspolitiken
              med jobbpolitik.
            </seg>
          </u>
          <u xml:id="i-164cb492d7ebbb43-1218" prev="i-164cb492d7ebbb43-1217" who="Q4990984">
            <seg>
              Under fyra år kraxade olyckskorparna på vänsterkanten att regeringen
              gick mot sin undergång, men de fick fel, väldigt fel.
            </seg>
          </u>
          <u xml:id="i-164cb492d7ebbb43-1219" prev="i-164cb492d7ebbb43-1217" who="Q4990984">
            <seg>
              Återinförandet av arbetslinjen är onekligen en av de största
              förändringarna i modern tid. Arbetslinjen har redan förbättrat
              livet för åtskilliga människor. De har lämnat utanförskapet, de
              har en lön att leva på och de har fått förbättrat självförtroende
              och förbättrad livssituation eftersom de har ett jobb att gå till.
            </seg>
          </u>
          <u xml:id="i-164cb492d7ebbb43-1220" prev="i-164cb492d7ebbb43-1217" who="Q4990984">
            <seg>
              Detta låter självklart, men så var det inte före valet 2006.
              Ett exempel är den ensamstående mamma som inte såg någon mening
              i att söka ett lågavlönat jobb. Kostnaderna för busskort, barnomsorg
              och det minskade bostadsbidraget gjorde att det lönade sig bättre
              att stanna hemma med försörjningsstöd. I dag har hon ett arbete
              som hon är stolt över och en lön familjen kan leva på.
            </seg>
          </u>
          <u xml:id="i-164cb492d7ebbb43-1221" prev="i-164cb492d7ebbb43-1217" who="Q4990984">
            <seg>
              Ett arbete handlar alltså om mycket mer än om pengar på kontot
              eller om den egna försörjningen. Arbete gör att vi utvecklas som
              människor. Vetskapen att man är behövd och att man bidrar till
              samhället leder till ökad självkänsla. Det handlar ytterst om
              självförverkligande, om jobbkompisar och om att känna sig behövd
              att man är en del av ett större sammanhang.
            </seg>
          </u>
          <u xml:id="i-164cb492d7ebbb43-1222" prev="i-164cb492d7ebbb43-1217" who="Q4990984">
            <seg>
              Det är därför som arbete och arbetslinjen är så centrala för
              oss moderater. Vi sätter nämligen alltid människan främst. Därför
              blev jag glad när jag läste i finansplanen att regeringens främsta
              mål är att föra Sverige till full sysselsättning. Alla som kan
              arbeta ska också kunna få ett jobb. Ingen klyfta är så stor som
              den mellan dem som har arbete och dem som står utanför arbetsmarknaden.
              Att ge fler möjlighet till jobb är därför den mest grundläggande
              rättvisefrågan.
            </seg>
          </u>
          <u xml:id="i-164cb492d7ebbb43-1223" prev="i-164cb492d7ebbb43-1217" who="Q4990984">
            <seg>
              Fru talman! Jag är socialsekreterare till yrket och har träffat
              många människor som står långt borta från arbetsmarknaden. Särskilt
              tragiskt är det när unga människor står utan jobb, av en eller
              annan orsak. Vissa saknar utbildning, andra erfarenhet av arbetslivet.
              Eller som en ung kvinna uttryckte det: Alla vill anställa 25-åringar
              med gedigen arbetslivserfarenhet.
            </seg>
          </u>
          <u xml:id="i-164cb492d7ebbb43-1224" prev="i-164cb492d7ebbb43-1217" who="Q4990984">
            <seg>
              Men hur ska en ung människa få erfarenhet om ingen vill anställa
              henne?
            </seg>
          </u>
          <u xml:id="i-164cb492d7ebbb43-1225" prev="i-164cb492d7ebbb43-1217" who="Q4990984">
            <seg>
              Fru talman! Vi har reformerat gymnasieskolan med införandet av
              yrkesutbildningar. Vi har infört halvering av arbetsgivaravgiften
              för unga. Och vi har infört ett helt nytt lärlingssystem.
            </seg>
          </u>
          <u xml:id="i-164cb492d7ebbb43-1226" prev="i-164cb492d7ebbb43-1217" who="Q4990984">
            <seg>
              Sammantaget kommer dessa reformer att sänka trösklarna och öka
              kontakten mellan de unga och arbetsgivarna. Därmed får de unga
              bättre förutsättningar att skaffa sig de erfarenheter som gör
              dem attraktiva på arbetsmarknaden.
            </seg>
          </u>
          <u xml:id="i-164cb492d7ebbb43-1227" prev="i-164cb492d7ebbb43-1217" who="Q4990984">
            <seg>
              Det görs även en hel del förbättringar som underlättar för arbetslösa
              ungdomar att få tillfälliga jobb utan att riskera att hamna utanför
              jobbgarantin. Bland annat införs ramtid som innebär att det är
              tillåtet att arbeta en månad inom en fyramånadersperiod men ändå
              omfattas av jobbgarantin. Fler ungdomar kvalificerar sig därigenom
              till garantin, och drivkraften att söka tillfälliga jobb stärks.
            </seg>
          </u>
          <u xml:id="i-164cb492d7ebbb43-1228" prev="i-164cb492d7ebbb43-1217" who="Q4990984">
            <seg>
              Rätt utbildning är oerhört viktig för att komma in på arbetsmarknaden.
              Ungdomar som lämnar gymnasiet utan fullständiga eller godkända
              betyg har mycket svårare att få ett arbete. Att motivera dessa
              ungdomar, som ofta saknar positiva erfarenheter av skolan, att
              återgå till utbildning är av största vikt. Därför förlängs och
              utvidgas folkhögskolesatsningen inom jobbgarantin för ungdomar.
            </seg>
          </u>
          <u xml:id="i-164cb492d7ebbb43-1229" prev="i-164cb492d7ebbb43-1217" who="Q4990984">
            <seg>
              Denna satsning innebär att samtliga arbetslösa ungdomar som saknar
              slutbetyg från grund- eller gymnasieskola erbjuds en kompletterande
              utbildning med skräddarsydda kurser.
            </seg>
          </u>
          <u xml:id="i-164cb492d7ebbb43-1230" prev="i-164cb492d7ebbb43-1217" who="Q4990984">
            <seg>
              Fru talman! Det är mycket som talar för att vi håller på att
              lämna den ekonomiska krisen bakom oss. Min förhoppning är att
              den aktiva arbetsmarknadspolitik som förs nu under lågkonjunkturen
              kommer att rusta våra ungdomar för en ljusare framtid.
            </seg>
          </u>
          <note>
            I detta anförande instämde Jenny Petersson (M).
          </note>
          <note type="speaker">
            Anf. 315 PATRIK BJÖRCK (S) replik:
          </note>
          <u xml:id="i-164cb492d7ebbb43-1231" next="i-164cb492d7ebbb43-1233" who="Q5577436">
            <seg>
              Fru talman! Boriana Åberg hade lite förhoppningar här, och det
              är det alltid bra att ha. Sedan kan det finnas en anledning att
              öppna ögonen och se verkligheten. Verkligheten är den att utanförskapet
              har ökat under den tid som den moderatledda regeringen har lett
              landet, de senaste fyra åren.
            </seg>
          </u>
          <u xml:id="i-164cb492d7ebbb43-1232" prev="i-164cb492d7ebbb43-1231" who="Q5577436">
            <seg>
              Enligt regeringens egna prognoser kommer man i bästa fall, i
              bästa fall, om konjunkturen håller att landa i över 6 procents
              arbetslöshet 2014. Är det någonting som man kan kalla för full
              sysselsättning? Det blir min fråga till Boriana Åberg. Det är
              en spännande definition i så fall.
            </seg>
          </u>
          <u xml:id="i-164cb492d7ebbb43-1233" prev="i-164cb492d7ebbb43-1231" who="Q5577436">
            <seg>
              Sedan pratade Boriana Åberg lite grann om ensamma mammor och
              deras möjligheter att lämna utanförskapet. Jag skulle vilja fråga
              Boriana Åberg på vilket sätt vårdnadsbidraget, som den moderatledda
              regeringen har varit med och skapat, är ägnat att stärka arbetslinjen.
            </seg>
          </u>
          <note type="speaker">
            Anf. 316 BORIANA ÅBERG (M) replik:
          </note>
          <u xml:id="i-164cb492d7ebbb43-1234" next="i-164cb492d7ebbb43-1236" who="Q4990984">
            <seg>
              Fru talman! Uppenbarligen tittar vi med olika glasögon på verkligheten.
              Genom mina har jag kunnat se att det har varit en väldigt djup
              ekonomisk kris, som vår regering faktiskt klarat bättre än de
              övriga regeringarna i Europa. Vi har inte behövt dra ned på välfärden,
              vi har inte behövt säga upp människor i den offentliga sektorn.
              Tvärtom har vi under lågkonjunkturen satsat på utbildning, bland
              annat för ungdomarna så att de står beredda när konjunkturen vänder.
            </seg>
          </u>
          <u xml:id="i-164cb492d7ebbb43-1235" prev="i-164cb492d7ebbb43-1234" who="Q4990984">
            <seg>
              När det gäller den ensamma mamma som du ställde en fråga om är
              det så här: Regeringen har alltid hållit arbetslinjen.
            </seg>
          </u>
          <u xml:id="i-164cb492d7ebbb43-1236" prev="i-164cb492d7ebbb43-1234" who="Q4990984">
            <seg>
              Och när det gäller vårdnadsbidraget handlar det om föräldrarnas
              rätt till självbestämmande.
            </seg>
          </u>
          <note type="speaker">
            Anf. 317 PATRIK BJÖRCK (S) replik:
          </note>
          <u xml:id="i-164cb492d7ebbb43-1237" next="i-164cb492d7ebbb43-1238" who="Q5577436">
            <seg>
              Fru talman! Vilka glasögon man har på sig spelar ingen roll,
              och jag tror inte att det spelar någon roll vilka glasögon Boriana
              Åberg har på sig när hon läser sin egen regerings budget. Där
              står det att det är 30 000 personer färre som jobbar i den offentligt
              finansierade sektorn sedan regeringens politik har börjat verka.
              Då får man väl utgå från att regeringen vet vad det handlar om.
            </seg>
          </u>
          <u xml:id="i-164cb492d7ebbb43-1238" prev="i-164cb492d7ebbb43-1237" who="Q5577436">
            <seg>
              När det gäller vårdnadsbidraget var min fråga på vilket sätt
              det medverkar till arbetslinjen.
            </seg>
          </u>
          <note type="speaker">
            Anf. 318 BORIANA ÅBERG (M) replik:
          </note>
          <u xml:id="i-164cb492d7ebbb43-1239" who="Q4990984">
            <seg>
              Fru talman! Mitt inlägg handlade främst om ungdomarna. Men jag
              kan säga att vårdnadsbidraget var en reform som syftade till att
              utjämna villkoren mellan de föräldrar som valde att lämna sina
              barn till barnomsorg i kommunal regi och de föräldrar som själva
              ville ta hand om sina barn. Och vi brukar alltid ställa människors
              egen vilja och ansvar främst.
            </seg>
          </u>
          <note type="speaker">
            Anf. 319 PER ÅSLING (C):
          </note>
          <u xml:id="i-164cb492d7ebbb43-1240" next="i-164cb492d7ebbb43-1248" who="Q6255956">
            <seg>
              Fru talman! Vårt lands förmåga att skapa god och långsiktig välfärd
              förutsätter att alla och envar bereds möjlighet att bidra till
              välståndet efter sin förmåga. Att minska utanförskapet, överbrygga
              klyftor och få fler i arbete handlar naturligtvis främst om att
              återupprätta den enskildes självkänsla och självtillit, men det
              är också en nödvändig politik för hela samhället. Det finns många
              aspekter på en sådan politik såsom lika möjligheter för män och
              kvinnor, öppna dörrar för dem med utländsk bakgrund och även lika
              möjligheter oavsett var i landet man råkar bo.
            </seg>
          </u>
          <u xml:id="i-164cb492d7ebbb43-1241" prev="i-164cb492d7ebbb43-1240" who="Q6255956">
            <seg>
              Den alltigenom grundläggande åtgärden för att skapa möjligheter
              för nya arbetstillfällen och ekonomisk tillväxt, också i områden
              där tillväxten i dag är eftersatt och där arbetstillfällena är
              alltför få, är fler välmående och växande företag, att vi på allvar
              kan minska utanförskapet, få fler i jobb och därmed utveckla välfärden.
              Fler jobb i växande företag i hela landet är målet. För att nå
              dit vill jag lyfta fram tre punkter.
            </seg>
          </u>
          <u xml:id="i-164cb492d7ebbb43-1242" prev="i-164cb492d7ebbb43-1240" who="Q6255956">
            <seg>
              För det första: Stärk entreprenörskapet. Bakom framgångsrika
              företag som växer och anställer finns entreprenörer som satsar
              egen tid och riskerar egna pengar. Det är ett risktagande som
              måste premieras och uppmuntras. Politiken måste inriktas på att
              skapa förutsättningar för entreprenörer att bli företagare och
              stimulera expansion och anställningar. Lägre skatter på arbete
              genom sänkta arbetsgivaravgifter, minskade trösklar för nyanställningar
              och ytterligare minskat krångel är viktiga steg i denna riktning.
            </seg>
          </u>
          <u xml:id="i-164cb492d7ebbb43-1243" prev="i-164cb492d7ebbb43-1240" who="Q6255956">
            <seg>
              För det andra: Stimulera riskkapitalet. I en tid där mycket av
              tillväxten sker i tjänsteföretag är det lätt hänt att betydelsen
              av riskkapital tonas ned. Jag skulle vilja varna för en sådan
              slutsats. Även moderna tjänsteföretag förutsätter tillgång till
              riskkapital under en uppbyggnadsfas. Dessutom innebär utvecklingen
              inte på något sätt att traditionella kapitalintensiva företag
              inte längre skulle etableras.
            </seg>
          </u>
          <u xml:id="i-164cb492d7ebbb43-1244" prev="i-164cb492d7ebbb43-1240" who="Q6255956">
            <seg>
              Inte minst på landsbygden bygger många företag på avsevärda kapitalinvesteringar,
              i stor utsträckning verksamheter kopplade till de gröna näringarna.
              Överlag är tillgången till riskkapital i vårt land förhållandevis
              god, även om det behövs ytterligare förbättringar inte minst för
              att stärka möjligheten till investeringar i såddskedet. I detta
              avseende skulle det vara välkommet med en tydligare styrning av
              det offentliga riskkapitalet, som i många avseenden investeras
              mer konservativt än privat riskkapital. Däremot är tillgången
              på kapital inte lika god i hela landet. I många delar av landet
              är det i praktiken inte möjligt att låna pengar med fastigheter
              som säkerhet, vilket är ett hinder för såväl företagande som boende.
              Det är ett faktum att tillgången på såväl lånekapital som riskkapital
              skiljer sig mellan olika landsändar.
            </seg>
          </u>
          <u xml:id="i-164cb492d7ebbb43-1245" prev="i-164cb492d7ebbb43-1240" who="Q6255956">
            <seg>
              Fru talman! En målinriktad politik med ett riskkapitalavdrag
              som omfattar även privata investerare och statliga lösningar för
              medfinansiering av riskkapital i de glesare länen skulle dramatiskt
              förbättra situationen. Här vill jag då särskilt lyfta fram det
              centerpartistiska initiativet om ett riskkapital för Norrlands
              inland, Inlandsinnovation AB.
            </seg>
          </u>
          <u xml:id="i-164cb492d7ebbb43-1246" prev="i-164cb492d7ebbb43-1240" who="Q6255956">
            <seg>
              För det tredje, fru talman: Undanröj stora strukturella hinder.
              Även med drivna entreprenörer med bättre tillgång till riskkapital
              kvarstår det faktum att det finns och kommer att finnas strukturella
              hinder för tillväxt i hela landet. Jag syftar främst på de nordligare
              delarna av vårt land, men de strukturella hindren finns även i
              storstädernas förorter. I de glesare länen är det otvetydigt så
              att de långa avstånden och det i många fall ringa befolkningsunderlaget
              driver kostnaderna för transporter och minskar tillgången på grundläggande
              service.
            </seg>
          </u>
          <u xml:id="i-164cb492d7ebbb43-1247" prev="i-164cb492d7ebbb43-1240" who="Q6255956">
            <seg>
              Fru talman! Utöver den traditionella regionalpolitiken är det
              en angelägen satsning att öka attraktiviteten för företag att
              etablera sig och anställa genom ekonomiska frizoner i ekonomiskt
              utsatta områden, om det så är i förorten eller på landsbygden.
              Jag har motionerat om införande av nystartszoner med skattereduktion
              och att skattereduktionen även ska gälla glesbygdsområden som
              haft en stor utflyttning. Vi kunde i veckan läsa i Svenska Dagbladet
              om hur Jokkmokk tappat 15 procent av befolkningen på tio år. I
              Jämtlands län har vi tappat 20 procent av befolkningsunderlaget
              sedan 50-talet.
            </seg>
          </u>
          <u xml:id="i-164cb492d7ebbb43-1248" prev="i-164cb492d7ebbb43-1240" who="Q6255956">
            <seg>
              Låt mig avslutningsvis, fru talman, få säga att det inte finns
              någon snabb och enkel lösning för att minska klyftor i samhället,
              men fler jobb i nya och växande företag är en mycket bra start.
            </seg>
          </u>
          <note>
            I detta anförande instämde Edward Riedl (M).
          </note>
          <note type="speaker">
            Anf. 320 LARS JOHANSSON (S) replik:
          </note>
          <u xml:id="i-164cb492d7ebbb43-1249" next="i-164cb492d7ebbb43-1250" who="Q3373277">
            <seg>
              Fru talman! Per Åsling talar sig varm för olika stödformer för
              att få fram riskkapital till företag på olika sätt, och jag kan
              mycket instämma i det han säger. Vi har också från Socialdemokraternas
              sida föreslagit en lång rad sådana åtgärder, till exempel i frågan
              om riskkapitalavdrag. Och vi har lagt fram ett särskilt förslag
              om att avsätta 5 miljarder från Vattenfall som ska gå till olika
              former av stöd till småföretag för att få fram kapital för investeringar
              och nya jobb etcetera.
            </seg>
          </u>
          <u xml:id="i-164cb492d7ebbb43-1250" prev="i-164cb492d7ebbb43-1249" who="Q3373277">
            <seg>
              Jag har en fråga till Per Åsling. Vi har nyligen kunnat ta del
              av ett förslag från regeringen om att avsätta 2 miljarder i form
              av stödinsatser för småföretag inom stödområde A och bygga upp
              en ny organisation. Men man har ännu inte kunnat tala om hur den
              organisationen ska se ut. Varför är det inte bättre att använda
              sig av en befintlig organisation som till exempel Norrlandsfonden,
              som hitintills har lagt ut ungefär 5 miljarder för olika former
              av stöd till småföretag i Norrland?
            </seg>
          </u>
          <note type="speaker">
            Anf. 321 PER ÅSLING (C) replik:
          </note>
          <u xml:id="i-164cb492d7ebbb43-1251" who="Q6255956">
            <seg>
              Fru talman! Tack för den frågan, Lars Johansson! Lars Johansson
              är också väl medveten om att förslaget om riskkapitalfonden för
              Norrlands inland kom i tilläggsbudgeten för två veckor sedan.
              Frågan bereds nu på Näringsdepartementet, och det kommer att presenteras
              en lösning här i närtid. Det är inte min uppgift att här skissera
              hur lösningen skulle se ut. Men låt mig säga så mycket som att
              det är viktigt att nyttja befintliga strukturer som jobbar inom
              området i norra Sverige, oavsett om det är fråga om riskkapital,
              lånekapital eller kreditgarantier.
            </seg>
          </u>
          <note type="speaker">
            Anf. 322 LARS JOHANSSON (S) replik:
          </note>
          <u xml:id="i-164cb492d7ebbb43-1252" who="Q3373277">
            <seg>
              Fru talman! Jo, men vi är lite brända av de nya organisationerna.
              Vi har en organisation, Norrlandsfonden, som har funnits sedan
              1961. Vi har dessutom Almi som har en regional organisation. Varför
              inte bygga vidare på dem som har etablerat kontakter med kommuner,
              småföretagare, olika branschorganisationer etcetera i stället
              för att bygga upp något nytt? Man får intrycket av att det är
              ett utspel som inte är särskilt väl genomtänkt.
            </seg>
          </u>
          <note type="speaker">
            Anf. 323 PER ÅSLING (C) replik:
          </note>
          <u xml:id="i-164cb492d7ebbb43-1253" who="Q6255956">
            <seg>
              Fru talman! Det förslag som ligger på riksdagens bord är synnerligen
              värdefullt. Det är förmodligen det största politiska beslut som
              kommer att fattas för norra Sveriges inland i modern tid. Hur
              pengarna kommer att hanteras bereds i Näringsdepartementet. Lars
              Johansson, låt oss ta diskussionen när det förslaget ligger på
              vårt bord och vi känner till hur pengarna kommer att hanteras.
              Jag är övertygad om att befintliga strukturer kommer att vara
              involverade i detta arbete. Där har vi i grunden samma uppfattning
              att det är rätt.
            </seg>
          </u>
          <note type="speaker">
            Anf. 324 SVEN-OLOF SÄLLSTRÖM (SD):
          </note>
          <u xml:id="i-164cb492d7ebbb43-1254" next="i-164cb492d7ebbb43-1268" who="Q6201234">
            <seg>
              Fru talman! Hos Arbetsförmedlingen var vecka 43, alltså förra
              veckan, 680 423 personer inskrivna. Detta var endast 1 506 personer
              färre än samma vecka förra året. Tillväxten i ekonomin, alltså
              grundförutsättningen för att skapa nya och riktiga jobb, visar
              på en positiv utveckling. Det är bra, men det räcker inte. Regeringen
              har visat sig oförmögen att komma till rätta med arbetslösheten.
              Nästan exakt lika många människor är arbetslösa i dag som för
              ett år sedan.
            </seg>
          </u>
          <u xml:id="i-164cb492d7ebbb43-1255" prev="i-164cb492d7ebbb43-1254" who="Q6201234">
            <seg>
              Vad beror detta på? Är det omvärldens eller konjunkturens fel
              eller har regeringen helt enkelt haft otur? Sanningen är att det
              är regeringens eget misslyckande. Det är regeringens politik som
              har skapat denna olyckliga situation.
            </seg>
          </u>
          <u xml:id="i-164cb492d7ebbb43-1256" prev="i-164cb492d7ebbb43-1254" who="Q6201234">
            <seg>
              Med den förda invandringspolitiken späder regeringen på de problem
              som finns med arbetslöshet och utanförskap och undergräver samtidigt
              förutsättningarna för att komma till rätta med arbetslösheten.
              Förlorarna är de som i dag står längst från arbetsmarknaden och
              längst från ett riktigt jobb.
            </seg>
          </u>
          <u xml:id="i-164cb492d7ebbb43-1257" prev="i-164cb492d7ebbb43-1254" who="Q6201234">
            <seg>
              Mitt under brinnande lågkonjunktur införde regeringen dessutom
              en reform som innebar att Sveriges arbetslösa tvingades konkurrera
              med alla världens arbetslösa om det fåtal jobb som skapades i
              Alliansens Sverige. Från allianshåll hävdas att reformen behövs
              för att svenska företag ska kunna konkurrera på en alltmer global
              marknad. Man behöver kunna rekrytera utländsk kompetens. Ingenjörer,
              dataspecialister och vårdpersonal lyfts särskilt fram som yrkeskategorier
              där företag och offentlig förvaltning har ett behov av att kunna
              rekrytera arbetskraft från utlandet. Sanningen är dock att endast
              drygt 21 procent av dem som i år har kommit till Sverige för att
              arbeta enligt de nya reglerna för arbetskraftsinvandring återfinns
              i just dessa kategorier.
            </seg>
          </u>
          <u xml:id="i-164cb492d7ebbb43-1258" prev="i-164cb492d7ebbb43-1254" who="Q6201234">
            <seg>
              Många av dem som i och med de nya reglerna kommit till Sverige
              i år för att arbeta hör i stället till kategorierna restaurangpersonal,
              städare, bagare, byggjobbare, frisörer och annat.
            </seg>
          </u>
          <u xml:id="i-164cb492d7ebbb43-1259" prev="i-164cb492d7ebbb43-1254" who="Q6201234">
            <seg>
              Den största gruppen är dock utländska fattiga människor som med
              skydd av Alliansens regler luras till Sverige för att till slavlöner
              arbeta för bärindustrin. Hanteringen är i detta fall en stor skam
              för Sverige.
            </seg>
          </u>
          <u xml:id="i-164cb492d7ebbb43-1260" prev="i-164cb492d7ebbb43-1254" who="Q6201234">
            <seg>
              I tisdags besökte Arbetsförmedlingen arbetsmarknadsutskottet.
              Generaldirektören klargjorde då att Sverige under 20122020 kommer
              att ha arbetskraftsbrist inom vissa sektorer men ingen generell
              arbetskraftsbrist.
            </seg>
          </u>
          <u xml:id="i-164cb492d7ebbb43-1261" prev="i-164cb492d7ebbb43-1254" who="Q6201234">
            <seg>
              Enligt en beräkning som Arbetsförmedlingen gjort och som presenterades
              i går kommer 250 000 fler att gå i pension de närmaste 15 åren
              än under de senaste 15 åren.
            </seg>
          </u>
          <u xml:id="i-164cb492d7ebbb43-1262" prev="i-164cb492d7ebbb43-1254" who="Q6201234">
            <seg>
              Jag uppfattar signalerna från den politiska majoriteten, Arbetsförmedlingen
              och arbetsgivarorganisationerna att de ser detta som ett stort
              problem. Jag väljer i stället att se positivt på Arbetsförmedlingens
              uppgifter. Det erbjuder en fantastisk möjlighet att under de närmaste
              tio åren komma till rätta med den näst intill permanenta massarbetslösheten
              om vi väljer att göra rätt saker.
            </seg>
          </u>
          <u xml:id="i-164cb492d7ebbb43-1263" prev="i-164cb492d7ebbb43-1254" who="Q6201234">
            <seg>
              För att tala klarspråk: De 2025 procent som inte går ut grundskolan
              med godkända betyg och de som inte fullföljer gymnasieskolan eller
              går ut med undermåliga betyg kommer att ha mycket svårt att få
              jobb på den framtida svenska arbetsmarknaden.
            </seg>
          </u>
          <u xml:id="i-164cb492d7ebbb43-1264" prev="i-164cb492d7ebbb43-1254" who="Q6201234">
            <seg>
              Om jag har förstått signalerna från regeringen, Arbetsförmedlingen
              och dess generaldirektör rätt avser man att lösa de framtida behoven
              på arbetsmarknaden genom en omfattande arbetskraftsinvandring
              från framför allt Europa och Asien.
            </seg>
          </u>
          <u xml:id="i-164cb492d7ebbb43-1265" prev="i-164cb492d7ebbb43-1254" who="Q6201234">
            <seg>
              På en direkt fråga från mig till Arbetsförmedlingens generaldirektör
              om vad hon anser behöver göras för att i stället förbereda Sveriges
              unga och arbetslösa för dessa jobb svarade hon: Många fler måste
              klara grundskole- och gymnasieutbildningarna. Vi måste ha en bättre
              studievägledning, och fler måste välja att utbilda sig där framtidsjobben
              finns. Vi måste ha fler möjligheter till praktikplatser, och vi
              måste satsa på vuxenutbildningar.
            </seg>
          </u>
          <u xml:id="i-164cb492d7ebbb43-1266" prev="i-164cb492d7ebbb43-1254" who="Q6201234">
            <seg>
              Vi sverigedemokrater presenterade i vår skuggbudget som vi lade
              fram för en vecka sedan just de satsningar som behövs för att
              möta de framtida behoven. Vi satsar på bättre studie- och yrkesvägledning,
              på läkarutbildning, forskning, fler vuxna i skolan, antimobbningåtgärder
              och vuxenutbildning. Dessutom skapar vi 50 000 lärlingsplatser.
            </seg>
          </u>
          <u xml:id="i-164cb492d7ebbb43-1267" prev="i-164cb492d7ebbb43-1254" who="Q6201234">
            <seg>
              Räcker det? Nej, det behövs ytterligare satsningar under de närmaste
              åren.
            </seg>
          </u>
          <u xml:id="i-164cb492d7ebbb43-1268" prev="i-164cb492d7ebbb43-1254" who="Q6201234">
            <seg>
              Fru talman! Det är vi i denna kammare som under de närmaste fyra
              åren måste skapa förutsättningar för att bryta utanförskapet,
              bryta massarbetslösheten och ge våra unga och arbetslösa en chans
              att ta de jobb som kommer att skapas under de närmaste tio åren.
              Frågan är bara om det hos alliansregeringen finns viljan, förmågan
              och framför allt det politiska modet att ompröva den egna misslyckade
              arbetsmarknadspolitiken. Vänd inte våra unga och arbetslösa ryggen,
              utan ge dem chansen! Våga fatta rätt beslut och byt politik!
            </seg>
          </u>
          <note>
            I detta anförande instämde Richard Jomshof (SD).
          </note>
          <note type="speaker">
            Anf. 325 FREDRIK SCHULTE (M) replik:
          </note>
          <u xml:id="i-164cb492d7ebbb43-1269" next="i-164cb492d7ebbb43-1271" who="Q6169540">
            <seg>
              Fru talman! Det vi fick höra var kanske inte riktigt en korrekt
              beskrivning av verkligheten. Få länder har klarat finanskrisen
              bättre än Sverige, och det är tack vare den jobbpolitik som vi
              har fört från alliansregeringens sida. Det ska vara mer lönsamt
              att arbeta och att anställa.
            </seg>
          </u>
          <u xml:id="i-164cb492d7ebbb43-1270" prev="i-164cb492d7ebbb43-1269" who="Q6169540">
            <seg>
              Med anledning av detta har jag en fråga. Jimmie Åkesson var i
              partiledardebatten i går mycket tydlig med att vår reform med
              instegsjobben var att betrakta som diskriminering. Vi har haft
              en pragmatisk inställning och velat sänka trösklarna för dem som
              står längst från arbetsmarknaden. Det har gällt ungdomar genom
              halverade arbetsgivaravgifter och nystartsjobben genom att ta
              bort arbetsgivaravgifter. Vi har till och med kompenserat de dubbla
              arbetsgivaravgifterna för dem som varit långtidsarbetslösa och
              långtidssjukskrivna.
            </seg>
          </u>
          <u xml:id="i-164cb492d7ebbb43-1271" prev="i-164cb492d7ebbb43-1269" who="Q6169540">
            <seg>
              Ni betraktar instegsjobben som diskriminering. Borde inte de
              nedsatta arbetsgivaravgifterna för ungdomar och nystartsjobben
              också vara diskriminering? Borde ni inte i konsekvensens namn
              även vilja förändra och ta bort dessa reformer?
            </seg>
          </u>
          <note type="speaker">
            Anf. 326 SVEN-OLOF SÄLLSTRÖM (SD) replik:
          </note>
          <u xml:id="i-164cb492d7ebbb43-1272" next="i-164cb492d7ebbb43-1273" who="Q6201234">
            <seg>
              Fru talman! Det finns en väsentlig skillnad. Instegsjobben riktar
              sig framför allt till nyanlända invandrare. Alla kommer inte att
              vara nyanlända invandrare, men alla kommer någon gång att vara
              ungdomar och äldre. Alla har någon gång under sitt livsskede möjlighet
              att ta del av de eventuella satsningar som görs på vissa grupper.
              Men just denna satsning är diskriminerande eftersom det bara är
              de som råkar vara nyanlända invandrare som kan få del av den.
              Det är diskriminerande mot svenska arbetstagare. Det är också
              diskriminerande mot de invandrare som tidigare kommit till Sverige
              och som befinner sig i ert utanförskap och inte har tagit sig
              ut därifrån. De får inte denna möjlighet. Det är diskriminering.
            </seg>
          </u>
          <u xml:id="i-164cb492d7ebbb43-1273" prev="i-164cb492d7ebbb43-1272" who="Q6201234">
            <seg>
              Det är också lite märkligt att man satsar pengar på människor
              som inte ens har kommit hit än för att i framtiden kunna ge dem
              stöd att ta sig in på vår arbetsmarknad när det finns 681 000
              som vill in nu och befinner sig på vår arbetsmarknad.
            </seg>
          </u>
          <note type="speaker">
            Anf. 327 FREDRIK SCHULTE (M) replik:
          </note>
          <u xml:id="i-164cb492d7ebbb43-1274" next="i-164cb492d7ebbb43-1275" who="Q6169540">
            <seg>
              Fru talman! Nu blir det väldigt tydligt att Sverigedemokraterna
              inte har en pragmatisk inställning till att bekämpa långtidsarbetslösheten
              och se till att ha en pragmatisk inställning till att få människor
              i jobb som befinner sig i utanförskap. Ni har i stället ideologiska
              skygglappar som handlar om att inte hjälpa just invandrare som
              står långt från arbetsmarknaden. Det säger ganska mycket om er
              politik.
            </seg>
          </u>
          <u xml:id="i-164cb492d7ebbb43-1275" prev="i-164cb492d7ebbb43-1274" who="Q6169540">
            <seg>
              Det säger också ganska mycket om er politik att ni är emot arbetskraftsinvandring
              som den samlade forskarvärlden är överens om är nödvändig för
              att minska påfrestningarna på svensk ekonomi.
            </seg>
          </u>
          <note type="speaker">
            Anf. 328 SVEN-OLOF SÄLLSTRÖM (SD) replik:
          </note>
          <u xml:id="i-164cb492d7ebbb43-1276" who="Q6201234">
            <seg>
              Fru talman! Jag vet inte vilken samlad forskarvärld du talar
              om. Jag kan referera till vad nationalekonomen Jan Ekberg, Centrum
              för arbetsmarknadspolitisk forskning i Växjö, säger i DN debatt
              den 15 oktober 2009. Arbetskraftsinvandring hjälper inte offentlig
              sektor, lyder rubriken. Slutsatsen i rapporten är att för att
              det ska bli något positivt över huvud taget för offentlig sektor
              måste sysselsättningsgraden från nyanlända som kommer för att
              arbeta i Sverige under hela perioden framöver motsvara den som
              redan finns i landet, det vill säga 7475 procent. Annars blir
              det ingen positiv effekt.
            </seg>
          </u>
          <note type="speaker">
            Anf. 329 EDWARD RIEDL (M) replik:
          </note>
          <u xml:id="i-164cb492d7ebbb43-1277" next="i-164cb492d7ebbb43-1280" who="Q6071900">
            <seg>
              Fru talman! Brottsbekämpning, integration, arbetsmarknad ja,
              egentligen alla frågor som Sverigedemokraterna tar upp från talarstolen
              handlar uteslutande om en sak, nämligen att Sverige har misslyckats
              kapitalt.
            </seg>
          </u>
          <u xml:id="i-164cb492d7ebbb43-1278" prev="i-164cb492d7ebbb43-1277" who="Q6071900">
            <seg>
              Jag ställer samma fråga som tidigare: Vilket land menar Sverigedemokraterna
              är så mycket bättre än Sverige på område efter område? Ni har
              inte kunnat nämna något land som är bättre.
            </seg>
          </u>
          <u xml:id="i-164cb492d7ebbb43-1279" prev="i-164cb492d7ebbb43-1277" who="Q6071900">
            <seg>
              Vi kan konstatera att Sverige har klarat sig väl under den globala
              ekonomiska kris som har passerat. Vi har Europas mest välskötta
              statsfinanser. Vi har bland de bästa tillväxttalen i hela västvärlden.
              Jag menar att det har gått ganska bra för Sverige. Vi har klarat
              oss ganska väl.
            </seg>
          </u>
          <u xml:id="i-164cb492d7ebbb43-1280" prev="i-164cb492d7ebbb43-1277" who="Q6071900">
            <seg>
              Jag frågar Sverigedemokraterna igen: Vilket land är det som är
              så mycket bättre än Sverige och som vi ska sträva mot för att
              klara de framtida utmaningarna?
            </seg>
          </u>
          <note type="speaker">
            Anf. 330 SVEN-OLOF SÄLLSTRÖM (SD) replik:
          </note>
          <u xml:id="i-164cb492d7ebbb43-1281" next="i-164cb492d7ebbb43-1282" who="Q6201234">
            <seg>
              Fru talman! Jag tycker att Sverige är ett bra land att leva i.
              Sverige är ett fantastiskt land. Jag är stolt över att bo i det
              här landet.
            </seg>
          </u>
          <u xml:id="i-164cb492d7ebbb43-1282" prev="i-164cb492d7ebbb43-1281" who="Q6201234">
            <seg>
              Det finns politiker i den här kammaren som tidigare år har gjort
              bra saker för Sverige. Men när det gäller arbetslösheten i dag
              är det ett misslyckande från alliansregeringen. Det finns länder
              i Europa med betydligt lägre arbetslöshet. Vi behöver inte åka
              längre än över Öresund för att se exempel på det. Det är för att
              de har gjort just det som vi vill göra. De ville begränsa massinvandringen
              för att ge dem som står längst bort från arbetsmarknaden en chans
              att komma in och få ett riktigt jobb. Det är just det vi vill
              göra. Det är till exempel de invandrare som finns i de utanförskapsområden
              som ni har skapat som vi vill ge den chansen.
            </seg>
          </u>
          <note type="speaker">
            Anf. 331 EDWARD RIEDL (M) replik:
          </note>
          <u xml:id="i-164cb492d7ebbb43-1283" next="i-164cb492d7ebbb43-1285" who="Q6071900">
            <seg>
              Fru talman! Vi kan konstatera att Sverige har klarat sig bättre
              än Danmark på område efter område. Det är intressant med det synsättet.
            </seg>
          </u>
          <u xml:id="i-164cb492d7ebbb43-1284" prev="i-164cb492d7ebbb43-1283" who="Q6071900">
            <seg>
              Island tar emot väldigt få invandrare. Är det Island vi ska sträva
              efter Island som har klarat finanskrisen på det sätt man har gjort?
              Det är min fråga till Sverigedemokraterna.
            </seg>
          </u>
          <u xml:id="i-164cb492d7ebbb43-1285" prev="i-164cb492d7ebbb43-1283" who="Q6071900">
            <seg>
              Det finns ingen koppling mellan hur många invandrare man tar
              emot och hur man har klarat den globala finanskrisen eller ekonomin
              i stort. Det finns många fler parametrar att ta hänsyn till.
            </seg>
          </u>
          <note type="speaker">
            Anf. 332 SVEN-OLOF SÄLLSTRÖM (SD) replik:
          </note>
          <u xml:id="i-164cb492d7ebbb43-1286" next="i-164cb492d7ebbb43-1287" who="Q6201234">
            <seg>
              Fru talman! Det var märkligt att göra en jämförelse med Island.
              Island är ungefär lika stort som Malmö, och Malmö har ju problem,
              som alla vet.
            </seg>
          </u>
          <u xml:id="i-164cb492d7ebbb43-1287" prev="i-164cb492d7ebbb43-1286" who="Q6201234">
            <seg>
              Island har inte samma förutsättningar som Sverige. Det är ett
              litet isolerat örike med en fiskeindustri. Man har fått förlita
              sig på skrupellösa bankirer för att lösa landets ekonomi. Det
              går inte att göra den jämförelsen. Men det finns andra exempel,
              som Japan.
            </seg>
          </u>
          <note type="speaker">
            Anf. 333 PATRIK BJÖRCK (S) replik:
          </note>
          <u xml:id="i-164cb492d7ebbb43-1288" next="i-164cb492d7ebbb43-1289" who="Q5577436">
            <seg>
              Fru talman! Att diskutera människovärde eller invandring med
              Sverigedemokraterna tror jag är lite lönlöst. Jag tänker därför
              ställa några andra frågor.
            </seg>
          </u>
          <u xml:id="i-164cb492d7ebbb43-1289" prev="i-164cb492d7ebbb43-1288" who="Q5577436">
            <seg>
              Hur tror Sverigedemokraterna att Sveriges chanser att hantera
              arbetsmarknadsfrågorna framöver skulle se ut om man kraftfullt
              försvagade statsfinanserna och trädde ut ur EU och den inre marknaden?
            </seg>
          </u>
          <note type="speaker">
            Anf. 334 SVEN-OLOF SÄLLSTRÖM (SD) replik:
          </note>
          <u xml:id="i-164cb492d7ebbb43-1290" who="Q6201234">
            <seg>
              Fru talman! EU vill vi träda ut ur, men inte inre marknaden.
              Du har nog inte läst vårt program så noga. Vi har alltid förespråkat
              att vi ska tillhöra den inre marknaden. Vi ska vara en del av
              den inre marknaden. Vi ska ha en frihandelszon i Europa. Har ni
              missuppfattat det?
            </seg>
          </u>
          <note type="speaker">
            Anf. 335 PATRIK BJÖRCK (S) replik:
          </note>
          <u xml:id="i-164cb492d7ebbb43-1291" next="i-164cb492d7ebbb43-1292" who="Q5577436">
            <seg>
              Fru talman! Tack för svaret, även om det inte var fullständigt.
              Frågan gällde: Hur skulle arbetsmarknaden i Sverige se ut om man
              kraftfullt försvagade statsfinanserna och trädde ut ur EU och
              den inre marknaden?
            </seg>
          </u>
          <u xml:id="i-164cb492d7ebbb43-1292" prev="i-164cb492d7ebbb43-1291" who="Q5577436">
            <seg>
              Nu har jag fått svaret att man inte vill träda ut ur den inre
              marknaden. Man vill bara avsäga sig all form av politiskt inflytande
              över den.
            </seg>
          </u>
          <note type="speaker">
            Anf. 336 SVEN-OLOF SÄLLSTRÖM (SD) replik:
          </note>
          <u xml:id="i-164cb492d7ebbb43-1293" next="i-164cb492d7ebbb43-1294" who="Q6201234">
            <seg>
              Fru talman! Vi i den här församlingen ska ju bestämma om de svenska
              skattemedlen. Vi vill ha ungefär samma avtal som Norge, ett EES-avtal.
              De betalar en avgift till EU, men den är, om jag inte missminner
              mig, 14,7 miljarder under en femårsperiod.
            </seg>
          </u>
          <u xml:id="i-164cb492d7ebbb43-1294" prev="i-164cb492d7ebbb43-1293" who="Q6201234">
            <seg>
              Vi vill använda de 30 miljarder kronor som går till EU-avgiften
              varje år till svensk välfärd i stället för att pumpa in dem i
              Grekland, Portugal, Spanien och andra svarta hål.
            </seg>
          </u>
          <note type="speaker">
            Anf. 337 PATRIK BJÖRCK (S):
          </note>
          <u xml:id="i-164cb492d7ebbb43-1295" next="i-164cb492d7ebbb43-1313" who="Q5577436">
            <seg>
              Fru talman! Vi har fyra år av moderat politik av en moderatledd
              regering bakom oss. Vi har fyra år bakom oss som vi bör skärskåda
              för att se vad det har resulterat i. Vad har den moderatledda
              regeringens politik lett till?
            </seg>
          </u>
          <u xml:id="i-164cb492d7ebbb43-1296" prev="i-164cb492d7ebbb43-1295" who="Q5577436">
            <seg>
              Jag ska ge några exempel. Vi har 70 000 fler i utanförskap som
              ett resultat av den moderata politiken. De offentliga finanserna
              har försvagats med 100 miljarder, från ett överskott på ca 70
              miljarder till ett underskott på 30 miljarder. I regeringens budget
              kan man läsa att jobben i välfärden blev färre, att antalet arbetade
              timmar i den offentliga och privata välfärden minskat både 2009
              och 2010. Sysselsättningsgraden är lägre än för fyra år sedan.
              Färre ska försörja fler. Socialbidragen ökar i tre fjärdedelar
              av Sveriges kommuner. Långtidsarbetslösheten biter sig fast. En
              av tre arbetslösa är långtidsarbetslös. Produktiviteten har sjunkit
              tre år i rad från 2007, enligt Konjunkturinstitutet. Det är en
              exceptionell utveckling som inte är jämförbar med andra jämförbara
              länder i vår omgivning.
            </seg>
          </u>
          <u xml:id="i-164cb492d7ebbb43-1297" prev="i-164cb492d7ebbb43-1295" who="Q5577436">
            <seg>
              Vice riksbankschefen Svante Öberg säger med anledning av den
              nuvarande situationen att bristen på arbetskraft nu stiger snabbare
              än vad arbetslösheten faller. Det tyder på att matchningsproblemen
              på arbetsmarknaden kan bli påtagliga långt innan arbetslösheten
              har kommit ned på en normal nivå.
            </seg>
          </u>
          <u xml:id="i-164cb492d7ebbb43-1298" prev="i-164cb492d7ebbb43-1295" who="Q5577436">
            <seg>
              Det är en sammanfattning av den moderata arbetsmarknadspolitiken.
            </seg>
          </u>
          <u xml:id="i-164cb492d7ebbb43-1299" prev="i-164cb492d7ebbb43-1295" who="Q5577436">
            <seg>
              Vad har vi framför oss? Vi har fyra bortkastade år bakom oss.
              Vad ligger framför oss? Det kan vara intressant att fundera över.
            </seg>
          </u>
          <note>
            I Svenska Dagbladet den 13 oktober fanns rubriken Jobbåtgärder
            får underkänt.
          </note>
          <u xml:id="i-164cb492d7ebbb43-1300" prev="i-164cb492d7ebbb43-1295" who="Q5577436">
            <seg>
              Man lät ett antal representanter för den svenska arbetsmarknaden
              gå igenom den moderatledda regeringens budget med betoning på
              arbetsmarknadspolitik.
            </seg>
          </u>
          <u xml:id="i-164cb492d7ebbb43-1301" prev="i-164cb492d7ebbb43-1295" who="Q5577436">
            <seg>
              Att LO:s ordförande Wanja Lundby Wedin är starkt kritisk kanske
              inte förvånar någon. Hon säger: Regeringen saknar en trovärdig
              politik för att minska arbetslösheten.
            </seg>
          </u>
          <u xml:id="i-164cb492d7ebbb43-1302" prev="i-164cb492d7ebbb43-1295" who="Q5577436">
            <seg>
              Det är bara att se sig om, öppna ögonen och se verkligheten.
            </seg>
          </u>
          <u xml:id="i-164cb492d7ebbb43-1303" prev="i-164cb492d7ebbb43-1295" who="Q5577436">
            <seg>
              Svenskt näringslivs vd Urban Bäckström stämmer in och säger:
              Det saknas visioner och struktur.
            </seg>
          </u>
          <u xml:id="i-164cb492d7ebbb43-1304" prev="i-164cb492d7ebbb43-1295" who="Q5577436">
            <seg>
              Företagarnas vd Anna-Stina Nordmark säger om regeringen: Man
              gör inte något för att öka efterfrågan på jobb i småföretag. Det
              säger hon med anledning av en analys av regeringens politik.
            </seg>
          </u>
          <u xml:id="i-164cb492d7ebbb43-1305" prev="i-164cb492d7ebbb43-1295" who="Q5577436">
            <seg>
              TCO:s ordförande Sture Nord säger: låga ambitioner när det gäller
              att minska arbetslösheten.
            </seg>
          </u>
          <u xml:id="i-164cb492d7ebbb43-1306" prev="i-164cb492d7ebbb43-1295" who="Q5577436">
            <seg>
              Sacos ordförande Anna Ekström säger att regeringen är för försiktig
              med reformer för höjd kvalitet i utbildningen.
            </seg>
          </u>
          <u xml:id="i-164cb492d7ebbb43-1307" prev="i-164cb492d7ebbb43-1295" who="Q5577436">
            <seg>
              Swedbanks chefsekonom Cecilia Hermansson säger att det behövs
              ytterligare stimulanser för arbetsmarknaden.
            </seg>
          </u>
          <u xml:id="i-164cb492d7ebbb43-1308" prev="i-164cb492d7ebbb43-1295" who="Q5577436">
            <seg>
              Nordeas chefsekonom Annika Winsth säger att regeringens politik
              skapar flaskhalsar.
            </seg>
          </u>
          <u xml:id="i-164cb492d7ebbb43-1309" prev="i-164cb492d7ebbb43-1295" who="Q5577436">
            <seg>
              Detta är en genomgång och en prognos för de fyra kommande åren.
            </seg>
          </u>
          <u xml:id="i-164cb492d7ebbb43-1310" prev="i-164cb492d7ebbb43-1295" who="Q5577436">
            <seg>
              Att regeringens politik har skapat flaskhalsar har vi sett både
              under högkonjunktur och lågkonjunktur. Under brinnande högkonjunktur
              hade man ett problem enligt Svenskt Näringslivs egen rekryteringsgenomgång.
              Då tappade man 70 000 rekryteringar på grund av en misslyckad
              arbetsmarknadspolitik. Man kunde alltså inte matcha folk.
            </seg>
          </u>
          <u xml:id="i-164cb492d7ebbb43-1311" prev="i-164cb492d7ebbb43-1295" who="Q5577436">
            <seg>
              När lågkonjunkturen slår som hårdast och det finns mängder av
              arbetslösa människor missar man enligt Svenskt Näringsliv 30 000
              rekryteringar på grund av den misslyckade borgerliga arbetsmarknadspolitiken
              som har gjort att man inte har kunnat matcha arbetslösa mot de
              jobb som faktiskt har funnits även i en lågkonjunktur.
            </seg>
          </u>
          <u xml:id="i-164cb492d7ebbb43-1312" prev="i-164cb492d7ebbb43-1295" who="Q5577436">
            <seg>
              Om man väljer att inte lyssna på LO, Svenskt Näringsliv, Företagarna,
              TCO, Saco, Swedbank eller Nordea kan man fundera på vad Anders
              Borg säger om regeringens egen prognos. Då kan man konstatera
              att resultatet enligt regeringen själv efter åtta år, det vill
              säga om man får regera fyra år till, blir att man i bästa fall
              kommer ned till en arbetslöshet som närmar sig 6 procent. Detta
              gäller alltså om det inte sker någon ytterligare finanskris eller
              någonting annat. Med tanke på dessa regeringars tur eller otur
              historiskt finns det kanske risk för det. Men i bästa fall är
              man tillbaka på ruta ett efter åtta års misslyckad politik.
            </seg>
          </u>
          <u xml:id="i-164cb492d7ebbb43-1313" prev="i-164cb492d7ebbb43-1295" who="Q5577436">
            <seg>
              Vad har det då kostat att inte komma någonstans? Det tycker jag
              är intressant att fundera på. Vad har det kostat i ökade klyftor
              och i personliga tragedier för människor när man har skurit ned
              på a-kassan och på sjukförsäkringen, straffbeskattat pensionärerna
              och genomfört en djupt orättvis politik som inte ledde någonstans?
              Klyftorna finns kvar, de personliga tragedierna finns kvar, men
              politiken har inte lett någonstans. Om man tolkar regeringens
              egna ord i regeringens egen budget är detta det enda sättet att
              se vad som kommer att hända under de fyra åren framöver.
            </seg>
          </u>
          <note>
            I detta anförande instämde Johan Andersson och Jasenko Omanovic
            (båda S).
          </note>
          <note type="speaker">
            Anf. 338 JENNY PETERSSON (M) replik:
          </note>
          <u xml:id="i-164cb492d7ebbb43-1314" next="i-164cb492d7ebbb43-1316" who="Q4972634">
            <seg>
              Fru talman! Patrik Björck, svenska folket har sagt sitt. För
              att du ska slippa spekulera kan jag säga att det blir fyra år
              till med en alliansregering.
            </seg>
          </u>
          <u xml:id="i-164cb492d7ebbb43-1315" prev="i-164cb492d7ebbb43-1314" who="Q4972634">
            <seg>
              Ungdomsarbetslösheten är hög i Sverige. Jag har också gått igenom
              er rödgröna budget och finner att ni vill göra det dyrare för
              företag att anställa en ungdom under 26 år genom en fördubbling
              av arbetsgivaravgiften.
            </seg>
          </u>
          <u xml:id="i-164cb492d7ebbb43-1316" prev="i-164cb492d7ebbb43-1314" who="Q4972634">
            <seg>
              Bara i Hallands län, som jag kommer från, skulle detta kosta
              företagen 343 miljoner kronor. På vilket sätt menar Patrik att
              detta skapar fler jobb?
            </seg>
          </u>
          <note type="speaker">
            Anf. 339 PATRIK BJÖRCK (S) replik:
          </note>
          <u xml:id="i-164cb492d7ebbb43-1317" who="Q5577436">
            <seg>
              Fru talman! Det är en lite märklig fråga eftersom alla, inklusive
              regeringens eget finanspolitiska råd, som har studerat denna reform
              har dömt ut den. Man har konstaterat att den inte har skapat några
              jobb. Den har justerat resultaträkningen hos vissa företag som
              redan har unga anställda, till exempel McDonalds som har kunnat
              kvittera ut tiotals miljoner i ökad vinst. Det är det enda som
              har hänt. Men det är en oerhört dyr och ineffektiv reform som
              inte har lett till några nya jobb, säger regeringens eget finanspolitiska
              råd och dess ordförande Lars Calmfors.
            </seg>
          </u>
          <note type="speaker">
            Anf. 340 JENNY PETERSSON (M) replik:
          </note>
          <u xml:id="i-164cb492d7ebbb43-1318" next="i-164cb492d7ebbb43-1320" who="Q4972634">
            <seg>
              Fru talman! För att skapa fler jobb behöver man göra det mer
              lönsamt att arbeta och göra det lönsamt för företag att anställa.
            </seg>
          </u>
          <u xml:id="i-164cb492d7ebbb43-1319" prev="i-164cb492d7ebbb43-1318" who="Q4972634">
            <seg>
              Om jag förstår Patrik Björck rätt vill han göra det dyrare att
              anställa en ungdom.
            </seg>
          </u>
          <u xml:id="i-164cb492d7ebbb43-1320" prev="i-164cb492d7ebbb43-1318" who="Q4972634">
            <seg>
              Bara i Halland sökte 4 214 ungdomar jobb i september månad. Hur
              blev det fler jobb genom att göra det dyrare att anställa?
            </seg>
          </u>
          <note type="speaker">
            Anf. 341 PATRIK BJÖRCK (S) replik:
          </note>
          <u xml:id="i-164cb492d7ebbb43-1321" who="Q5577436">
            <seg>
              Fru talman! Jag ska försöka förklara detta. Om vi hade kunnat
              använda dessa pengar till en effektiv arbetsmarknadspolitik och
              kunnat matcha dessa 30 000 missade rekryteringar hade 30 000 fler
              människor anställts. Då hade fler människor köpt hamburgare, och
              då hade McDonalds anställt folk på sina hamburgerrestauranger
              i alla fall, för man anställer om man kan sälja. Det är så enkelt.
            </seg>
          </u>
          <note type="speaker">
            Anf. 342 FREDRIK SCHULTE (M) replik:
          </note>
          <u xml:id="i-164cb492d7ebbb43-1322" next="i-164cb492d7ebbb43-1323" who="Q6169540">
            <seg>
              Fru talman! Jag tror inte att jag och Patrik Björck är överens
              om så mycket. Men jag tror att en sak som vi är överens om är
              vad som är den grundläggande konflikten i svensk politik, nämligen
              vår arbetslinje kontra er bidragslinje. Vårt synsätt är att det
              ska löna sig mer att arbeta därför att Sverige under lång tid
              har byggt upp ett bidragssamhälle där det inte har varit lönsamt
              att arbeta. Vi har kunnat se att det trots en långvarig högkonjunktur
              efter 90-talskrisen och framåt inte har tillkommit nya jobb.
            </seg>
          </u>
          <u xml:id="i-164cb492d7ebbb43-1323" prev="i-164cb492d7ebbb43-1322" who="Q6169540">
            <seg>
              Jag skulle vilja ställa en ideologisk fråga till Patrik Björck
              och inte dribbla om verklighetsbeskrivningar som kanske inte riktigt
              stämmer, som vi fick höra här tidigare. Det är en fråga om Patrik
              Björck verkligen ser de samhällsproblem som har funnits med detta
              bidragssamhälle. Jag skulle kunna stå här och ge hundratals exempel
              på framför allt unga människor som har gjort bidragsberoende nästan
              till en livsstil under er tid vid makten. Erkänner du att det
              problemet har funnits och förekommit, eller är det någonting som
              vi bara har hittat på?
            </seg>
          </u>
          <note type="speaker">
            Anf. 343 PATRIK BJÖRCK (S) replik:
          </note>
          <u xml:id="i-164cb492d7ebbb43-1324" next="i-164cb492d7ebbb43-1326" who="Q5577436">
            <seg>
              Fru talman! Det är oerhört viktigt att hålla tungan lite rätt
              i munnen när man diskuterar dessa frågor. När ni pratar om bidrag
              pratar ni om pensioner och arbetslöshetsersättning alltså en försäkringsform
              sjukförsäkring och annat.
            </seg>
          </u>
          <u xml:id="i-164cb492d7ebbb43-1325" prev="i-164cb492d7ebbb43-1324" who="Q5577436">
            <seg>
              I någon mening finns det en enorm ideologisk skillnad. Vi anser
              till exempel att pensioner är uppskjuten lön som inte ska straffbeskattas.
              Vi anser att den som arbetar och är medlem i en arbetslöshetsförsäkring
              och drabbas av arbetslöshet också ska få ta del av sin försäkring.
              Vi anser att den som är sjuk och drabbas av sjukdom inte ska bäras
              i bår till Arbetsförmedlingen och under förnedrande former tvingas
              söka ett arbete som man uppenbarligen inte kan utföra.
            </seg>
          </u>
          <u xml:id="i-164cb492d7ebbb43-1326" prev="i-164cb492d7ebbb43-1324" who="Q5577436">
            <seg>
              Jag kallar inte detta för en bidragslinje. Jag kallar det för
              en äkta arbetslinje där man stimulerar folk att arbeta, och där
              de som av olika skäl inte klarar av att arbeta får ut de försäkringar
              som de har rätt till.
            </seg>
          </u>
          <note type="speaker">
            Anf. 344 FREDRIK SCHULTE (M) replik:
          </note>
          <u xml:id="i-164cb492d7ebbb43-1327" next="i-164cb492d7ebbb43-1328" who="Q6169540">
            <seg>
              Fru talman! Jag känner att Patrik Björck lite grann undvek frågan.
              Vi kan diskutera semantik och vad som är bidrag och inte bidrag.
              Men förnekar Patrik Björck att det har funnits ett problem, att
              det har funnits stora grupper i samhället som har blivit bidragsberoende,
              inte minst unga människor?
            </seg>
          </u>
          <u xml:id="i-164cb492d7ebbb43-1328" prev="i-164cb492d7ebbb43-1327" who="Q6169540">
            <seg>
              Jag ska ta ett exempel. Under er tid vid makten gick det att
              låta en anhörig gå och stämpla hos a-kassan. Det var några killar
              i min gymnasieskola som var några år äldre än jag som faktiskt
              åkte till Bali och surfade medan mamman gick till a-kassan och
              stämplade, och på det sättet fick man ersättning från a-kassan.
              Jag skulle dra fler sådana exempel. Förnekar du problemet?
            </seg>
          </u>
          <note type="speaker">
            Anf. 345 PATRIK BJÖRCK (S) replik:
          </note>
          <u xml:id="i-164cb492d7ebbb43-1329" next="i-164cb492d7ebbb43-1330" who="Q5577436">
            <seg>
              Fru talman! Det har säkert funnits problem med överutnyttjande
              av våra försäkringar på samma sätt som det finns folk som tar
              ut för mycket ur alla sorters försäkringssystem. Det ska naturligtvis
              beivras. Man ska ha en hård övervakning och se till att det inte
              sker. Men att straffa de stora grupperna hederliga människor som
              faktiskt drabbas av sjukdom och arbetslöshet för att det finns
              en mindre grupp som fuskar tycker jag är en fullständigt felaktig
              politik.
            </seg>
          </u>
          <u xml:id="i-164cb492d7ebbb43-1330" prev="i-164cb492d7ebbb43-1329" who="Q5577436">
            <seg>
              Sedan kan man fundera på var de stora bidragsproblemen finns.
              Det är väl snarare bland skattefuskarna och dem som inte bidrar
              till samhället som vi borde sätta in större resurser. Så kan jag
              se på det. Men det var en ideologisk debatt som vi skulle ha.
            </seg>
          </u>
          <note type="speaker">
            Anf. 346 EDWARD RIEDL (M):
          </note>
          <u xml:id="i-164cb492d7ebbb43-1331" next="i-164cb492d7ebbb43-1339" who="Q6071900">
            <seg>
              Fru talman! En bra politik för jobb och företagande är grunden
              för att vi ska kunna leva goda liv i hela vårt avlånga land. Det
              handlar om möjligheten att klara privatlivets utmaningar med drömmar
              om boende, mat och mycket annat. Det handlar också om att klara
              finansieringen av vår gemensamma välfärd med skola, sjukvård,
              äldreomsorg, trygghetssystem och mycket annat. En bra politik
              för jobb och företagande är vår garant för en fortsatt bra välfärd
              och ett bra välstånd i detta land.
            </seg>
          </u>
          <u xml:id="i-164cb492d7ebbb43-1332" prev="i-164cb492d7ebbb43-1331" who="Q6071900">
            <seg>
              Sverige har klarat den ekonomiska krisen väl. I Sverige kan vi
              fortsätta att bygga ut välfärden och förbättra ekonomin för landets
              pensionärer samtidigt som andra länder i Europa monterar ned välfärd,
              sänker pensioner och sänker offentliganställdas löner. Sverige
              har klarat sig väl eftersom alliansregeringen har bedrivit en
              bra och välfungerande politik för jobb och företagande. Alliansregeringen
              har därför kunnat ta och tar fortsatt ett stort ansvar för Sveriges
              offentliga finanser.
            </seg>
          </u>
          <u xml:id="i-164cb492d7ebbb43-1333" prev="i-164cb492d7ebbb43-1331" who="Q6071900">
            <seg>
              Jobbskatteavdraget, RUT- och ROT-avdrag, halverade arbetsgivaravgifter
              för unga med mera är viktiga reformer som alliansregeringen har
              genomfört. Alliansregeringens politik har för mitt hemlän Västerbotten
              bara det senaste året inneburit att 1 500 fler personer har ett
              jobb att gå till jämfört med för ett år sedan. Det innebär att
              det finns 1 500 fler personer i mitt hemlän som kan bygga liv
              och drömmar via eget arbete. De är också med och betalar skatt
              för vår gemensamma välfärd.
            </seg>
          </u>
          <u xml:id="i-164cb492d7ebbb43-1334" prev="i-164cb492d7ebbb43-1331" who="Q6071900">
            <seg>
              Fru talman! Ibland beskrivs min del av Sverige som en tärande
              del av landet. Det är ett vanligt missförstånd, och inget kunde
              vara mer felaktigt. Vi har världsledande företag som har sin industriproduktion
              och sin bas i Norrland. Vi har världsledande forskning inom flera
              områden. Vi har ett industridesignprogram som räknas och rankas
              som ett av topp tio i hela världen. Det finns i min hemstad Umeå.
              Dit söker människor från hela världen för att få sin utbildning.
            </seg>
          </u>
          <u xml:id="i-164cb492d7ebbb43-1335" prev="i-164cb492d7ebbb43-1331" who="Q6071900">
            <seg>
              Skogen, malmen och vattenkraften är några av de delar av ryggraden
              i svensk ekonomi som finns i de norra delarna av landet. Det finns
              enorma rikedomar både i form av driftiga människor, framgångsrika
              företag och i form av en stor tillgång till råvaror som behövs
              i både Sverige och världen. Det finns många fördelar med att jobba
              och driva företag i Norrland. Inte minst lojal arbetskraft brukar
              nämnas av arbetsgivare i norra Sverige.
            </seg>
          </u>
          <u xml:id="i-164cb492d7ebbb43-1336" prev="i-164cb492d7ebbb43-1331" who="Q6071900">
            <seg>
              Långa avstånd till, från och inom Norrland är en utmaning. Drivmedelsskatter,
              kilometerskatter och andra kostnader på avstånd slår hårdare inte
              bara mot privatpersoner utan också mot företag i norra Sverige.
              För norrländska företag och norrlänningar hade de rödgröna förslagen
              på nya skatter på avstånd för både företag och privatpersoner
              varit förödande. Det hade varit ett formligt dråpslag mot den
              delen av Sverige.
            </seg>
          </u>
          <u xml:id="i-164cb492d7ebbb43-1337" prev="i-164cb492d7ebbb43-1331" who="Q6071900">
            <seg>
              Jag kommer i riksdagen att vara en drivande kraft för att vi
              ska ha goda förutsättningar för jobb och företagande i hela Sverige.
              Då gäller det att vara vaksam på politiska förslag om höjda skatter
              och avgifter på avstånd. Jag kan glädjande konstatera att en fortsatt
              alliansregering nu innebär att rödgröna skatter på avstånd inte
              kommer att bli verklighet de kommande fyra åren.
            </seg>
          </u>
          <u xml:id="i-164cb492d7ebbb43-1338" prev="i-164cb492d7ebbb43-1331" who="Q6071900">
            <seg>
              Det är viktigt för Norrland att trafiken fungerar i Stockholm.
              Det är lika viktigt för Norrland att även förbindelsen från Skåne
              ut på kontinenten fungerar väl. Det är också lika viktigt i Stockholm
              och Skåne att företag i norra Sverige har goda förutsättningar.
              De av alliansregeringen stora tillförda anslagen för underhåll
              av vägarna är viktiga för att klara transporter av både människor
              och gods i hela landet. De satsningar på infrastruktur som alliansregeringen
              har beslutat om är historiskt stora.
            </seg>
          </u>
          <u xml:id="i-164cb492d7ebbb43-1339" prev="i-164cb492d7ebbb43-1331" who="Q6071900">
            <seg>
              Fru talman! Låt mig avsluta med att konstatera att jobbtillväxten
              och förutsättningarna för våra företag ser bra ut i norra Sverige.
              Avstånden är dock hela Sveriges utmaning. Skog och malm finns
              i stor utsträckning i den norra delen av landet tillsammans med
              driftiga människor, vattenkraft, forskning och världsledande företag.
              Fortsatta satsningar på infrastruktur och en politik som inte
              bestraffar avstånd är avgörande för hela Sveriges tillväxt.
            </seg>
          </u>
          <note>
            I detta anförande instämde Christer Akej och Jenny Petersson
            (båda M).
          </note>
          <note type="speaker">
            Anf. 347 PATRIK BJÖRCK (S) replik:
          </note>
          <u xml:id="i-164cb492d7ebbb43-1340" next="i-164cb492d7ebbb43-1341" who="Q5577436">
            <seg>
              Fru talman! Edward Riedl är nöjd, och det må väl vara hänt. Vi
              har lite olika roller beroende på om man företräder majoriteten
              eller oppositionen i denna kammare, och det må väl vara hänt.
            </seg>
          </u>
          <u xml:id="i-164cb492d7ebbb43-1341" prev="i-164cb492d7ebbb43-1340" who="Q5577436">
            <seg>
              Jag bara undrar, Edward Riedl, vad du är så nöjd med. Sverige
              har klarat krisen väl, och det är 1 500 fler som har fått ett
              jobb att gå till. Det är väl fantastiskt för dessa individer;
              jag har inga problem med det. Men om man ser till landet är egentligen
              det enda som har skett med den politik som har förts att klyftorna
              har ökat. I övrigt har vi en långtidsarbetslöshet som biter sig
              fast. Ser Edward Riedl inte det? Riksbankschefen är oroad över
              regeringens arbetsmarknadspolitik. Är det ingenting som oroar
              Edward Riedl?
            </seg>
          </u>
          <note type="speaker">
            Anf. 348 EDWARD RIEDL (M) replik:
          </note>
          <u xml:id="i-164cb492d7ebbb43-1342" next="i-164cb492d7ebbb43-1344" who="Q6071900">
            <seg>
              Fru talman! Till att börja med kan det vara väl värt att konstatera
              att de 1 500 fler personer som i dag har ett arbete att gå till
              jämfört med för ett år sedan finns enbart i mitt hemlän Västerbotten.
              Det är en ganska markant förändring. Det ser bra ut på många andra
              håll i landet också.
            </seg>
          </u>
          <u xml:id="i-164cb492d7ebbb43-1343" prev="i-164cb492d7ebbb43-1342" who="Q6071900">
            <seg>
              Den retorik du framför, Patrik Björck, passar lämpligen och väl
              i en valrörelse där man försöker vinna väljarnas förtroende. Nu
              gick det inte särskilt bra eftersom väljarna genomskådade detta.
              De ser hur det ser ut i övriga Europa, och de ser hur det ser
              ut i övriga omvärlden. De konstaterar att Sverige har klarat sig
              väldigt väl.
            </seg>
          </u>
          <u xml:id="i-164cb492d7ebbb43-1344" prev="i-164cb492d7ebbb43-1342" who="Q6071900">
            <seg>
              Tillåt mig också att kommentera att arbetslösheten har ökat.
              Låt oss vara tydliga med att arbetskraften i Sverige har växt
              väldigt mycket. Det är nämligen väldigt många fler som har ett
              arbete att gå till. Det har alltså tillkommit många nya jobb i
              Sverige. Det finns förklaringar till att arbetskraften har ökat.
              En av dem är att vi har minskat utanförskapet. En av förklaringarna
              till att arbetskraften har växt väldigt snabbt i Sverige är just
              att utanförskapet i sjukskrivningar och annat har minskat markant.
            </seg>
          </u>
          <note type="speaker">
            Anf. 349 PATRIK BJÖRCK (S) replik:
          </note>
          <u xml:id="i-164cb492d7ebbb43-1345" next="i-164cb492d7ebbb43-1346" who="Q5577436">
            <seg>
              Fru talman! Det ser bra ut. Det är fantastiskt att man kan tycka
              det när man har en arbetslöshet på 8 procent och man inte tror
              att man ska få ned den till mer än 6 procent innan mandatperioden
              är över. Arbetskraften har ökat ja, det var ju otur att den gjorde
              det. Det är den verklighet vi lever i som en regering måste ta
              ansvar för.
            </seg>
          </u>
          <u xml:id="i-164cb492d7ebbb43-1346" prev="i-164cb492d7ebbb43-1345" who="Q5577436">
            <seg>
              Att vi har ett minskat utanförskap är faktiskt inte sant. Det
              har ökat under de fyra år då den moderatledda regeringen har styrt
              det här landet. Inte på en enda punkt är detta en verklighetsbeskrivning
              som någon människa utanför denna kammare skulle känna igen om
              man besöker de platser där arbetslösheten faktiskt är ett jättegissel.
            </seg>
          </u>
          <note type="speaker">
            Anf. 350 EDWARD RIEDL (M) replik:
          </note>
          <u xml:id="i-164cb492d7ebbb43-1347" next="i-164cb492d7ebbb43-1348" who="Q6071900">
            <seg>
              Fru talman! Den svartmålning du gör, Patrik Björck, delas inte
              av särskilt många andra. Tillåt mig återigen att säga jag har
              sagt det flera gånger, och många av mina borgerliga kamrater har
              sagt precis samma sak att Sverige efter den finanskris vi har
              passerat har Europas mest välskötta statsfinanser. Vi har till
              det i dag ett av västvärldens snabbast växande tillväxttal.
            </seg>
          </u>
          <u xml:id="i-164cb492d7ebbb43-1348" prev="i-164cb492d7ebbb43-1347" who="Q6071900">
            <seg>
              Det ser bra ut i Sverige. Vi har passerat en besvärlig tid, och
              vi har gjort det på ett bra sätt. Sverige är redo att ta sig an
              nya utmaningar. Den svartmålning du står för köper inte svenska
              folket.
            </seg>
          </u>
          <note type="speaker">
            Anf. 351 LARS JOHANSSON (S) replik:
          </note>
          <u xml:id="i-164cb492d7ebbb43-1349" next="i-164cb492d7ebbb43-1350" who="Q3373277">
            <seg>
              Fru talman! Edward Riedl, jag tyckte att det var intressant att
              höra dig prata om svensk basindustri. Du talade mycket om Norrland.
              Det är bara att konstatera att vi under de gångna fyra åren inte
              har haft någon industripolitik. Regeringen och i synnerhet näringsministern
              har mest varit intresserad av att skapa jobb inom service och
              tjänster.
            </seg>
          </u>
          <u xml:id="i-164cb492d7ebbb43-1350" prev="i-164cb492d7ebbb43-1349" who="Q3373277">
            <seg>
              Man har avvecklat alla de program som fanns tidigare och som
              handlade om att göra tydliga satsningar i Sverige på fordonsindustrin,
              gruvnäringen, metallurgin, skogsindustrin och liknande och att
              samla olika företag och branscher på de områden där vi kunde ha
              en spetskompetens. Det har varit fyra förlorade år. Om man talar
              med teknikföretagen och andra företagsrepresentanter är de oerhört
              bekymrade över att den svenska regeringen inte har någon industripolitik.
              Det är glädjande att Edward Riedl nu tycker att vi ska ha en sådan,
              men det är faktiskt det vi socialdemokrater har pratat om i fyra
              år för döva öron.
            </seg>
          </u>
          <note type="speaker">
            Anf. 352 EDWARD RIEDL (M) replik:
          </note>
          <u xml:id="i-164cb492d7ebbb43-1351" next="i-164cb492d7ebbb43-1353" who="Q6071900">
            <seg>
              Fru talman! I maj månad i år gjorde jag så att jag besökte något
              fler företag än jag brukar en enskild månad. Jag var ute i mitt
              hemlän och besökte 50 företag under en enskild månad. Jag hade
              egentligen bara en fråga, nämligen: Vad är det som är viktigt
              för att ni i framtiden ska vilja anställa, och vad behöver ni
              för att ni ska kunna utveckla företagen här i Norrland?
            </seg>
          </u>
          <u xml:id="i-164cb492d7ebbb43-1352" prev="i-164cb492d7ebbb43-1351" who="Q6071900">
            <seg>
              Det man nämnde som en av de enskilt viktigaste frågorna i de
              flesta av de företag jag mötte var att man vill ha en fungerande
              energipolitik en trygg energiförsörjning. Jag kan bara konstatera
              att alliansregeringen har lyckats få en bra energiöverenskommelse
              på plats där kärnkraften finns som en viktig del och där vi klarar
              svensk basindustri och 400 000 industrijobb.
            </seg>
          </u>
          <u xml:id="i-164cb492d7ebbb43-1353" prev="i-164cb492d7ebbb43-1351" who="Q6071900">
            <seg>
              Ni satte er i stället i samma båt som Miljöpartiet med en politik
              som snarare bygger på fromma förhoppningar än på faktisk politik
              i slutändan. Det var sorgligt att se att socialdemokratin när
              den satte sig i samma båt som Miljöpartiet så snabbt släppte frågan
              om kärnkraften och frågan om att trygga energiförsörjningen för
              Sveriges industri.
            </seg>
          </u>
          <note type="speaker">
            Anf. 353 LARS JOHANSSON (S) replik:
          </note>
          <u xml:id="i-164cb492d7ebbb43-1354" next="i-164cb492d7ebbb43-1356" who="Q3373277">
            <seg>
              Fru talman! Det är inte sant. Vi har alltid drivit linjen att
              vi ska ha en energiförsörjning som klarar svensk industri. Att
              påstå motsatsen är faktiskt fel.
            </seg>
          </u>
          <u xml:id="i-164cb492d7ebbb43-1355" prev="i-164cb492d7ebbb43-1354" who="Q3373277">
            <seg>
              Vi har för närvarande en elbalans som innebär att vi har ett
              överskott. Vår utgångspunkt har hela tiden varit att vi ska se
              till att den svenska basindustrin har el som den behöver för att
              kunna producera.
            </seg>
          </u>
          <u xml:id="i-164cb492d7ebbb43-1356" prev="i-164cb492d7ebbb43-1354" who="Q3373277">
            <seg>
              Den andra frågan fick jag aldrig något svar på. Är Edward nu
              intresserad av att det ska bli en industripolitik i Sverige med
              en borgerlig regering?
            </seg>
          </u>
          <note type="speaker">
            Anf. 354 EDWARD RIEDL (M) replik:
          </note>
          <u xml:id="i-164cb492d7ebbb43-1357" next="i-164cb492d7ebbb43-1358" who="Q6071900">
            <seg>
              Fru talman! Jag försökte också beskriva att det som företagen
              själva nämner som en av de viktigaste frågorna och det som industrin
              nämner när man är ute och träffar dem är just den trygga energiförsörjningen.
              Den klarade inte ni när ni satte er i samma båt som Miljöpartiet.
            </seg>
          </u>
          <u xml:id="i-164cb492d7ebbb43-1358" prev="i-164cb492d7ebbb43-1357" who="Q6071900">
            <seg>
              Så fort ni kom överens med Miljöpartiet släppte ni det som kanske
              var en av de viktigaste frågorna för svensk basindustri, det vill
              säga trygg energiförsörjning via kärnkraften. Där svek ni svensk
              industri, och där svek ni också svenska arbetstagare. Det visade
              sig också i valet när väljarna dömde ut er politik tillsammans
              med Miljöpartiets.
            </seg>
          </u>
          <note type="speaker">
            Anf. 355 JOHAN ANDERSSON (S) replik:
          </note>
          <u xml:id="i-164cb492d7ebbb43-1359" next="i-164cb492d7ebbb43-1362" who="Q5554920">
            <seg>
              Fru talman! Jag har en kort fråga till Edward med anledning av
              det anförande som han höll. Det handlar om offentlig sektor.
            </seg>
          </u>
          <u xml:id="i-164cb492d7ebbb43-1360" prev="i-164cb492d7ebbb43-1359" who="Q5554920">
            <seg>
              Mellan åren 2007 och 2009 försvann ungefär 30 000 jobb i offentlig
              sektor enligt Konjunkturinstitutets rapport som ni själva refererar
              till i budgetpropositionen. Om man balanserar detta mot nystartsjobb
              och andra subventionerade åtgärder är det ungefär 20 000 som försvann.
            </seg>
          </u>
          <u xml:id="i-164cb492d7ebbb43-1361" prev="i-164cb492d7ebbb43-1359" who="Q5554920">
            <seg>
              Ni räknar med att det kommer att försvinna ytterligare 15 000
              under det kommande året när det gäller offentlig sektor. Trots
              detta vill ni inte på något sätt och vis ge några permanenta statsbidrag
              till kommuner och landsting. Min fråga är: Varför?
            </seg>
          </u>
          <u xml:id="i-164cb492d7ebbb43-1362" prev="i-164cb492d7ebbb43-1359" who="Q5554920">
            <seg>
              I stället flaggar ni här för ytterligare skattesänkningar som
              naturligtvis kommer att påverka den kommunala sektorn väldigt
              negativt. Min korta fråga där är: Vad är det för arbetsmarknadspolitik
              ni har när ni inte ser till att försörja en av de största sektorerna
              som också är väldigt personalintensiv?
            </seg>
          </u>
          <note type="speaker">
            Anf. 356 EDWARD RIEDL (M) replik:
          </note>
          <u xml:id="i-164cb492d7ebbb43-1363" next="i-164cb492d7ebbb43-1366" who="Q6071900">
            <seg>
              Fru talman! Jag kan konstatera två saker genom ett tidigare förflutet
              inom landstingspolitiken. I år gör Sveriges kommuner och landsting
              de största överskotten någonsin inom sina verksamheter. Lägg till
              det de stora tillförda ekonomiska resurser de har fått under de
              här åren.
            </seg>
          </u>
          <u xml:id="i-164cb492d7ebbb43-1364" prev="i-164cb492d7ebbb43-1363" who="Q6071900">
            <seg>
              Jag kan dock konstatera något som är ganska anmärkningsvärt.
              Trots att regeringen tillförde pengar för att kunna skydda välfärdens
              kärna för att man inte skulle behöva säga upp personal i våra
              välfärdssektorer är det S-styrda kommuner och landsting som skär
              mest bland den offentliganställda personalen.
            </seg>
          </u>
          <u xml:id="i-164cb492d7ebbb43-1365" prev="i-164cb492d7ebbb43-1363" who="Q6071900">
            <seg>
              Det gör de trots att de har pengar över och trots att regeringen
              tillsköt pengar. Det var både överbryggningspengar och nya medel
              till kommuner och landsting. Trots detta skär S-styrda kommuner
              och landsting ned på personalen rakt in i välfärdens kärna.
            </seg>
          </u>
          <u xml:id="i-164cb492d7ebbb43-1366" prev="i-164cb492d7ebbb43-1363" who="Q6071900">
            <seg>
              Hur kan det komma sig att man resonerar på det viset?
            </seg>
          </u>
          <note type="speaker">
            Anf. 357 JOHAN ANDERSSON (S) replik:
          </note>
          <u xml:id="i-164cb492d7ebbb43-1367" next="i-164cb492d7ebbb43-1368" who="Q5554920">
            <seg>
              Fru talman! Jag hör vad du säger, Edward, men du har inte korrekta
              uppgifter. Uppgiften om de stora överskotten som du talar om är
              riktig. Så är det naturligtvis. Det handlar om att kommuner och
              landsting inte tordes använda pengarna. De visste inte om de var
              fleråriga, vilket det har visat sig att det inte var. Det var
              tillfälliga bidrag. Det var en del i det.
            </seg>
          </u>
          <u xml:id="i-164cb492d7ebbb43-1368" prev="i-164cb492d7ebbb43-1367" who="Q5554920">
            <seg>
              Jag kommer från en landsända i Östergötland där det varit borgerligt
              styre i landstinget under en ganska lång period. Där rullar man
              underskotten framför sig i stället för att ta tag i de delarna
              när det gäller personal och annat. Jag vet inte om det är ansvarsfull
              politik.
            </seg>
          </u>
          <note type="speaker">
            Anf. 358 EDWARD RIEDL (M) replik:
          </note>
          <u xml:id="i-164cb492d7ebbb43-1369" next="i-164cb492d7ebbb43-1370" who="Q6071900">
            <seg>
              Fru talman! Jag kan bara konstatera att kommuner och landsting
              i Sverige fick överbryggningspengar för att de skulle kunna klara
              de svåra tider som den globala finanskrisen innebar. Det vi ser
              just nu i samtliga Sveriges kommuner och landsting är att skatteunderlaget
              snabbt ökar och att man inte har några problem att klara ekonomin.
            </seg>
          </u>
          <u xml:id="i-164cb492d7ebbb43-1370" prev="i-164cb492d7ebbb43-1369" who="Q6071900">
            <seg>
              Det som har hänt är just att man i socialdemokratiskt styrda
              kommuner och landsting har skurit ned på personal och välfärdens
              kärna. Man har tagit bort sjuksköterskor och lärare. Det är problemet
              och inte pengarna, för de finns där. Man har de största överskotten
              i modern tid i våra kommuner och landsting.
            </seg>
          </u>
          <note type="speaker">
            Anf. 359 SVEN-OLOF SÄLLSTRÖM (SD) replik:
          </note>
          <u xml:id="i-164cb492d7ebbb43-1371" next="i-164cb492d7ebbb43-1374" who="Q6201234">
            <seg>
              Fru talman! Jag har bara ett par korta frågor. Först gäller det
              ditt påstående att arbetskraften har ökat. Jo, den har gjort det.
              Det är 290 000 människor som har kommit in i Sverige, och under
              samma tid har ni skapat 100 000 nya jobb. Den ekvationen går inte
              ihop, Edward. Det måste ni förändra.
            </seg>
          </u>
          <u xml:id="i-164cb492d7ebbb43-1372" prev="i-164cb492d7ebbb43-1371" who="Q6201234">
            <seg>
              Jag har en fråga till dig. Det gäller arbetstid och de direktiv
              som finns från EU när det gäller arbetstid. Det är trots allt
              så att en del av era arbetslöshetssiffror har räddats av den situationen
              att tiotusentals människor varje dag eller veckovis pendlar över
              Öresund eller in i Norge och jobbar.
            </seg>
          </u>
          <u xml:id="i-164cb492d7ebbb43-1373" prev="i-164cb492d7ebbb43-1371" who="Q6201234">
            <seg>
              Många av dem speciellt i de landsdelar där vi kommer ifrån jag
              är själv från Jämtland åker till exempel till Norge och jobbar
              intensivt under ett par veckor för att sedan kunna vara lediga
              en period. EU:s arbetstidsdirektiv tillåter inte det.
            </seg>
          </u>
          <u xml:id="i-164cb492d7ebbb43-1374" prev="i-164cb492d7ebbb43-1371" who="Q6201234">
            <seg>
              Är du beredd att stötta ett förslag eller på något vis försöka
              påverka EU så att det blir en möjlighet för dem som bor i vår
              del av Sverige och som har svårt att hitta ett arbete som de är
              utbildade för så att de kan bo kvar på sin bostadsort men jobba
              i andra delar av Sverige på samma sätt som de nu gör i Norge?
            </seg>
          </u>
          <note type="speaker">
            Anf. 360 EDWARD RIEDL (M) replik:
          </note>
          <u xml:id="i-164cb492d7ebbb43-1375" next="i-164cb492d7ebbb43-1377" who="Q6071900">
            <seg>
              Fru talman! Arbetstidslagstiftningen ställer till bekymmer. Där
              tror jag att vi möjligen kan vara överens i en del. Det som dock
              finns är undantag när man är tvungen att ha undantag. Det gäller
              till exempel inom sjukvården, som är ett område som jag kan ganska
              väl. Där har vi väldigt lite av till exempel kärlkirurger. För
              att klara jourlinjer och jourverksamhet dygnet runt har man avsteg.
              Det finns möjligheter att göra de avstegen där det är särskilt
              viktigt.
            </seg>
          </u>
          <u xml:id="i-164cb492d7ebbb43-1376" prev="i-164cb492d7ebbb43-1375" who="Q6071900">
            <seg>
              Alla problem kan inte hänföras till invandringen, som du beskriver
              i det första du säger. Det är synd att ni hela tiden har det som
              utgångspunkt. Jag tror tvärtom mot dig att det är oerhört viktigt
              för ett land att se till att man har väldigt stor inflyttning
              av människor. Vi kan också se att de ekonomier i världen som klarar
              sig bäst är de som är öppna och tillmötesgående dit nya människor
              och nya idéer dras.
            </seg>
          </u>
          <u xml:id="i-164cb492d7ebbb43-1377" prev="i-164cb492d7ebbb43-1375" who="Q6071900">
            <seg>
              Det är min ambition att fortsätta att verka för att Sverige ska
              ha en positiv syn på att nya människor kommer och berikar vårt
              land.
            </seg>
          </u>
          <note type="speaker">
            Anf. 361 SVEN-OLOF SÄLLSTRÖM (SD) replik:
          </note>
          <u xml:id="i-164cb492d7ebbb43-1378" next="i-164cb492d7ebbb43-1379" who="Q6201234">
            <seg>
              Fru talman! Det är fagra ord. Men ni får inte ihop ekvationen
              om ni hela tiden spär på arbetslösheten. Sedan får du tycka vad
              du vill om att vi hela tiden vill tala om den frågan. Det är ett
              faktum att ni har skapat 100 000 nya jobb samtidigt som vi har
              fått nästan 300 000 nya människor i Sverige. Den ekvationen går
              inte ihop.
            </seg>
          </u>
          <u xml:id="i-164cb492d7ebbb43-1379" prev="i-164cb492d7ebbb43-1378" who="Q6201234">
            <seg>
              De ekonomier som just nu går bäst i världen är väl inte de som
              kännetecknas av öppenhet och pluralism. Det är Kina och andra
              tigerekonomier i Sydostasien. Det håller jag inte med om.
            </seg>
          </u>
          <note type="speaker">
            Anf. 362 EDWARD RIEDL (M) replik:
          </note>
          <u xml:id="i-164cb492d7ebbb43-1380" next="i-164cb492d7ebbb43-1381" who="Q6071900">
            <seg>
              Fru talman! Jag kan återigen konstatera att på område efter område
              är Sverigedemokraterna inte nöjda med det Sverige de ser framför
              sig. Jag delar inte er uppfattning. Till skillnad från dig och
              dina partikamrater tycker jag att Sverige är ett bra land. Vi
              har klarat oss väl, och det finns mycket att vara stolt över.
            </seg>
          </u>
          <u xml:id="i-164cb492d7ebbb43-1381" prev="i-164cb492d7ebbb43-1380" who="Q6071900">
            <seg>
              I jämförelse med många andra länder har Sverige klarat de utmaningar
              som genom den globala finanskrisen satt oss på prov. Det är ett
              land jag är stolt över, och vi har klarat det väl. Det är inte
              på grund av invandring som vi har haft problem.
            </seg>
          </u>
          <note type="speaker">
            Anf. 363 CHRISTER AKEJ (M):
          </note>
          <u xml:id="i-164cb492d7ebbb43-1382" next="i-164cb492d7ebbb43-1397" who="Q5544850">
            <seg>
              Fru talman! En av de viktigaste frågorna i ett välutvecklat samhälle
              är att det finns jobb och att de i arbetsför ålder har ett arbete
              och därmed en tryggad inkomst. Det ger för människan en grundtrygghet,
              ett välmående och en social samhörighet.
            </seg>
          </u>
          <u xml:id="i-164cb492d7ebbb43-1383" prev="i-164cb492d7ebbb43-1382" who="Q5544850">
            <seg>
              Sedan finns det så klart en grupp som inte har denna möjlighet
              att genom eget arbete trygga sitt uppehälle. Då måste vi ha ett
              starkt samhälle som kan stödja och hjälpa dessa människor.
            </seg>
          </u>
          <u xml:id="i-164cb492d7ebbb43-1384" prev="i-164cb492d7ebbb43-1382" who="Q5544850">
            <seg>
              Regeringen har tydligt fört en arbetslinje där man målmedvetet
              har strävat efter att så många som möjligt ska vara i arbete.
              Det har också lyckats. Ju fler som är i arbete, desto starkare
              samhälle och bättre välfärd kan vi skapa för att på ett ännu bättre
              sätt ta hand om dem som inte har möjlighet till ett eget arbete.
            </seg>
          </u>
          <u xml:id="i-164cb492d7ebbb43-1385" prev="i-164cb492d7ebbb43-1382" who="Q5544850">
            <seg>
              Vi får aldrig bli ett kyligt och inhumant samhälle som inte på
              ett bra sätt tar hand om de svaga. Trots att en av de svåraste
              ekonomiska kriserna någonsin svept över världen har sysselsättningen
              i vårt land legat på en relativt hög nivå i jämförelse med många
              andra länder.
            </seg>
          </u>
          <u xml:id="i-164cb492d7ebbb43-1386" prev="i-164cb492d7ebbb43-1382" who="Q5544850">
            <seg>
              Vi har i vårt land en arbetslöshet som ligger under EU-genomsnittet.
              Antalet sysselsatta i vårt land var vid senaste valet större än
              när alliansregeringen tillträdde 2006. I Sverige fanns då drygt
              4 ½ miljon sysselsatta. Nu i höst fyra år senare hade antalet
              ökat till drygt 4,6 miljoner, det vill säga 100 000 fler i jobb.
            </seg>
          </u>
          <u xml:id="i-164cb492d7ebbb43-1387" prev="i-164cb492d7ebbb43-1382" who="Q5544850">
            <seg>
              Många insatser har gjorts för att stimulera sysselsättningen
              och göra det lättare att anställa. Detta måste fortsätta. Det
              övergripande målet måste vara full sysselsättning.
            </seg>
          </u>
          <u xml:id="i-164cb492d7ebbb43-1388" prev="i-164cb492d7ebbb43-1382" who="Q5544850">
            <seg>
              Viktiga reformer har varit ROT och RUT. När det gäller ROT har
              det utöver att det har skapat fler arbeten inom byggsektorn och
              satt fart på byggindustrin medfört att många nedgångna och slitna
              fastigheter har rustats upp. Det är självfallet positivt. Det
              är viktigt att invånarna i vårt land kan erbjudas boende i fräscha,
              välutrustade bostäder med modern standard.
            </seg>
          </u>
          <u xml:id="i-164cb492d7ebbb43-1389" prev="i-164cb492d7ebbb43-1382" who="Q5544850">
            <seg>
              Om RUT, reformen om avdragsrätt för hushållsnära tjänster, har
              det varit delade uppfattningar. Även denna reform har varit framgångsrik.
              Den har skapat många nya arbeten över 10 000 enligt färsk statistik.
              Många av dem som har fått arbete genom denna reform har tidigare
              stått långt från arbetsmarknaden. Vidare har många jobb som tidigare
              har varit svarta blivit vita. De som nu har fått jobb genom denna
              reform har fått en sysselsättning med avtalsenlig lön i likhet
              med andra grupper. Jag kan inte förstå hur man vill motverka detta.
            </seg>
          </u>
          <u xml:id="i-164cb492d7ebbb43-1390" prev="i-164cb492d7ebbb43-1382" who="Q5544850">
            <seg>
              För många äldre har RUT-reformen haft särskilt stor betydelse.
              Ett exempel är min hemkommun Simrishamn på Österlen, som är en
              av de kommuner i landet som har flest äldre. Reformen har medfört
              att många äldre har klarat att bo kvar längre i sina hem då de
              har fått hjälp att sköta de sysslor som de annars inte skulle
              klara själva. Det har också medfört att många äldre nu inte äventyrar
              sin hälsa genom att tvingas göra sådant som de inte borde göra.
            </seg>
          </u>
          <u xml:id="i-164cb492d7ebbb43-1391" prev="i-164cb492d7ebbb43-1382" who="Q5544850">
            <seg>
              Byråkratin och myndighetsutövningen kring företagen ska vara
              enkel. Det ska inte vara en onödig belastning. Den företagare
              som har ett välskött företag får inte drabbas av onödiga myndighetsbesök
              och därmed pålagor. Företagaren måste känna att han eller hon
              har ett förtroende från samhället sida och inte tvärtom att det
              finns en misstro.
            </seg>
          </u>
          <u xml:id="i-164cb492d7ebbb43-1392" prev="i-164cb492d7ebbb43-1382" who="Q5544850">
            <seg>
              Det pågår nu en översyn i vår regering av detta som är efterlängtad
              och vällovlig. Det är också viktigt att våra företag får konkurrera
              på samma villkor som sina kolleger i andra länder.
            </seg>
          </u>
          <u xml:id="i-164cb492d7ebbb43-1393" prev="i-164cb492d7ebbb43-1382" who="Q5544850">
            <seg>
              Fru talman! En viktig fråga är miljön. Där måste vi ligga långt
              framme och vara ett föredöme. Självfallet måste vi se över vårt
              levnadssätt och stimulera och uppmuntra ett mer miljö- och naturvänligt
              levnadssätt. Klimatfrågan är otroligt viktig. Forskarrapporter
              målar upp en dyster bild av hur det kommer att se ut inom en inte
              alldeles avlägsen framtid om vi inte omgående gör något. Dock
              måste vi göra detta i en positiv riktning genom utbildning, uppmuntran
              och olika stimulanser inte genom förbud. Vi får inte heller slå
              undan benen på olika näringar genom olika former av straffbeskattningar.
            </seg>
          </u>
          <u xml:id="i-164cb492d7ebbb43-1394" prev="i-164cb492d7ebbb43-1382" who="Q5544850">
            <seg>
              Jag bor i en liten by, Hannas, mitt på den österlenska slätten
              helt omgiven av duktiga lantbrukare. Dessa är väl medvetna om
              att vi måste värna och vara rädda om naturen så att den kan överlämnas
              till nästa generation att bruka som man har gjort i generationer
              bakåt. Dessa lantbrukare är också kostnadsmedvetna och vill inte
              i något läge tillföra onödigt mycket gödsel eller sprutmedel.
              Det går inte att drastiskt straffbeskatta dessa lantbruksföretag.
              Det innebär bara att de måste sänka sin produktion och minska
              antalet anställda, och Sverige kommer att öka sitt importberoende
              av livsmedel livsmedel som framställs under väsentligt mindre
              miljövänliga betingelser.
            </seg>
          </u>
          <u xml:id="i-164cb492d7ebbb43-1395" prev="i-164cb492d7ebbb43-1382" who="Q5544850">
            <seg>
              En annan fråga är transporterna. Givetvis måste fordonstillverkarna
              ha kravet på sig att ta fram nya fordon som är miljövänliga och
              drivs av förnybara drivmedel. Merparten av industrin är beroende
              av transporter. Om man inför drastiskt höjda energiskatter på
              nuvarande drivmedel innan det på bred front finns alternativ äventyras
              lönsamheten.
            </seg>
          </u>
          <u xml:id="i-164cb492d7ebbb43-1396" prev="i-164cb492d7ebbb43-1382" who="Q5544850">
            <seg>
              Fru talman! Hela landsbygden kommer att hotas om man inför straffbeskattning
              av drivmedel. Merparten av dem som i dag bor på landsbygden är
              för sin dagliga gärning beroende av bilen som transportmedel.
              Kollektivtrafiken kommer inte inom överskådlig tid att vara möjlig
              att bygga ut så att den täcker landsbygdsinvånarnas behov.
            </seg>
          </u>
          <u xml:id="i-164cb492d7ebbb43-1397" prev="i-164cb492d7ebbb43-1382" who="Q5544850">
            <seg>
              Jag vill ha en levande landsbygd med alla de kvaliteter detta
              innebär för människan en levande landsbygd där man kan leva, verka
              och bo.
            </seg>
          </u>
          <note type="speaker">
            Anf. 364 PATRIK BJÖRCK (S) replik:
          </note>
          <u xml:id="i-164cb492d7ebbb43-1398" next="i-164cb492d7ebbb43-1400" who="Q5577436">
            <seg>
              Fru talman! Jag har lyssnat på Christer Akej och en del av hans
              kolleger här under kvällen. Ett genomgående tema är att de är
              så väldigt nöjda med den förda politiken, särskilt arbetsmarknadspolitiken.
              Jag har inte riktigt förstått vad denna nöjdhet har gått ut på
              med tanke på den massarbetslöshet som vi lider av.
            </seg>
          </u>
          <u xml:id="i-164cb492d7ebbb43-1399" prev="i-164cb492d7ebbb43-1398" who="Q5577436">
            <seg>
              Men nu lyckades Christer Akej förklara det för mig. Det är nämligen
              så att så länge det är fler sysselsatta än det var 2006 har man
              lyckats. Det är definitionen; då är man nöjd. Det förskräcker
              naturligtvis, men nu har jag förstått varför man är nöjd.
            </seg>
          </u>
          <u xml:id="i-164cb492d7ebbb43-1400" prev="i-164cb492d7ebbb43-1398" who="Q5577436">
            <seg>
              Jag vill ställa en fråga. Vi ska aldrig bli ett kyligt samhälle
              som inte tar hand om de svaga det var Christer Akejs vision. Får
              jag fråga Christer Akej: Tycker han att det går ihop med de förfärliga
              levnadsöden som har passerat revy i form av de sjuka människor
              som har misshandlats i den sjukförsäkringsreform som har varit
              en del av Moderaternas arbetslinje? Det är dödssjuka människor
              som under förnedrande former har tvingats söka arbete. Hur definierar
              man det, om inte som ett kyligt samhälle som inte tar hand om
              de svaga?
            </seg>
          </u>
          <note type="speaker">
            Anf. 365 CHRISTER AKEJ (M) replik:
          </note>
          <u xml:id="i-164cb492d7ebbb43-1401" next="i-164cb492d7ebbb43-1402" who="Q5544850">
            <seg>
              Fru talman! Självfallet ska man inte vara nöjd så länge det över
              huvud taget finns någon arbetslöshet. Men jag är nöjd såtillvida
              att vi har fler sysselsatta i vårt land i dag än när alliansregeringen
              tog över efter Socialdemokraterna 2006.
            </seg>
          </u>
          <u xml:id="i-164cb492d7ebbb43-1402" prev="i-164cb492d7ebbb43-1401" who="Q5544850">
            <seg>
              Jag är också nöjd med att vi i vårt land har klarat oss väsentligt
              bättre än många andra socialdemokratiskt styrda länder i Europa.
            </seg>
          </u>
          <note type="speaker">
            Anf. 366 PATRIK BJÖRCK (S) replik:
          </note>
          <u xml:id="i-164cb492d7ebbb43-1403" next="i-164cb492d7ebbb43-1404" who="Q5577436">
            <seg>
              Fru talman! Nu slog återigen Christer Akej fast målet att det
              hela tiden är fler sysselsatta än 2006 som gäller. Jag kan säga
              att jag inte tycker att det är ett rimligt mål i arbetsmarknadspolitiken.
              Det kommer vi att få diskutera fortsättningsvis.
            </seg>
          </u>
          <u xml:id="i-164cb492d7ebbb43-1404" prev="i-164cb492d7ebbb43-1403" who="Q5577436">
            <seg>
              Frågan var: Kan man betrakta det på något annat sätt än att det
              moderata samhället är ett kyligt samhälle som inte tar hand om
              de svaga när man behandlar sjuka människor på det sätt som vi
              har sett många exempel på de senaste åren?
            </seg>
          </u>
          <note type="speaker">
            Anf. 367 CHRISTER AKEJ (M) replik:
          </note>
          <u xml:id="i-164cb492d7ebbb43-1405" next="i-164cb492d7ebbb43-1406" who="Q5544850">
            <seg>
              Fru talman! Jag tyckte att det var ett kyligt samhälle som Socialdemokraterna
              lämnade ifrån sig 2006 när det fanns stora mängder personer som
              hade arbetsförmåga men som stod utanför arbetsmarknaden.
            </seg>
          </u>
          <u xml:id="i-164cb492d7ebbb43-1406" prev="i-164cb492d7ebbb43-1405" who="Q5544850">
            <seg>
              Jag tycker att det är cyniskt när de som har förmåga och vill
              arbeta inte ges denna möjlighet och möjligheten att komma tillbaka
              med olika åtgärder. För att dölja arbetslösheten inför man då
              i stället olika typer av åtgärder som förtidspensionering.
            </seg>
          </u>
          <note type="speaker">
            Anf. 368 JOHAN ANDERSSON (S) replik:
          </note>
          <u xml:id="i-164cb492d7ebbb43-1407" who="Q5554920">
            <seg>
              Fru talman! Jag har en kort fråga till Christer Akej utifrån
              hans anförande. Det handlar om ROT-avdrag när det gäller allmännyttan.
              Varför är Moderaterna och den borgerliga regeringen så kallhamrat
              inställda till detta? Det skulle vara ett utmärkt sätt att verkligen
              få skjuts på byggsektorn. Allmännyttan står ju för ett stort bestånd,
              och vi har ganska stora bekymmer med den runt om i landet dock
              kanske inte i Christer Akejs hemby men i många andra orter.
            </seg>
          </u>
          <note type="speaker">
            Anf. 369 CHRISTER AKEJ (M) replik:
          </note>
          <u xml:id="i-164cb492d7ebbb43-1408" next="i-164cb492d7ebbb43-1409" who="Q5544850">
            <seg>
              Fru talman! Det är en fråga som man alltid måste diskutera i
              förhållande till den resursmängd man har. Var ska man sätta in
              resurserna? Var ger de bäst effekt? Här har man valt att satsa
              på privatbostäder så att det ges möjlighet att rusta upp dem.
            </seg>
          </u>
          <u xml:id="i-164cb492d7ebbb43-1409" prev="i-164cb492d7ebbb43-1408" who="Q5544850">
            <seg>
              Vi har dessutom RUT-reformen som nära tangerar detta. Den har
              medfört något positivt med över 10 000 nya personer i arbete som
              tidigare stod långt från arbetsmarknaden.
            </seg>
          </u>
          <note type="speaker">
            Anf. 370 JOHAN ANDERSSON (S) replik:
          </note>
          <u xml:id="i-164cb492d7ebbb43-1410" who="Q5554920">
            <seg>
              Fru talman! Då kommer naturligtvis frågan om RUT-avdraget in
              i den här delen. Jag kan fundera på varför det är viktigare än
              att stimulera ROT-avdrag när det gäller allmännyttan.
            </seg>
          </u>
          <note type="speaker">
            Anf. 371 CHRISTER AKEJ (M) replik:
          </note>
          <u xml:id="i-164cb492d7ebbb43-1411" who="Q5544850">
            <seg>
              Fru talman! Det är återigen samma sak: ett övervägande av var
              man vill sätta in resurserna när man har resurser som är begränsade.
              Var anser man att de ger störst effekt? Jag tycker att man har
              gjort ett bra urval och fattat ett bra beslut här.
            </seg>
          </u>
          <note type="speaker">
            Anf. 372 JASENKO OMANOVIC (S):
          </note>
          <u xml:id="i-164cb492d7ebbb43-1412" who="Q6028336" next="i-164cb492d7ebbb43-1420">
            <seg>
              Fru talman! Ämnet för dagens allmänpolitiska debatt är just nu
              arbetsmarknad och regionalpolitik. Jag har tänkt prata lite mer
              om regionalpolitiken, fru talman, än om arbetsmarknaden. Men egentligen
              är kopplingen stark. Det handlar om statliga myndigheter eller
              om statliga myndigheter och den regionala politiken.
            </seg>
          </u>
          <u xml:id="i-164cb492d7ebbb43-1413" who="Q6028336" prev="i-164cb492d7ebbb43-1412">
            <seg>
              Statstjänstemannaförbundet brukar beskriva att arbeta inom en
              statlig verksamhet är som att arbeta på statens och medborgarnas
              uppdrag. Medborgarnas uppdrag har vi fått förtroendet att ta hand
              om.
            </seg>
          </u>
          <u xml:id="i-164cb492d7ebbb43-1414" who="Q6028336" prev="i-164cb492d7ebbb43-1412">
            <seg>
              Riksdagen ställer årligen krav på effektivisering när det gäller
              den verksamhet som statliga myndigheter har i uppdrag att bedriva.
              Det kan faktiskt leda till att verksamheten blir mer och mer fokuserad
              på den kärnuppgift som en statlig myndighet kan ha. Allt annat
              arbete som behövs för att kunna klara av de uppsatta målen för
              myndigheterna måste upphandlas på marknaden. Det är någon annan
              som ska sköta detta.
            </seg>
          </u>
          <u xml:id="i-164cb492d7ebbb43-1415" who="Q6028336" prev="i-164cb492d7ebbb43-1412">
            <seg>
              I fjol köpte statliga myndigheter varor och tjänster för ungefär
              160 miljarder. Man har köpt alltifrån pansarvagnar till fikabröd
              för dessa 160 miljarder. 160 miljarder skulle kunna göra vem som
              helst till en stark aktör på marknaden.
            </seg>
          </u>
          <u xml:id="i-164cb492d7ebbb43-1416" who="Q6028336" prev="i-164cb492d7ebbb43-1412">
            <seg>
              Fru talman! De effektiviseringskrav som jag redan har nämnt har
              i många fall lett till att statliga myndigheter har genomgått
              stora omorganisationer. Tyvärr kan man konstatera att under den
              senaste mandatperioden har dessa omorganisationer skett utan att
              politiken har tagit sitt ansvar. Vi som har fått medborgarnas
              uppdrag och förtroende har inte varit med i dessa omorganisationer.
            </seg>
          </u>
          <u xml:id="i-164cb492d7ebbb43-1417" who="Q6028336" prev="i-164cb492d7ebbb43-1412">
            <seg>
              Stora delar av statliga verksamheter har flyttats från mindre
              orter till storstäderna och till stora regioncentrum. I mitt eget
              hemlän har tre kommuner drabbats särskilt hårt. Ånge, Sollefteå
              och Härnösand har tappat flera hundra arbetstillfällen. 300 statliga
              jobb har försvunnit från min egen hemkommun Härnösand under de
              senaste fyra åren.
            </seg>
          </u>
          <u xml:id="i-164cb492d7ebbb43-1418" who="Q6028336" prev="i-164cb492d7ebbb43-1412">
            <seg>
              Fru talman! Detta har inte enbart drabbat de anställda på de
              här statliga myndigheterna, utan det har drabbat småföretagare
              i de här tre kommunerna ganska hårt. De här småföretagarna har
              förlorat möjligheten att vara med och ta sin lilla del av 160-miljarderskakan.
              De har förlorat den möjligheten genom att de har förlorat kunder.
              Kunden har flyttat från kommunen och verksamhetsområdet. Det kan
              handla om många småföretagare. Det kan handla om en hyresvärd
              eller en taxiverksamhet. Jag nämnde fikabrödet. Det kan handla
              om den lokala bagaren. Det kan handla om städfirman, bilförsäljaren,
              låssmeden med flera.
            </seg>
          </u>
          <u xml:id="i-164cb492d7ebbb43-1419" who="Q6028336" prev="i-164cb492d7ebbb43-1412">
            <seg>
              Politik är att vilja. Alliansen har under de senaste fyra åren
              visat att de fullständigt saknar vilja att ha en regionalpolitik.
            </seg>
          </u>
          <u xml:id="i-164cb492d7ebbb43-1420" who="Q6028336" prev="i-164cb492d7ebbb43-1412">
            <seg>
              Fru talman! Som jag har nämnt har det drabbat småföretag i mitt
              län. Det har drabbat dem som behöver möjlighet att få ännu fler
              kunder. Det har drabbat kommuninvånare i en region som med den
              lilla styrningen, med den politiska viljan, skulle kunna växa
              och bli större. Det skulle ge ännu fler möjligheter till kommuninvånarna,
              men där det saknas politisk vilja försvinner möjligheterna.
            </seg>
          </u>
          <note>
            I detta anförande instämde Johan Andersson (S).
          </note>
          <note type="speaker">
            Anf. 373 GUNNAR ANDRÉN (FP) replik:
          </note>
          <u xml:id="i-164cb492d7ebbb43-1421" next="i-164cb492d7ebbb43-1423" who="Q5556677">
            <seg>
              Fru talman! Det är en intressant ideologisk diskussion som Jasenko
              Omanovic tar upp. Just i Västernorrland har staten investerat
              väldigt mycket under senare år genom Botniabanan. Det rör sig
              om ungefär 20 miljarder kronor. Men det är inte det som Jasenko
              tar upp här utan det är frågan om vad statlig sysselsättning är
              till för.
            </seg>
          </u>
          <u xml:id="i-164cb492d7ebbb43-1422" prev="i-164cb492d7ebbb43-1421" who="Q5556677">
            <seg>
              Det är riktigt att Härnösand har drabbats ganska hårt och förlorat
              många jobb. Det beror på att det har varit den stad i Sverige
              som har haft den högsta andelen statligt anställda över huvud
              taget. När sådan verksamhet rationaliseras förlorar man jobb.
            </seg>
          </u>
          <u xml:id="i-164cb492d7ebbb43-1423" prev="i-164cb492d7ebbb43-1421" who="Q5556677">
            <seg>
              I Ånge har man haft SJ och Posten. Där har det också förlorats
              jobb. Jag tror att alla statliga verksamheter dess värre kommer
              att undergå en viss rationaliseringsverksamhet. Vi andra kan inte
              betala för jobb som inte längre behövs.
            </seg>
          </u>
          <note type="speaker">
            Anf. 374 JASENKO OMANOVIC (S) replik:
          </note>
          <u xml:id="i-164cb492d7ebbb43-1424" who="Q6028336">
            <seg>
              Fru talman! Jag hoppas att Gunnar har lyssnat på vad jag har
              sagt. Jag har nämnt att det finns ett årligt uppdrag här att effektivisera
              verksamheten. Jag tycker att det är rätt att ha det uppdraget
              och effektivisera de verksamheter som statliga myndigheter har
              i uppdrag att bedriva. Men man kan ju ha den politiska viljan
              att sprida ut verksamheten över landet och inte koncentrera den
              till vissa ställen. Vi i det här landet har satsat på kompetens,
              utbyggnad av bredband och högskolor. Det finns exakt samma möjligheter
              att bedriva verksamheter ute i landet som i stora städer. Därför
              är det viktigt att ha den viljan om man verkligen vill att hela
              landet ska leva.
            </seg>
          </u>
          <note type="speaker">
            Anf. 375 GUNNAR ANDRÉN (FP) replik:
          </note>
          <u xml:id="i-164cb492d7ebbb43-1425" next="i-164cb492d7ebbb43-1426" who="Q5556677">
            <seg>
              Fru talman! Jag tror att Västernorrland, inte minst genom lokalisering
              av flera statliga verk till Sundsvall och Härnösand, är ganska
              väl tillgodosett jämfört med till exempel Jönköpings län eller
              Kalmar län som inte har någonting. Det här är en avvägning.
            </seg>
          </u>
          <u xml:id="i-164cb492d7ebbb43-1426" prev="i-164cb492d7ebbb43-1425" who="Q5556677">
            <seg>
              Jag tror att en stor förändring har inträffat, och den har också
              drabbat Östersund, genom att den militära verksamheten har avvecklats.
              Det har naturligtvis spelat en väldigt stor roll, men vi kan inte
              ha militära förband som inte har någon verksamhet av betydelse
              för landet.
            </seg>
          </u>
          <note type="speaker">
            Anf. 376 JASENKO OMANOVIC (S) replik:
          </note>
          <u xml:id="i-164cb492d7ebbb43-1427" who="Q6028336">
            <seg>
              Fru talman! Jag har valt att fokusera på Västernorrland för att
              jag kommer därifrån, men den här situationen finns över hela landet.
              Det saknas en regionalpolitik. Det saknas en vilja att ge de regionalpolitiska
              verktygen för att hela landet ska leva. Det kan inte Gunnar Andrén
              komma ifrån.
            </seg>
          </u>
          <note type="speaker">
            Anf. 377 SVEN-OLOF SÄLLSTRÖM (SD) replik:
          </note>
          <u xml:id="i-164cb492d7ebbb43-1428" next="i-164cb492d7ebbb43-1430" who="Q6201234">
            <seg>
              Fru talman! Jag är född och uppvuxen i Ånge. Jag har många släktingar
              och vänner kvar i Ånge. Det är klart att det är en tragedi för
              Ånge när både Posten och järnvägen har lagt ned så mycket.
            </seg>
          </u>
          <u xml:id="i-164cb492d7ebbb43-1429" prev="i-164cb492d7ebbb43-1428" who="Q6201234">
            <seg>
              Men det går ändå inte på sikt att alltid säga att staten ska
              stå för fiolerna. Man måste ha ett bra företagsklimat. Man måste
              vara inbjudande. Man måste stötta sina lokala företagare. Jag
              vet hur det är i Ånge, och jag vet hur det är i grannkommunen
              Bräcke. Det är socialdemokratiskt styrda kommuner. Man är missunnsam.
              Kommunen handlar inte av de egna småföretagarna. Det behöver man
              fundera på. Det måste man börja göra, speciellt när det gäller
              summor som inte når upp till gränsen för reglerna i lagen om offentlig
              upphandling.
            </seg>
          </u>
          <u xml:id="i-164cb492d7ebbb43-1430" prev="i-164cb492d7ebbb43-1428" who="Q6201234">
            <seg>
              Jag vill också passa på att ge lite beröm till Alliansen som
              har satsat ett antal miljarder i riskkapital. Jag hoppas att Ånges
              blivande företagare också kan få del av detta. Företagare måste
              få stöttning av de socialdemokratiska kommunerna i Ånge, Bräcke
              och andra kommuner i dessa områden. Man kan inte fortsätta att
              vara så missunnsamma som man är.
            </seg>
          </u>
          <note type="speaker">
            Anf. 378 JASENKO OMANOVIC (S) replik:
          </note>
          <u xml:id="i-164cb492d7ebbb43-1431" who="Q6028336">
            <seg>
              Fru talman! Jag uppfattade inte att jag fick någon direkt fråga.
              Men jag kan säga så att när det gäller de 2 miljarder som Alliansen
              säger ska finnas i landsbygdsstöd är det fortfarande så att alla
              statliga myndigheter som kan ha i uppdrag att jobba med det här
              inte har fått klart för sig vad det handlar om. Det är ingen,
              förutom förmodligen någon på Rosenbad, som vet vad de här 2 miljarderna
              handlar om. Och vem kommer att kunna ta del av dem?
            </seg>
          </u>
          <note type="speaker">
            Anf. 379 SVEN-OLOF SÄLLSTRÖM (SD) replik:
          </note>
          <u xml:id="i-164cb492d7ebbb43-1432" next="i-164cb492d7ebbb43-1433" who="Q6201234">
            <seg>
              Fru talman! Då har jag en mer konkret fråga.
            </seg>
          </u>
          <u xml:id="i-164cb492d7ebbb43-1433" prev="i-164cb492d7ebbb43-1432" who="Q6201234">
            <seg>
              Arbetsmiljöverket hade en dragning i dag på arbetsmarknadsutskottet.
              Det råder oklarheter om det är förenligt med lagen om offentlig
              upphandling att ställa krav på att svensk arbetsmiljölagstiftning
              ska gälla i Sverige även för företag som kommer utifrån och arbetar
              i Sverige. Är Socialdemokraterna beredda att se över det och se
              till att i Sverige gäller svensk arbetsmiljölagstiftning oavsett
              varifrån företagen kommer?
            </seg>
          </u>
          <note type="speaker">
            Anf. 380 JASENKO OMANOVIC (S) replik:
          </note>
          <u xml:id="i-164cb492d7ebbb43-1434" who="Q6028336">
            <seg>
              Fru talman! Jag tror att ingen kan missförstå vad Socialdemokraterna
              står för när det gäller både jobben och arbetskraften i Sverige.
              Allt jobb som utförs i Sverige vill vi ska omfattas av och betalas
              på den nivå som kollektivavtalet säger, och samtliga förmåner
              som en svensk arbetstagare har ska också arbetstagare som kommer
              utifrån ha.
            </seg>
          </u>
          <note type="speaker">
            Anf. 381 ANNA WALLÉN (S):
          </note>
          <u xml:id="i-164cb492d7ebbb43-1435" next="i-164cb492d7ebbb43-1447" who="Q4990128">
            <seg>
              Fru talman! De som är unga i dag ska bära upp samhället i morgon.
              Unga står för en stor positiv kraft i samhället. De är kreativa,
              och de ser nya lösningar. Att ingjuta hopp och framtidstro i dagens
              unga generation är en viktig framtidsinvestering.
            </seg>
          </u>
          <u xml:id="i-164cb492d7ebbb43-1436" prev="i-164cb492d7ebbb43-1435" who="Q4990128">
            <seg>
              I dag står vi inför en enorm utmaning. Ungdomsarbetslösheten
              ökar. Fler och fler unga börjar ge upp hoppet och helt tappa tron
              på framtiden. Alla partier pratar om hur viktiga ungdomar är,
              men för oss socialdemokrater är det viktigt att inte bara prata
              utan också leverera en politik som fångar upp de drömmar och förväntningar
              som finns.
            </seg>
          </u>
          <u xml:id="i-164cb492d7ebbb43-1437" prev="i-164cb492d7ebbb43-1435" who="Q4990128">
            <seg>
              Att inte efterfrågas på arbetsmarknaden och att inte klara sin
              egen försörjning gör det oerhört svårt att skaffa en bostad och
              kunna bilda familj. Fler lägenheter behöver byggas. Unga som flyttar
              hemifrån vill inte bli inneboende.
            </seg>
          </u>
          <u xml:id="i-164cb492d7ebbb43-1438" prev="i-164cb492d7ebbb43-1435" who="Q4990128">
            <seg>
              Vi politiker diskuterar ofta den svåra situation som många arbetslösa
              unga har, men jag skulle också vilja dela med mig av någonting
              som är lite positivt.
            </seg>
          </u>
          <u xml:id="i-164cb492d7ebbb43-1439" prev="i-164cb492d7ebbb43-1435" who="Q4990128">
            <seg>
              Jag kommer från Västerås, och just nu pågår ett projekt där som
              heter YOU, Yrkesorientering för unga. Arbetsgivare i olika branscher
              berättar vilka jobb som finns och vad som krävs för att få de
              här jobben. De finns också med för att ge ungdomarna en individuell
              väg till just det här jobbet.
            </seg>
          </u>
          <u xml:id="i-164cb492d7ebbb43-1440" prev="i-164cb492d7ebbb43-1435" who="Q4990128">
            <seg>
              Projektet YOU börjar med tre månaders praktik hos en arbetsgivare.
              Efter halva tiden ritas en personlig karta utifrån vilka jobb
              som finns och hur vägen dit ska se ut. Vilken typ av utbildning
              krävs för att få det här jobbet? Vilka kurser behöver den här
              ungdomen komplettera sin utbildning med? Det här är frågor som
              arbetsgivaren ska ge svar på. Det handlar i princip om frågan:
              Hur blir den här ungdomen anställningsbar?
            </seg>
          </u>
          <u xml:id="i-164cb492d7ebbb43-1441" prev="i-164cb492d7ebbb43-1435" who="Q4990128">
            <seg>
              Resultaten ser väldigt bra ut, men framför allt är det viktigt
              att våra unga ser vilka jobb som finns och vet vad som krävs för
              att få dem.
            </seg>
          </u>
          <u xml:id="i-164cb492d7ebbb43-1442" prev="i-164cb492d7ebbb43-1435" who="Q4990128">
            <seg>
              Jag träffade en ung tjej i det här projektet som inte ens hade
              haft en aning om att hon var teknikintresserad. Hon studerar nu
              till att bli civilingenjör. Hon hade aldrig föreställt sig vilka
              spännande jobb som finns på många av Västerås företag.
            </seg>
          </u>
          <u xml:id="i-164cb492d7ebbb43-1443" prev="i-164cb492d7ebbb43-1435" who="Q4990128">
            <seg>
              Det som är viktigt med det här projektet är att i stället för
              att du studerar det du tror att du borde läsa för att få det framtida
              jobbet säger arbetsgivaren: Exakt det här vill vi att du ska studera
              för att få just det här jobbet.
            </seg>
          </u>
          <u xml:id="i-164cb492d7ebbb43-1444" prev="i-164cb492d7ebbb43-1435" who="Q4990128">
            <seg>
              Kanske är det drömjobbet för den ungdomen.
            </seg>
          </u>
          <u xml:id="i-164cb492d7ebbb43-1445" prev="i-164cb492d7ebbb43-1435" who="Q4990128">
            <seg>
              Näringslivet har en oerhört viktig roll i det här. Man måste
              öppna för rekrytering, ta ett ansvar och visa vilka möjligheter
              som finns inom företagen och vad som krävs för att få jobb där.
              Men samtidigt måste skolan också bli mycket bättre på att rusta
              våra unga för arbetslivet.
            </seg>
          </u>
          <u xml:id="i-164cb492d7ebbb43-1446" prev="i-164cb492d7ebbb43-1435" who="Q4990128">
            <seg>
              Det här är ett bra exempel. Jag tycker goda exempel också ska
              spridas. Man kan lära mycket av det vi gör i Västerås.
            </seg>
          </u>
          <u xml:id="i-164cb492d7ebbb43-1447" prev="i-164cb492d7ebbb43-1435" who="Q4990128">
            <seg>
              Men ett problem som finns i det här projektet är att Arbetsförmedlingen,
              som ansvarar för matchningen, att den unga hittar rätt arbetsgivare,
              inte har tid. Jag tycker att Arbetsförmedlingen måste få mycket
              större utrymme för att satsa på bra lokala projekt.
            </seg>
          </u>
          <note>
            I detta anförande instämde Johan Andersson (S).
          </note>
          <note>
            Övrigt
          </note>
          <note type="speaker">
            Anf. 382 EVA-LENA JANSSON (S):
          </note>
          <u xml:id="i-164cb492d7ebbb43-1448" next="i-164cb492d7ebbb43-1455" who="Q3374622">
            <seg>
              Fru talman! Jag har anmält mig i ämnet jämlikhet, och jag ska
              prata om en motion och några frågor som vi socialdemokrater från
              Örebro länsbänk vill lyfta.
            </seg>
          </u>
          <u xml:id="i-164cb492d7ebbb43-1449" prev="i-164cb492d7ebbb43-1448" who="Q3374622">
            <seg>
              Sverige ska vara ett jämlikt land det är ett viktigt politiskt
              mål och för att nå dit måste vi skapa fler möjligheter. Barns
              framtid ska inte avgöras av vad föräldrarna tjänar eller var man
              bor. Utbildning och trygghet ska vara för alla så att vi kan utvecklas
              genom hela livet. Vård ska ges på lika villkor, och hälsoklyftor
              ska minskas. Kvinnor och män ska ha samma möjligheter att påverka
              både sina egna liv och samhällsutvecklingen i stort. Ingen ska
              hindras av diskriminering. Alla ska kunna förverkliga sina drömmar
              och utveckla sina förmågor.
            </seg>
          </u>
          <u xml:id="i-164cb492d7ebbb43-1450" prev="i-164cb492d7ebbb43-1448" who="Q3374622">
            <seg>
              Ett jämlikt Sverige är också ett framgångsrikt Sverige genom
              att all begåvning, alla talanger och all arbetsvilja tas till
              vara. Så är det inte i dag. Utvecklingen går dess värre i en helt
              annan riktning.
            </seg>
          </u>
          <u xml:id="i-164cb492d7ebbb43-1451" prev="i-164cb492d7ebbb43-1448" who="Q3374622">
            <seg>
              Fru talman! Ojämlikheten ekonomiskt och socialt har ökat i Sverige
              under de senaste decennierna och förstärkts genom en rad beslut
              under den senaste mandatperioden. Stora skattesänkningar har ytterligare
              förstärkt en långsiktig trend mot en mer ojämn inkomstfördelning.
              Klyftorna ökar, både mellan människor med höga respektive låga
              inkomster och mellan kvinnor och män. Segregationen i våra större
              kommuner har tilltagit. Långtidsarbetslösheten biter sig fast
              på farligt höga nivåer.
            </seg>
          </u>
          <u xml:id="i-164cb492d7ebbb43-1452" prev="i-164cb492d7ebbb43-1448" who="Q3374622">
            <seg>
              Förändringarna i våra trygghetsförsäkringar har gjort arbetslösa
              och svårt sjuka människor försäkringslösa. Många tvingas söka
              socialbidrag. Det har blivit stora revor i välfärden när strokesjuka
              personer och andra svårt sjuka tvingas söka socialbidrag och blir
              utförsäkrade.
            </seg>
          </u>
          <u xml:id="i-164cb492d7ebbb43-1453" prev="i-164cb492d7ebbb43-1448" who="Q3374622">
            <seg>
              Barnfattigdomen har ökat. I rapport efter rapport redovisas att
              vissa barn inte längre kan se vad det står på tavlan, och anledningen
              till att de inte kan se vad som står på tavlan är att deras föräldrar
              inte har haft råd att köpa glasögon. Många av barnen kan inte
              åka bort på sommarlovet utan får stanna hemma. Barnfattigdomen
              har ökat, och andelen ensamstående kvinnor med barn som i dag
              är i behov av välgörenhet från olika inrättningar har ökat i Sverige.
              Det är inte ett land som vi trivs i och som vi vill se framför
              oss.
            </seg>
          </u>
          <u xml:id="i-164cb492d7ebbb43-1454" prev="i-164cb492d7ebbb43-1448" who="Q3374622">
            <seg>
              Den här utvecklingen är inte värdig ett välfärdsland som Sverige.
              För mig och oss andra som är socialdemokrater är minskade klyftor
              och större jämlikhet viktiga politiska mål. I grunden bottnar
              det i vår uppfattning om alla människors lika värde och lika rätt.
              Vi vet att människors livsmöjligheter skiljer sig åt beroende
              på arv, ekonomiska villkor och social miljö. Politiken kan och
              ska därför på olika sätt bidra till att utjämna dessa skillnader.
              Ett jämlikt samhälle ökar människors reella frihet och valmöjligheter
              vilket också ökar den sociala rörligheten och bidrar till en mer
              dynamisk ekonomi.
            </seg>
          </u>
          <u xml:id="i-164cb492d7ebbb43-1455" prev="i-164cb492d7ebbb43-1448" who="Q3374622">
            <seg>
              Företrädare för de olika partierna har i dag pekat på att man
              ändå har sett brister. Om man tycker att det är viktigt med ett
              jämlikt samhälle och känner samma oro som vi gör kan man, när
              riksdagen hanterar den motion där vi tar upp de här frågorna,
              vara med och bidra till att ge regeringen i uppdrag att tillsätta
              en jämlikhetskommission för att analysera skillnaderna i livsvillkor
              och därefter föreslå förändringar för att öka den sociala rörligheten
              och också komma till rätta med den ojämlikhet som i dag finns
              i Sverige.
            </seg>
          </u>
          <note>
            I detta anförande instämde Anna Wallén (S).
          </note>
          <note type="speaker">
            Anf. 383 JOHAN FORSSELL (M) replik:
          </note>
          <u xml:id="i-164cb492d7ebbb43-1456" next="i-164cb492d7ebbb43-1459" who="Q5737622">
            <seg>
              Fru talman! Jag tycker att det är en väldigt bra debatt som vi
              har just nu. Det är roligt att så många från oppositionen är på
              plats. Jag tycker samtidigt att det var lite tråkigt att det inte
              var någon från De rödgröna här alldeles nyss när vi diskuterade
              försvars- och utrikesfrågor. Jag hoppas att vi kan få se ett lika
              stort engagemang i de frågorna framöver som i dessa.
            </seg>
          </u>
          <u xml:id="i-164cb492d7ebbb43-1457" prev="i-164cb492d7ebbb43-1456" who="Q5737622">
            <seg>
              Eva-Lena talar, tycker jag, väldigt klokt om minskade klyftor.
              Jag tror att vi är många som kan skriva under på den målsättningen.
              Men politik är inte bara att vilja utan också att ha en plan för
              hur man ska nå målen.
            </seg>
          </u>
          <u xml:id="i-164cb492d7ebbb43-1458" prev="i-164cb492d7ebbb43-1456" who="Q5737622">
            <seg>
              De rödgröna har precis presenterat sin gemensamma budget, och
              det är i mångt och mycket samma politik som man gick fram i årets
              val med: Det ska löna sig mindre att arbeta, det ska bli dyrare
              att anställa unga, det ska bli sämre möjligheter för företag att
              verka.
            </seg>
          </u>
          <u xml:id="i-164cb492d7ebbb43-1459" prev="i-164cb492d7ebbb43-1456" who="Q5737622">
            <seg>
              Jag tyckte aldrig att jag i valet fick något svar på hur det
              skulle leda till ett mer jämlikt Sverige. Kanske kan vi få det
              nu?
            </seg>
          </u>
          <note type="speaker">
            Anf. 384 EVA-LENA JANSSON (S) replik:
          </note>
          <u xml:id="i-164cb492d7ebbb43-1460" who="Q3374622">
            <seg>
              Fru talman! Johan Forssell recenserar vår budget och de frågor
              som vi tar upp för att försöka utjämna de ekonomiska skillnader
              vi ser. Vi säger att skattesänkningar inte är lösningen på problemet
              om människors fattigdom ökar när man river sönder välfärden. När
              människor som är sjuka och arbetslösa tvingas söka socialbidrag
              ökar skillnaderna och därmed ojämlikheten i Sverige. Vi tror inte
              att lösningen på det är ökade skattesänkningar för dem som redan
              har pengar. Det är nog svaret till Johan Forssell.
            </seg>
          </u>
          <note type="speaker">
            Anf. 385 JOHAN FORSSELL (M) replik:
          </note>
          <u xml:id="i-164cb492d7ebbb43-1461" next="i-164cb492d7ebbb43-1463" who="Q5737622">
            <seg>
              Fru talman! Eva-Lena Jansson glömde bort att berätta att majoriteten
              av de skattesänkningar som hon talar om har gått till låg- och
              medelinkomsttagare. Jag tror att det är väldigt många människor
              som uppskattar att få de där extra pengarna varje månad och känner
              att det lönar sig att arbeta.
            </seg>
          </u>
          <u xml:id="i-164cb492d7ebbb43-1462" prev="i-164cb492d7ebbb43-1461" who="Q5737622">
            <seg>
              Jag tror att grunden för ett samhälle som håller ihop är ett
              samhälle där det finns arbete, där det är låga trösklar in till
              arbetsmarknaden och där man kan lämna skolan och gå rakt in på
              arbetsmarknaden.
            </seg>
          </u>
          <u xml:id="i-164cb492d7ebbb43-1463" prev="i-164cb492d7ebbb43-1461" who="Q5737622">
            <seg>
              Då räcker det inte bara att hålla tal, utan då måste vi också
              föra en politik för fler jobb. Det är där jag tycker att Socialdemokraterna
              fortfarande brister.
            </seg>
          </u>
          <note type="speaker">
            Anf. 386 EVA-LENA JANSSON (S) replik:
          </note>
          <u xml:id="i-164cb492d7ebbb43-1464" who="Q3374622">
            <seg>
              Fru talman! Jag tror att Johan Forssell egentligen missade vad
              min poäng var. Jag tror att samhället blir mycket starkare om
              man håller ihop, om man inte delar upp människor i vi och de,
              om man inte delar upp människor i närande och tärande, som jag
              tycker att den moderata regeringen har gjort under hela den förra
              mandatperioden. Man har sagt att det är några som är mindre värda,
              och därför ska de inte ha så mycket ersättning. De ska förstå
              att om man blir fattig blir man hungrig, och därmed kommer man
              att jaga jobb mycket bättre. Vi tror inte att sjuka blir friska
              bara för att de blir fattiga.
            </seg>
          </u>
          <note type="speaker">
            Anf. 387 CARINA HÄGG (S):
          </note>
          <u xml:id="i-164cb492d7ebbb43-1465" next="i-164cb492d7ebbb43-1475" who="Q3374704">
            <seg>
              Fru talman! Spelet om nedrustning fortsätter, även om det i dag
              är 65 år sedan USA fällde atombomberna i Hiroshima och Nagasaki
              i Japan. Det var i slutskedet av andra världskriget. Bomberna
              utplånade de båda städerna. Konsekvenserna var förödande då och
              för lång tid framöver. Långt efter bombningarna dog människor
              i strålskador, och i dag är cancer en vanlig dödsorsak i det området.
            </seg>
          </u>
          <u xml:id="i-164cb492d7ebbb43-1466" prev="i-164cb492d7ebbb43-1465" who="Q3374704">
            <seg>
              Vi väntade under förra mandatperioden, men regeringen tog inga
              nedrustningsinitiativ. Vi hade tolvpunktsprogram, och vi fortsätter
              driva de frågorna. Vi hade hoppats att det skulle komma initiativ,
              och vi vet att Carl Bildt sträckte sig så långt att han skrev
              en artikel med en polsk kollega om att dra tillbaka taktiska kärnvapen
              i Europa. Å andra sidan skrev han en artikel ihop med en annan
              person, Anders Rasmussen från Danmark, i vilken han tvärtom hävdade
              rustningsfrågorna.
            </seg>
          </u>
          <u xml:id="i-164cb492d7ebbb43-1467" prev="i-164cb492d7ebbb43-1465" who="Q3374704">
            <seg>
              Men vi vidhåller att kärnvapnen tillsammans med klimathotet är
              det största hotet mot mänskligheten. Vi kan med politik påverka
              båda hoten, men till skillnad från klimathotet kan vi i förlängningen
              förbjuda kärnvapen, det vill säga att vi kan få en kärnvapenkonvention,
              NWC som det heter.
            </seg>
          </u>
          <u xml:id="i-164cb492d7ebbb43-1468" prev="i-164cb492d7ebbb43-1465" who="Q3374704">
            <seg>
              S-kvinnor som jag tillhör har en lång historia av pådrivande
              för nedrustning och mot spridning av kärnvapen. Vår kamp i Inga
              Thorssons anda är i frontlinjen. Det är ingen slump att vi bland
              de första i Sverige har sagt att det är viktigt att kämpa för
              en konvention mot kärnvapen.
            </seg>
          </u>
          <u xml:id="i-164cb492d7ebbb43-1469" prev="i-164cb492d7ebbb43-1465" who="Q3374704">
            <seg>
              Jag förstår att det inte är enkelt, att det kommer att vara många
              stenar på vägen och att det kommer att ta lång tid. Men jag tycker
              att vi i en så här angelägen fråga har anledning att anspänna
              oss och göra vad vi kan för att nå det målet. Det är aldrig för
              sent att anstränga sig i den riktningen.
            </seg>
          </u>
          <u xml:id="i-164cb492d7ebbb43-1470" prev="i-164cb492d7ebbb43-1465" who="Q3374704">
            <seg>
              I dag har vår världsbild förändrats, men kärnvapenhotet finns
              fortfarande kvar. Vi vet att fler länder vill skaffa sig kärnvapen.
              Vi följer oroligt utvecklingen i Pakistan, Nordkorea, Iran, Israel
              och Indien. Iran försöker skaffa sig kärnvapen det är en fråga
              som har varit aktuell just i dag. Israel anses redan ha det. Det
              är oroligt i regionen med ständiga spänningar och konflikter.
              Vi riskerar i dag en större spridning av kärnvapen, och det finns
              även risk att kärnvapen hamnar i händerna på terrorister.
            </seg>
          </u>
          <u xml:id="i-164cb492d7ebbb43-1471" prev="i-164cb492d7ebbb43-1465" who="Q3374704">
            <seg>
              Då krävs det att vi tar initiativ och att vi är en stark röst
              för en kärnvapenfri värld. Men i dag är Sveriges röst svag. EU
              har en splittrad röst. Vi skulle kanske kunna göra mer tillsammans
              i det nordiska samarbetet.
            </seg>
          </u>
          <u xml:id="i-164cb492d7ebbb43-1472" prev="i-164cb492d7ebbb43-1465" who="Q3374704">
            <seg>
              Det finns öppningar för att bidra till konkreta resultat för
              nedrustning och icke-spridning. Under översynskonferensen av icke-spridningsfördraget
              om kärnvapen i FN, som jag själv deltog i under maj, tog flera
              länder upp att förhandlingar om en kärnvapenkonvention och ett
              totalförbud mot kärnvapen måste sätta i gång snarast. En del var
              modigare i korridorerna och sidoseminarier än vad de var inne
              i konferenssalarna. Några har också har gått vidare, som Österrike,
              med de här tankegångarna. Det har nyligen varit nya samtal i FN
              i den riktningen om de här frågorna.
            </seg>
          </u>
          <u xml:id="i-164cb492d7ebbb43-1473" prev="i-164cb492d7ebbb43-1465" who="Q3374704">
            <seg>
              Men Sverige var inte och är inte ett av de länderna. Konkreta
              initiativ saknades från utrikesminister Carl Bildt i samband med
              NPT-konferensen, och så är det fortfarande. Ändå vet vi att det
              i dag finns mer än 22 000 kärnvapen i världen, varav ca 6 000
              står i hög avfyringsberedskap och kan användas inom några minuter.
            </seg>
          </u>
          <u xml:id="i-164cb492d7ebbb43-1474" prev="i-164cb492d7ebbb43-1465" who="Q3374704">
            <seg>
              Dagens nedrustningsregim har visat sig vara otillräcklig för
              att förmå kärnvapenstaterna att minska sina arsenaler. Vägen till
              en kärnvapenkonvention må vara lång, men jag hoppas att det finns
              stöd i denna kammare för att förbjuda utveckling, framställning,
              utplacering, lagring, överföring, test och hot om användning samt
              själva användningen det yttersta utplånandet av mänskligheten.
            </seg>
          </u>
          <u xml:id="i-164cb492d7ebbb43-1475" prev="i-164cb492d7ebbb43-1465" who="Q3374704">
            <seg>
              Sverige kan åter bli världsbäst på kärnvapennedrustning, men
              vem vill? Jag vill, S-kvinnor vill, den socialdemokratiska gruppen
              vill. Vilka vill driva det här arbetet tillsammans med oss?
            </seg>
          </u>
          <note type="speaker">
            Anf. 388 METIN ATASEVEN (M):
          </note>
          <u xml:id="i-164cb492d7ebbb43-1476" next="i-164cb492d7ebbb43-1486" who="Q5561846">
            <seg>
              Fru talman! Det bästa brottet föregås av en lång och omsorgsfull
              planering. Det bästa brottet grundar sig på kunskap och rekognosering.
              Det bästa brottet är det som aldrig genomförs.
            </seg>
          </u>
          <u xml:id="i-164cb492d7ebbb43-1477" prev="i-164cb492d7ebbb43-1476" who="Q5561846">
            <seg>
              Då är frågan: Varför sker så många brott, och varför begår ungdomar
              brott? Svaren är svårfunna, så låt oss vända på frågan: Varför
              begår människor inte brott?
            </seg>
          </u>
          <u xml:id="i-164cb492d7ebbb43-1478" prev="i-164cb492d7ebbb43-1476" who="Q5561846">
            <seg>
              Fru talman! Om vi frågar oss varför de flesta av oss avstår från
              att begå brottsliga gärningar är svaren lättare att finna än om
              vi frågar oss varför människor begår brott. Det underlättar ytterligare
              om vi tänker oss tillbaka i tiden och ser till de nätverk och
              de strukturer som funnits kring oss under vår uppväxttid.
            </seg>
          </u>
          <u xml:id="i-164cb492d7ebbb43-1479" prev="i-164cb492d7ebbb43-1476" who="Q5561846">
            <seg>
              Vi påverkas alla av den miljö vi lever i. Ungdomar påverkas och
              formas av den miljö de lever i. Ungdomar som begår brott kommer
              ofta från utsatta miljöer där utanförskapet är stort. Ju yngre
              ungdomarna är, desto lättare har de att ta efter och se upp till
              de äldre ungdomarna. På så sätt kan det skapas en ond cirkel.
              Det är därför väldigt viktigt att fånga upp ungdomar i riskzonen.
              Det bör ske genom samarbete mellan föräldrar, skola, myndigheter
              och föreningsliv.
            </seg>
          </u>
          <u xml:id="i-164cb492d7ebbb43-1480" prev="i-164cb492d7ebbb43-1476" who="Q5561846">
            <seg>
              Ungdomar som har anknytning till föräldrar, skola och kamrater
              väljer oftare utbildning och arbete. Ungdomar som har åtaganden
              mot den gemensamma samhällsordningen väljer oftare utbildning
              och arbete. Ungdomar som väljer utbildning och arbete blir oftare
              laglydiga och lever sina liv långt borta från kriminalitet. Genom
              delaktighet i vanliga och traditionella aktiviteter grundas en
              övertygelse om samhällsordningens legitimitet. Övertygelsen leder
              till större förståelse för samhället och större respekt för lagar
              och rättsväsen. Övertygelsen leder till en negativ attityd till
              brottslighet. Och, än mer viktigt, övertygelsen leder till trygghet.
            </seg>
          </u>
          <u xml:id="i-164cb492d7ebbb43-1481" prev="i-164cb492d7ebbb43-1476" who="Q5561846">
            <seg>
              Alliansregeringen har genomfört en mängd åtgärder för att förbättra
              samhället och för att tillse att ungdomar avstår från brott. Låt
              mig ge några exempel.
            </seg>
          </u>
          <u xml:id="i-164cb492d7ebbb43-1482" prev="i-164cb492d7ebbb43-1476" who="Q5561846">
            <seg>
              Genom alliansregeringens aktiva arbete med skolan har vi mer
              ordning och reda i skolan. Vi vet att mindre stök i klassrummen
              gynnar barn och ungdomar som inte kommer från hem med studievana.
            </seg>
          </u>
          <u xml:id="i-164cb492d7ebbb43-1483" prev="i-164cb492d7ebbb43-1476" who="Q5561846">
            <seg>
              Vi har i dag fler poliser. Vi vet att fler poliser signalerar
              att samhället inte tolererar brottslighet.
            </seg>
          </u>
          <u xml:id="i-164cb492d7ebbb43-1484" prev="i-164cb492d7ebbb43-1476" who="Q5561846">
            <seg>
              Alliansregeringen arbetar aktivt för fler arbetstillfällen och
              för att alla ska ha sysselsättning. Att människor kan få lön och
              leva på sin lön medför trygghet trygghet som gör att människor
              avhåller sig från att halka in på brottets bana.
            </seg>
          </u>
          <u xml:id="i-164cb492d7ebbb43-1485" prev="i-164cb492d7ebbb43-1476" who="Q5561846">
            <seg>
              Detta är tre exempel på hur alliansregeringen hjälper ungdomar
              att växa upp till goda samhällsmedborgare, att växa upp i trygghet
              och leva trygga liv.
            </seg>
          </u>
          <u xml:id="i-164cb492d7ebbb43-1486" prev="i-164cb492d7ebbb43-1476" who="Q5561846">
            <seg>
              Brott är tyvärr en del av samhället. Det är en del av samhället
              som vi i Alliansen inte ser mellan fingrarna med. Det är en del
              som vi genom enträget arbete vill och kommer att förhindra. Det
              kommer att vara välplanerat. Det kommer att vara välrekognoserat.
              Ambitionen är att inga fler brott kommer att ske.
            </seg>
          </u>
          <note>
            I detta anförande instämde Jenny Petersson (M).
          </note>
          <note type="speaker">
            Anf. 389 ABDIRIZAK WABERI (M):
          </note>
          <u xml:id="i-164cb492d7ebbb43-1487" next="i-164cb492d7ebbb43-1499" who="Q308217">
            <seg>
              Fru talman! Vår värld konfronteras med stora svårigheter. Vissa
              länder har det lättare än andra. Vi i Sverige befinner oss på
              sluttampen av en stor finanskris som inte är över riktigt än.
              Vi har klarat oss bättre än många andra länder och behöver inte
              göra de uppoffringar som andra länder är tvungna att göra. En
              sund finanspolitik har räddat oss.
            </seg>
          </u>
          <u xml:id="i-164cb492d7ebbb43-1488" prev="i-164cb492d7ebbb43-1487" who="Q308217">
            <seg>
              Men vi behöver fortfarande göra ännu mer. Arbetslöshetsnivån
              måste sänkas. Förutsättningarna för att etablera småföretag bör
              prioriteras. Ett gott företagsklimat är viktigt. Det är där de
              framtida jobben finns. Samtidigt måste vi se till att vi åter
              har världens bästa skola och sjukvård.
            </seg>
          </u>
          <u xml:id="i-164cb492d7ebbb43-1489" prev="i-164cb492d7ebbb43-1487" who="Q308217">
            <seg>
              Det behövs stora satsningar de kommande åren. Den fortsatt sunda
              finanspolitiken ger hopp, men vi måste börja tänka på ett mer
              innovativt sätt. Sverige måste kunna konkurrera med omvärlden.
              Vi lanserade den mest ambitiösa utbildningsreformen på decennier,
              så att våra barn kan få de kunskaper och färdigheter de behöver
              för att konkurrera i den globala ekonomin.
            </seg>
          </u>
          <u xml:id="i-164cb492d7ebbb43-1490" prev="i-164cb492d7ebbb43-1487" who="Q308217">
            <seg>
              De utmaningar vi står inför är verkliga. De är allvarliga och
              de är många, men vi kan bemöta dem och övervinna dem.
            </seg>
          </u>
          <u xml:id="i-164cb492d7ebbb43-1491" prev="i-164cb492d7ebbb43-1487" who="Q308217">
            <seg>
              Vi behöver ta in fler invandrare, inte bara för att upprätthålla
              vårt välfärdssystem utan därför att i en alltmer sammankopplad
              värld är mångfalden i vårt land en stor fördel i den globala konkurrensen.
            </seg>
          </u>
          <u xml:id="i-164cb492d7ebbb43-1492" prev="i-164cb492d7ebbb43-1487" who="Q308217">
            <seg>
              Det finns de som tycker att vi ska lägga armarna i kors och vända
              världen ryggen, att vi enbart ska bry oss om dem som finns inom
              våra gränser. Detta är inte bara farligt ur ett nationellt säkerhetsperspektiv,
              utan det är en abdikering från våra ideal.
            </seg>
          </u>
          <u xml:id="i-164cb492d7ebbb43-1493" prev="i-164cb492d7ebbb43-1487" who="Q308217">
            <seg>
              Svenskarna uppfyller sina skyldigheter till sitt land och vill
              låna en hand till sina medmänniskor. Svenskarna är generösa i
              anden. Det är en grundläggande medmänsklighet som är kärnan hos
              det svenska folket.
            </seg>
          </u>
          <u xml:id="i-164cb492d7ebbb43-1494" prev="i-164cb492d7ebbb43-1487" who="Q308217">
            <seg>
              Vi bryr oss om den lilla flickan som vill gå till skolan i Afghanistan.
              Vi bryr oss om de unga pojkarna som vill byta geväret mot pennan
              och datorn i Somalia. Vi bryr oss om den politiska fången som
              vill lägga sin röst i ett demokratiskt val i Nordkorea. Vi bryr
              oss om alla dessa, för Sverige måste alltid stå för frihet och
              mänsklig värdighet. Vi måste dela med oss. Sverige måste ta sitt
              ansvar. Vi måste vara delaktiga i byggandet av de länder som behöver
              vår hjälp.
            </seg>
          </u>
          <u xml:id="i-164cb492d7ebbb43-1495" prev="i-164cb492d7ebbb43-1487" who="Q308217">
            <seg>
              Vi behöver en långsiktig strategi som inte bygger på korta insatser
              utan på en helhetsbild. Ansvaret som vi bär är inte akuta insatser
              för att hålla tillståndet stabilt, utan det är ett omfattande
              arbete med syfte att återuppbygga fungerande samhällen.
            </seg>
          </u>
          <u xml:id="i-164cb492d7ebbb43-1496" prev="i-164cb492d7ebbb43-1487" who="Q308217">
            <seg>
              Sverige och omvärlden bör inte svika de svaga. Trots de ekonomiska
              bekymren kan vi tillsammans med likasinnade länder göra en skillnad,
              en skillnad som känns.
            </seg>
          </u>
          <u xml:id="i-164cb492d7ebbb43-1497" prev="i-164cb492d7ebbb43-1487" who="Q308217">
            <seg>
              Sverige har ett gott anseende i världsopinionen. Svensk diplomati
              och svenska diplomater välkomnas över hela världen.
            </seg>
          </u>
          <u xml:id="i-164cb492d7ebbb43-1498" prev="i-164cb492d7ebbb43-1487" who="Q308217">
            <seg>
              Vi ska se till att det finns fler kvinnor i våra bolagsstyrelser,
              samtidigt som vi ska se till att afghanska flickor går till skolan.
              Vi ska bekämpa våldet på våra gator och göra dem trygga, samtidigt
              som vi ska vara med och skapa fred i en krigszon. Vi ska göra
              insatser för att utöka vår export, samtidigt som vi ska bidra
              till att hjälpa svaga ekonomier att hitta förbättringsåtgärder.
            </seg>
          </u>
          <u xml:id="i-164cb492d7ebbb43-1499" prev="i-164cb492d7ebbb43-1487" who="Q308217">
            <seg>
              Låt oss utveckla den svenska modellen och deltagandet i världen
              vidare. Låt oss välja hopp framför rädsla och ett enat syfte framför
              konflikt och oenighet.
            </seg>
          </u>
          <note type="speaker">
            Anf. 390 ANITA BRODÉN (FP):
          </note>
          <u xml:id="i-164cb492d7ebbb43-1500" next="i-164cb492d7ebbb43-1507" who="Q4765508">
            <seg>
              Fru talman! Som sista talare i årets allmänpolitiska debatt vill
              jag ta tillfället i akt att informera om det lyckosamma resultat
              av den gångna veckans möte kring biologisk mångfald, som avhölls
              i Nagoya i Japan. Nyckeln till denna framgång var att man lyckades
              anta ett juridiskt bindande protokoll om tillträde till och en
              rättvis fördelning av vinster från genetiska resurser, det så
              kallade ABS-protokollet, Access and Benefit Sharing. Det här är
              ett problem som har pågått och som man har försökt att lösa under
              18 års tid.
            </seg>
          </u>
          <u xml:id="i-164cb492d7ebbb43-1501" prev="i-164cb492d7ebbb43-1500" who="Q4765508">
            <seg>
              Resultatet från Nagoya blev dessutom en ny global vision med
              ambitiösa mål om att hejda förlusten av biologisk mångfald fram
              till 2020, och detta kombinerat med ett omfattande och konkret
              åtgärdspaket.
            </seg>
          </u>
          <u xml:id="i-164cb492d7ebbb43-1502" prev="i-164cb492d7ebbb43-1500" who="Q4765508">
            <seg>
              Om två år ska alla länder dessutom presentera åtgärder för att
              fram till 2020 visa hur man kan och tänker halvera och till och
              med, om möjligt, stoppa avskogningen, hur man tänker arbeta med
              att stoppa utfiskningen och överfiskningen, hur man tänker arbeta
              med att skydda 17 procent av varje lands land- och vattenområden
              och 10 procent av alla länders kust- och havsområden. Här ville
              för övrigt Sverige och EU gå ännu längre. Alla länder ska visa
              hur man tänker fasa ut de skadliga subventionerna. Och sist men
              inte minst finns nu den mycket intressanta möjligheten att synliggöra
              värdet av ekosystemtjänsterna i de nationella räkenskaperna.
            </seg>
          </u>
          <u xml:id="i-164cb492d7ebbb43-1503" prev="i-164cb492d7ebbb43-1500" who="Q4765508">
            <seg>
              Fru talman! Med den här framgången i ryggen har vi all anledning
              att känna kampvilja inför kommande klimatmöten i Mexiko och Sydafrika.
              Det finns många frågor som kräver lösningar. Miljö- och klimatfrågan
              har utöver biologisk mångfald, som är en nyckelfråga, också bäring
              på vad som händer och sker i Arktis.
            </seg>
          </u>
          <u xml:id="i-164cb492d7ebbb43-1504" prev="i-164cb492d7ebbb43-1500" who="Q4765508">
            <seg>
              I somras hade jag möjlighet att besöka Ny-Ålesund på Svalbard
              där världens nordligaste bemannade forskningsstation är belägen.
              Då bekräftades det att temperaturhöjningen går fortare än väntat.
              Tre år i rad har avsmältningen av havsisen i den arktiska bassängen
              nått rekordhöga nivåer. Permafrostsmältning och metangasutsläpp
              är några mycket oroande scenarier liksom föroreningar och det
              ökade intresse som finns för olje- och gasprospektering i detta
              känsliga område.
            </seg>
          </u>
          <u xml:id="i-164cb492d7ebbb43-1505" prev="i-164cb492d7ebbb43-1500" who="Q4765508">
            <seg>
              Fru talman! Det är därför viktigt att den så kallade Saonprocessen,
              Sustaining Arctic Observing Networks, fortsätter. Det är ett svenskt
              initiativ som innebär att vi på ett bättre sätt ska samordna,
              övervaka och observera de förändringar som sker i Arktis.
            </seg>
          </u>
          <u xml:id="i-164cb492d7ebbb43-1506" prev="i-164cb492d7ebbb43-1500" who="Q4765508">
            <seg>
              Arktiska rådet är ett högnivåråd bestående av utrikesministrar,
              och Sverige ska nu leda detta råd.
            </seg>
          </u>
          <u xml:id="i-164cb492d7ebbb43-1507" prev="i-164cb492d7ebbb43-1500" who="Q4765508">
            <seg>
              Vi har nu alla möjligheter att ta ett kraftfullt grepp för att
              öka skyddet av Arktis. Tillsammans med EU och de initiativ som
              har tagits i Nordiska ministerrådet ser jag framtiden an med stor
              tillförsikt.
            </seg>
          </u>
          <note type="speaker">
            Anf. 391 GUNNAR ANDRÉN (FP):
          </note>
          <note>
            Fru talman! Med den debatt som började kl. 9.00 i går med Mona
            Sahlin har den allmänpolitiska debatten 2010 pågått i sammanlagt
            20 timmar och 51 minuter. Det har hållits 607 anföranden och repliker,
            exklusive statsministerns och andra talares 32 anföranden under
            återrapporteringen i går.
          </note>
          <u xml:id="i-164cb492d7ebbb43-1508" next="i-164cb492d7ebbb43-1512" who="Q5556677">
            <seg>
              Jag vill å de närvarande ledamöternas vägnar tacka fru talmannen
              och hennes talmanskolleger, all kammarpersonal, stenografer och
              bevakningspersonal för att vi har kunnat ha denna debatt under
              så trivsamma former. Tack allihop!
            </seg>
          </u>
          <note>
            Den allmänpolitiska debatten var härmed avslutad.
          </note>
          <note>
            4 § Bordläggning
          </note>
          <note>
            Anmäldes och bordlades
          </note>
          <note>
            5 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 4 november
          </note>
          <note>
            Pia Nilsson
          </note>
          <note>
            Isak From
          </note>
          <u xml:id="i-164cb492d7ebbb43-1509" prev="i-164cb492d7ebbb43-1508" who="Q5556677">
            <seg>
              Åsa Romson
            </seg>
          </u>
          <note>
            Eva Olofsson
          </note>
          <note>
            Lars Johansson
          </note>
          <u xml:id="i-164cb492d7ebbb43-1510" prev="i-164cb492d7ebbb43-1508" who="Q5556677">
            <seg>
              Anders Ygeman
            </seg>
          </u>
          <note>
            Gunilla Svantorp
          </note>
          <note>
            Amineh Kakabaveh
          </note>
          <note>
            Jens Holm
          </note>
          <note>
            Interpellationerna redovisas i bilaga som fogats till riksdagens
            snabbprotokoll tisdagen den 9 november.
          </note>
          <note>
            6 § Anmälan om frågor för skriftliga svar
          </note>
          <u xml:id="i-164cb492d7ebbb43-1511" prev="i-164cb492d7ebbb43-1508" who="Q5556677">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 4 november
          </note>
          <note>
            Irene Oskarsson
          </note>
          <note>
            Christer Engelhardt
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 9 november.
          </note>
          <note>
            7 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 4 november
          </note>
          <note>
            Peter Hultqvist
          </note>
          <note>
            Maryam Yazdanfar
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 9 november.
          </note>
          <note>
            8 § Kammaren åtskildes kl. 22.12.
          </note>
          <u xml:id="i-164cb492d7ebbb43-1512" prev="i-164cb492d7ebbb43-1508" who="Q5556677">
            <seg>
              Förhandlingarna leddes
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
