<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201011</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--3</head>
          <docDate when="2010-10-06">2010-10-06</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2010/11:3
          </note>
          <note>
            Onsdagen den 6 oktober
          </note>
          <note>
            Kl. 14:00 - 14:30
          </note>
          <note>
            1 § Avsägelse
          </note>
          <note>
            Talmannen meddelade att Tobias Krantz (FP) anhållit om att från
            och med den 6 oktober bli entledigad från uppdraget som ledamot
            av riksdagen.
          </note>
          <note>
            Kammaren biföll denna anhållan.
          </note>
          <note>
            Talmannen anmälde att Emma Carlsson Löfdahl (FP) kvarstår som
            ersättare tills ny riksdagsledamot har utsetts.
          </note>
          <note>
            2 § Anmälan om återtagande av plats i riksdagen
          </note>
          <note>
            Talmannen meddelade
          </note>
          <note>
            att Mats Odell (KD) återtagit sin plats i riksdagen från och
            med den 6 oktober varigenom uppdraget som ersättare upphört för
            Jakob Forssmed (KD) och Maria Fälth (KD),
          </note>
          <note>
            att Cristina Husmark Pehrsson (M) återtagit sin plats i riksdagen
            från och med den 6 oktober varigenom uppdraget som ersättare upphört
            för Mats Sander (M) och
          </note>
          <note>
            att Åsa Torstensson (C) återtagit sin plats i riksdagen från
            och med den 6 oktober varigenom uppdraget som ersättare upphört
            för Maria Kornevik Jakobsson (C).
          </note>
          <note>
            3 § Anmälan om ersättare för statsråd
          </note>
          <note>
            Talmannen anmälde att följande ersättare från och med denna dag
            kallats att tjänstgöra i stället för riksdagsledamöter som är
            statsråd:
          </note>
          <note>
            4 § Anmälan om ny ersättare
          </note>
          <note>
            Talmannen anmälde att Metin Ataseven (M) inträtt som ersättare
            för Mikael Sandström (M) under tiden den 6 oktober 20104 oktober
            2011.
          </note>
          <note>
            5 § Anmälan om särskild företrädare för partigrupp
          </note>
          <note>
            Talmannen meddelade att Vänsterpartiet enligt 1 kap. 5 § fjärde
            stycket riksdagsordningen anmält Hans Linde som särskild företrädare
            för partigruppen samt Ulla Andersson som ersättare för Hans Linde.
          </note>
          <note>
            6 § Förslag om antalet ledamöter i utskotten och EU-nämnden
          </note>
          <note>
            Talmannen meddelade att valberedningen föreslagit att antalet
            ledamöter i samtliga utskott samt EU-nämnden skulle utgöra 17.
          </note>
          <note>
            Kammaren biföll valberedningens förslag.
          </note>
          <note>
            7 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            den 30 november.
          </note>
          <note>
            den 30 november.
          </note>
          <note>
            den 30 november.
          </note>
          <note>
            8 § Subsidiaritetsprövning av direktivförslag om insättningsgarantisystem
            och Subsidiaritetsprövning av direktivförslag om system för ersättning
            till investerare
          </note>
          <note>
            Föredrogs
          </note>
          <note type="speaker">
            Anf. 1 MONICA GREEN (S):
          </note>
          <note>
            Herr talman! Ärade ledamöter, ärade tittare och Sonia Karlsson!
            Den enda som fick tala i går var statsministern. Jag blir alltså
            först av oss 349 valda riksdagsledamöter att få tala under det
            här riksdagsåret. Därför vill jag passa på att önska alla nyvalda
            ledamöter och alla omvalda ledamöter välkomna till ett spännande
            riksdagsår. Vi har mycket att göra i demokratins tjänst. Demokratin
            bygger på alla människors lika värde och okränkbarhet.
          </note>
          <note>
            Det första ärende vi ska behandla i kammaren efter valet är subsidiaritetsprincipen
            eller närhetsprincipen som vi också kan kalla den. Det handlar
            om på vilken politisk nivå som ett beslut ska fattas. Principen
            innebär att EU:s institutioner måste ange varför de ska fatta
            ett beslut och varför beslutet inte lika bra, eller kanske till
            och med bättre, kan fattas av varje medlemsland.
          </note>
          <note>
            De nationella parlamenten ska delta i den så kallade subsidiaritetsprövningen
            av nya lagförslag från EU:s institutioner. Här i den svenska riksdagen
            går det till så att det utskott som har sakkompetens i de frågor
            som lagstiftningen handlar om ska göra prövningen. I dag är det
            vi i finansutskottet som har sakkompetensen. Vi ska diskutera
            insättnings- och investeringsdirektiven som jag kallar det.
          </note>
          <note>
            Om utskottet anser att subsidiaritetsprincipen inte följs ska
            vi lämna ett utlåtande till kammaren, och så är det i det här
            fallet. Vi menar att EU-kommissionens förslag är för långtgående.
          </note>
          <note>
            Kommissionen föreslår en rad ändringar av de gällande EU-reglerna
            om insättningsgarantin. Förslagen innebär bland annat att om en
            institution, till exempel en bank, kommer på obestånd får kontoinnehavaren
            ersättning utbetald snabbare och får bättre information om vad
            skyddet omfattar. I förslaget ingår en möjlighet för insättningsgarantisystemen
            att ge varandra lån, det vill säga en lånefacilitet som kan användas
            under vissa omständigheter.
          </note>
          <note>
            Utskottet anser att delar av kommissionens förslag strider mot
            subsidiaritetsprincipen och föreslår att riksdagen avger ett motiverat
            yttrande till Europaparlamentets, rådets och kommissionens ordförande
            i enlighet med 10 kap. 6 § i riksdagsordningen.
          </note>
          <note>
            Finansutskottets invändning gäller den del av kommissionens förslag
            som handlar om att införa en skyldighet för medlemsländernas garantisystem
            att låna ut medel till andra medlemsstaters garantisystem som
            själva inte klarar sina åtaganden. Att i EU-rätten införa bestämmelser
            om en obligatorisk kreditmekanism mellan nationella system, som
            en sista utväg för att klara av tillfälliga finansieringsbehov,
            är enligt finansutskottets uppfattning inte förenligt med subsidiaritetsprincipen.
          </note>
          <note>
            Så kan vi inte ha det. Tänk er själva om länderna blir skyldiga
            att låna ut pengar till andra länder! Tänk om Island hade varit
            skyldig att låna ut pengar till Lettland när båda gick på knäna!
            Eller tänk om alla länder vid ett tillfälle inte klarar att låna
            ut pengar och ändå blir skyldiga att göra det! Det faller på sin
            egen orimlighet. Vi kan ställa upp och låna ut till andra länder
            när vi ser att vi klarar det, men det kan aldrig bli en skyldighet
            enligt utskottets mening.
          </note>
          <note>
            Som bekant har Sverige efter 90-talskrisen byggt upp starka fundament,
            ordning och reda i ekonomin, utgiftstak och så vidare. Det har
            vi gjort för att inte hamna i svåra situationer igen. Det var
            något som vi hade mycket stor nytta av i den kris som vi förhoppningsvis
            nu är på väg ut ur.
          </note>
          <note>
            Därför är det också högst anmärkningsvärt att regeringen inte
            har reagerat på denna skyldighet för medlemsländernas garantisystem
            att låna ut medel till andra medlemsstaters garantisystem som
            själva inte klarar sina åtaganden. Slarvar regeringen med sådant?
            Har de läst men inte förstått? Eller tyckte regeringen inte att
            Sverige skulle reagera? Dessa frågor kanske vi får besvarade av
            de kommande talarna i debatten. I vilket fall som helst är utskottet
            enigt i att föreslå att riksdagen lämnar ett motiverat yttrande
            till Europaparlamentets, rådets och kommissionens ordförande.
          </note>
          <note>
            Dessutom visar den här behandlingen vikten av att riksdagens
            subsidiaritetsprövning fungerar. Finansutskottet har upptäckt
            brister i EU-kommissionens förslag, brister som regeringen inte
            har upptäckt.
          </note>
          <note>
            Jag yrkar alltså bifall till förslaget i FiU42.
          </note>
          <note>
            Samma sak gäller FiU43. Ett enigt utskott menar att EU-kommissionens
            förslag om en obligatorisk kreditmekanism mellan system inom EU
            för ersättning till investerare strider mot närhetsprincipen.
            EU-kommissionen vill att EU-länderna ska ställa upp för varandra
            om något av länderna inte klarar av att ge ersättning till investerare.
            Utskottet menar att förslaget riskerar att leda till att vissa
            länder underfinansierar sina system eftersom länderna vet att
            det finns en sista utväg i form av lån från något annat EU-land.
            EU-kommissionen vill uppnå finansiell stabilitet. Det kan bättre,
            eller kanske endast, nås om ansvaret för finansieringen av systemet
            fullt ut blir ett nationellt ansvar, menar utskottet.
          </note>
          <note>
            Inte heller detta ärende har regeringen reagerat på. Om de har
            läst och inte förstått eller om de inte har brytt sig får vi kanske
            aldrig veta, men vi i finansutskottet är eniga över partigränserna
            om att förslaget bryter mot närhetsprincipen.
          </note>
          <note>
            Jag yrkar bifall även till förslaget i FiU43.
          </note>
          <note type="speaker">
            Anf. 2 LARS ELINDERSON (M):
          </note>
          <note>
            Herr talman! Jag tycker precis som Monica Green att det är ett
            lite historiskt tillfälle när vi nu behandlar de här två betänkandena.
            Det är första gången som Sveriges riksdag behandlar subsidiaritetsfrågan
            i enlighet med de nya Lissabonfördragen, och jag tänkte utveckla
            saken lite utöver det Monica har tagit upp när det gäller den
            principiella roll som riksdagen har.
          </note>
          <note>
            Jag ska börja med att bemöta Monica på en punkt. Det gäller det
            förhållandet att regeringen inte i detalj har prövat frågan om
            subsidiaritet. Det har man inte, helt enkelt av den anledningen
            att det är riksdagens uppgift i enlighet med Lissabonfördraget
            att göra den prövningen.
          </note>
          <note>
            Regeringen har i sin redovisning av ärendet angett att man bedömer
            att förslagen i huvudsak är förenliga med subsidiaritetsprincipen,
            men man pekar också på att bland annat finansieringsfrågorna behöver
            analyseras ytterligare. Man anser också, precis som utskottet,
            att den lånemekanism som föreslås bör utgå. Det råder alltså ingen
            skillnad mellan oss i det eniga finansutskottet och regeringen
            när det gäller bedömningen av subsidiaritetsfrågan i den delen,
            framför allt inte när det gäller den lånemekanism som föreslås.
          </note>
          <note>
            Utskottets utlåtanden på båda de här punkterna är därmed relativt
            odramatiska. Finansutskottet är enigt, och det finns inga reservationer.
            Även om man inte riktigt kan vara säker med tanke på att ytterligare
            partier har anmält sig till talarlistan och kan lägga fram andra
            yrkanden, förutsätter jag att det inte blir så.
          </note>
          <note>
            På två sätt är de här två utlåtandena historiska. Vi behandlar
            nu två utlåtanden som har behandlats i det tidigare finansutskottet,
            alltså det finansutskott som arbetade under den förra mandatperioden.
            Som första ärende ska nu den nyvalda riksdagen behandla utlåtanden
            från det gamla finansutskottet.
          </note>
          <note>
            Det är också första gången, som Monica påpekar, som riksdagen
            använder sig av möjligheten till en så kallad subsidiaritetsprövning
            av ett kommande direktiv. Jag tycker att det finns anledning att
            kommentera den frågan ytterligare något.
          </note>
          <note>
            Det är ingen nyhet att utskotten regelmässigt behandlar olika
            dokument från EU:s olika institutioner. Men då gäller det en sakbehandling
            av de förslag som läggs fram. De synpunkter som kommer fram i
            diskussionerna i utskottet kan föras vidare på olika sätt. Utskottet
            kan lämna synpunkter till regeringen direkt i överläggningar men
            också lämna betänkanden till kammaren och begära ett riksdagsutlåtande.
          </note>
          <note>
            När kommissionen enligt fördraget samlar in synpunkter om en
            fråga som det kan bli aktuellt för EU att lagstifta om kan man
            också skicka ut frågan genom ett så kallat samrådsdokument. Utskottet
            i fråga granskar då samrådsdokumentet och kan till exempel ordna
            en offentlig utfrågning för att skaffa ytterligare information.
            Vid granskningen kontrollerar utskottet bland annat hur frågan
            skulle påverka den svenska lagstiftningen och vad övriga EU-länder
            har för inställning samt lämnar förslag till den svenska ståndpunkten
            i frågan. Utskottet redovisar sin granskning till kammaren i ett
            så kallat utlåtande, där det presenterar sin inställning i frågan.
          </note>
          <note>
            Det nyligen antagna konstitutionella fördraget, det så kallade
            Lissabonfördraget, ökar de nationella parlamentens möjligheter
            att i förväg påverka kommande direktiv eller lagstiftningsförslag
            från kommissionen och andra EU-institutioner genom en så kallad
            subsidiaritetsprövning.
          </note>
          <note>
            Subsidiaritetsprincipen eller närhetsprincipen handlar, som Monica
            var inne på, om vilken nivå ett beslut ska fattas på. Principen
            innebär att EU:s institutioner alltid måste ange varför de ska
            fatta ett beslut och varför beslutet inte skulle få ett lika bra
            eller bättre resultat om det fattades av varje medlemsland för
            sig.
          </note>
          <note>
            Det nya förfarandet ökar behovet av kontakter mellan de nationella
            parlamenten och mellan utskotten och kommittéerna i de nationella
            parlamenten. Det har också skett löpande under de gångna åren.
            Bland annat träffar företrädare för utskotten i EU-ländernas nationella
            parlament både varandra och motsvarande utskott i Europaparlamentet
            regelbundet.
          </note>
          <note>
            Herr talman! Det här är som sagt första gången riksdagen behandlar
            ett förslag till direktiv enligt de nya reglerna för subsidiaritetsprövning.
            Det är två ärenden som dels gäller en omarbetning av tidigare
            direktiv för insättningsgaranti, dels en omarbetning av direktivet
            för ersättning till investerare i den händelse en bank går överstyr.
            Båda förslagen innebär en harmonisering av de nationella regelverken.
          </note>
          <note>
            De viktigaste punkterna i kommissionens förslag till system för
            insättningsgarantin är en förenkling och harmonisering, framför
            allt vad gäller garantins omfattning och formerna för utbetalning,
            ytterligare förkortade tidsfrister för återbetalning av insättningar
            och bättre tillgång till information. Det handlar också om sundhet,
            tillförlitlighet och en tillfredsställande finansiering liksom
            möjlighet för medlemsländernas nationella system att ge varandra
            lån, det vill säga en så kallad lånefacilitet som kan användas
            under vissa omständigheter.
          </note>
          <note>
            Kommissionen menar att bestämmelserna inte går utöver vad som
            är nödvändigt för att uppnå de mål som ställts upp när det gäller
            tillfredsställande skydd för privata bankkunders insättning. Man
            menar att enbart EU-åtgärder kan säkerställa att kreditinstitut
            som bedriver verksamhet i mer än ett medlemsland omfattas av likvärdiga
            krav för insättningsgarantin. Man anser också att åtgärderna tillgodoser
            kraven på hög nivå på finansiell stabilitet. I synnerhet, säger
            man, kan inte en harmoniserad täckningsnivå och harmoniserade
            tidsfrister för utbetalningar uppnås i tillräcklig utsträckning
            av medlemsstaterna eftersom det innebär att ett stort antal regler
            ska anpassas enligt olika medlemsstaters rättssystem.
          </note>
          <note>
            Förslaget till system för ersättning till investerare omfattar
            framför allt en anpassning av direktivet om marknader för finansiella
            instrument, en utvidgning av de regler som gäller om en investerare
            har ägnat sig åt så kallad penningtvätt så att de också omfattar
            bland annat marknadsmissbruk som till exempel insiderhandel och
            nya regler för ersättning, utbetalning och finansiering.
          </note>
          <note>
            Enligt kommissionen kan målen med förslaget inte i tillräcklig
            grad uppfyllas enbart med nationell lagstiftning. Det nuvarande
            EU-direktivet sätter endast upp vissa minimiprinciper och lämnar
            åt medlemsstaterna att utveckla regelverket ytterligare. Problem
            har under de senaste åren uppstått i vissa medlemsstater som visar
            att en ytterligare och större harmonisering på EU-nivå är nödvändig
            för att försäkra att målen med direktivet uppfylls inom EU.
          </note>
          <note>
            I båda fallen konstaterar finansutskottet, som Monica Green redan
            har påpekat, att förslagen innehåller en obligatorisk kreditmekanism
            mellan medlemsländernas nationella garantisystem som innebär en
            skyldighet att låna ut medel till andra medlemsländer som inte
            klarar sina åtaganden. Enligt utskottets mening är detta inte
            förenligt med subsidiaritetsprincipen, och utskottet föreslår
            därför enhälligt att riksdagen avlämnar ett motiverat yttrande
            med denna innebörd till Europaparlamentets, rådets och kommissionens
            ordförande. I övriga delar anser inte finansutskottet att kommissionens
            förslag strider mot subsidiaritetsprincipen.
          </note>
          <note>
            Herr talman! Jag yrkar bifall till både finansutskottets utlåtande
            nr 42 och finansutskottets utlåtande nr 43.
          </note>
          <note type="speaker">
            Anf. 3 MONICA GREEN (S) replik:
          </note>
          <note>
            Herr talman! Vi är överens om att det här strider mot subsidiaritetsprincipen
            och att vi ber regeringen återkomma.
          </note>
          <note>
            Jag begärde replik bara därför att Lars Elinderson försökte försköna
            regeringens blunder i den här frågan. Lars Elinderson väljer att
            nu i efterhand försöka rätta till saker som har blivit fel från
            regeringens sida.
          </note>
          <note>
            Faktum kvarstår: I mitten av augusti hävdade regeringen att det
            här inte skulle strida mot subsidiaritetsprincipen.
          </note>
          <note>
            Det är faktiskt tack vare vår behandling i riksdagen som regeringen
            har vaknat och nu kommer med påståendet att det i huvudsak inte
            strider mot subsidiaritetsprövningen. Det jag ville påpeka var
            alltså att det var ett förskönande från Lars Elindersons sida.
          </note>
          <note type="speaker">
            Anf. 4 LARS ELINDERSON (M) replik:
          </note>
          <note>
            Herr talman! Jag är inte förvånad över att Monica Green begär
            replik; det brukar hon göra hur eniga vi än är i olika sakfrågor.
            Jag citerade regeringens redovisning där det sägs att förslagen
            i huvudsak är förenliga med subsidiaritetsprincipen. Enligt de
            konstitutionella fördragen är det de nationella parlamenten som
            ska pröva subsidiaritetsfrågan, inte regeringen.
          </note>
          <note>
            Jag kan hålla med om att regeringen kanske också skulle ha med
            det i sin bedömning, men enligt fördraget är det vi som ska göra
            den prövningen, inte regeringen. Jag tycker att det känns bra
            att vi har regeringens uppfattning i ryggen när vi nu ska fatta
            ett enhälligt beslut.
          </note>
          <note type="speaker">
            Anf. 5 MONICA GREEN (S) replik:
          </note>
          <note>
            Herr talman! Ja, nu har vi regeringen med oss. Efter valet har
            regeringen vaknat upp och insett bristerna, att det inte är en
            tillräckligt bra närhetsprincip. Det är just för att vi behandlat
            frågan i finansutskottet som regeringen har vaknat upp, annars
            hade de inte gjort det.
          </note>
          <note type="speaker">
            Anf. 6 LARS ELINDERSON (M) replik:
          </note>
          <note>
            Herr talman! Jag är övertygad om att ifall regeringen hade gjort
            en subsidiaritetsprövning hade Monica Green i enlighet med det
            fördrag som vi arbetar efter varit kritisk till att man tog på
            sig en uppgift som var riksdagens.
          </note>
          <note>
            Det här är, som sagt, inte första gången, och heller inte sista,
            som Monica Green begär replik även i frågor där vi är eniga.
          </note>
          <note type="speaker">
            Anf. 7 GUNNAR ANDRÉN (FP):
          </note>
          <note>
            Herr talman! Jag vill allra först säga att det är oerhört roligt
            att se så många ledamöter samlade till ett sådant här ärende.
            Det är inte vanligt, kan jag säga för Raimo Pärssinen och många
            andra, när vi diskuterar EU-frågor.
          </note>
          <note>
            Nu gäller frågan ett EU-direktiv, att det ska ändras i investerarskyddsdirektivet
            och i insättningsgarantisystemen. Det som gett möjlighet för riksdagen
            att över huvud taget diskutera frågan är antagandet av det nya
            Lissabonfördraget som trädde i kraft den 1 december 2009. De som
            var emot fördraget, och det fanns ju en del sådana, ska med glädje
            notera att vi nu kan påverka EU-parlamentet och kommissionen direkt,
            utan att gå via regeringen.
          </note>
          <note>
            Det smärtar mig en smula att behöva påtala för Monica Green att
            gången i detta ärende varit den att utskottet frågat regeringen
            om dess synpunkter. Därmed prövas, precis som Lars Elinderson
            sade, subsidiaritetsprincipen av riksdagen och inte av regeringen.
            Det är riktigt att regeringen i en promemoria den 24 september
            anslutit sig till den, men regeringen har inte haft att pröva
            denna fråga. Den har prövat frågan i sak.
          </note>
          <note>
            Jag vill gärna för kammarens protokolls skull, herr talman, läsa
            ur faktapromemoria 2009/10:121 från Finansdepartementet från den
            24 september 2010. Där står under rubriken 2.1 Preliminär svensk
            ståndpunkt: Regeringen har invändningar mot lånemekanismen och
            anser att den bör utgå. Det bör vara varje medlemsstats åtagande
            att garantera respektive lands insättningsgarantisystem. Det är
            precis detta det handlar om. Ytterst handlar det om den garanti
            som vi som medborgare i det här landet har mot våra bankers kunder,
            men inte mot andra länders bankkunder. Mot bakgrund av den stora
            kris som varit i många banker är det förståeligt att man tycker
            att vi ska disponera svenska kronor. Annars vore det ungefär som
            att vi skulle ha skickat i väg en massa pengar med Saab till Detroit.
            Vi ska inte använda svenska skattebetalares medel till sådant.
          </note>
          <note>
            Här handlar närhetsprincipen, subsidiaritetsprincipen, om att
            svenska skattekronor bara ska gå till svenska insättare. Det är
            tydligt redovisat och därför, herr talman, yrkar jag bifall till
            förslaget från finansutskottet, som jag tror kommer att vara mycket
            gynnsamt för svenska skattebetalare. Vi kommer med detta yttrande
            till EU-kommissionen att tydliggöra att den svenska riksdagen
            inte vill att en enda svensk skattekrona ska gå till några andra
            länders banker.
          </note>
          <note type="speaker">
            Anf. 8 EMMA HENRIKSSON (KD):
          </note>
          <note>
            Herr talman! Jag måste instämma i att det är trevligt att se
            så många närvarande vid en debatt i kammaren.
          </note>
          <note>
            Mycket har redan sagts om motiven till varför finansutskottet
            har enats om denna ståndpunkt och varför regeringen också ställer
            sig bakom den. Jag vill i stället gå tillbaka till varför vi över
            huvud taget behöver dessa instrument.
          </note>
          <note>
            Vi har genomgått en omfattande ekonomisk kris i hela Europa,
            och jag menar att EU under denna kris i stora delar visat sig
            från sin bästa sida genom att vi solidariskt ställt upp för varandra.
            Det är någonting som vi ska värna om även i fortsättningen. Den
            fråga som finansutskottet ställer sig tveksam till är om det är
            på Europaparlamentsnivå som man ska fatta beslut om hur det hela
            ska fungera och när de olika länderna ska ställa upp för varandra.
            Där finns det skäl att säga, såsom finansutskottet har gjort,
            att vi inte ska fatta det beslutet på Europanivå, utan det ska
            varje lands nationella parlament ta ställning till i de enskilda
            fallen.
          </note>
          <note>
            Det finns mycket som är väldigt bra i det förslag som läggs fram,
            och jag tror att det är klokt att ta dessa steg efter att vi,
            förhoppningsvis, sett det värsta av krisen. Om vi har system med
            garantiskydd som är till gagn för hela den europeiska marknaden
            är det bra och viktigt att de systemen också fungerar likvärdigt,
            att det inte finns olikheter som skapar osäkerhet när vi försöker
            ha en integrerad marknad mellan länderna. Därför är det bra och
            viktigt att ha tydliga gränser för beloppet liksom tydligare regler
            för hur snabbt pengarna ska betalas ut. Det är mycket positivt
            att utskottet är enigt om att stödja dessa förslag från kommissionen.
          </note>
          <note>
            I enlighet med kollegerna i finansutskottet vill jag yrka bifall
            till förslaget i det utlåtande som finansutskottet har lämnat.
          </note>
          <note type="speaker">
            Anf. 9 KENT EKEROTH (SD):
          </note>
          <note>
            Herr talman! Ärade ledamöter! Sverigedemokraterna är starka försvarare
            av medborgerligt inflytande och självbestämmande. Vi tycker därför
            att det är glädjande att ett utskott för första gången i en subsidiaritetsprövning
            har landat i ett ställningstagande som innebär att beslutanderätten
            behålls på nationell nivå.
          </note>
          <note>
            Generellt är Sverigedemokraterna motståndare till all form av
            överstatlighet, och vi motsätter oss därmed principiellt direktiv
            och dylikt som kommer från EU. I detta fall är dock utskottets
            förslag till riksdagsbeslut gällande den obligatoriska kreditmekanismen
            och medlemsländernas garantisystem i linje med den politik vi
            sverigedemokrater vill föra. Övriga delar i direktivet har vi
            svårt att kommentera i detalj eftersom vi inte varit delaktiga
            i utskottets arbete hittills. Vi väljer således att lämna det
            därhän i dagsläget.
          </note>
          <note>
            Sverigedemokraterna yrkar därmed bifall till finansutskottets
            förslag till riksdagsbeslut rörande utlåtandena FiU42 och FiU43.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            10 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 6 oktober
          </note>
          <note>
            Anne-Marie Pålsson
          </note>
          <note>
            Ronny Olander
          </note>
          <note>
            Lars Wegendal
          </note>
          <note>
            Göran Lindblad
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 12 oktober.
          </note>
          <note>
            11 § Kammaren åtskildes kl. 14.30.
          </note>
          <note>
            Förhandlingarna leddes av talmannen.
          </note>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
