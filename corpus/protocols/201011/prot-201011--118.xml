<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201011</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--118</head>
          <docDate when="2011-06-17">2011-06-17</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2010/11:118
          </note>
          <note>
            Fredagen den 17 juni
          </note>
          <note>
            Kl. 09:00 - 15:30
          </note>
          <note>
            1 § Anmälan om återtagande av plats i riksdagen
          </note>
          <note>
            Tredje vice talmannen meddelade att Jonas Jacobsson (M) skulle
            återta sin plats i riksdagen från och med den 23 juni, varigenom
            uppdraget som ersättare skulle upphöra för Mats Sander (M).
          </note>
          <note>
            2 § Anmälan om sammansatt utrikes- och försvarsutskott
          </note>
          <note>
            Från sammansatta utrikes- och försvarsutskottet hade följande
            skrivelse inkommit:
          </note>
          <note>
            Sammansatt utrikes- och försvarsutskott
          </note>
          <note>
            Utrikesutskottet och försvarsutskottet har jämlikt riksdagsordningen
            4 kap 8 § i separata beslut den 9 juni respektive den 14 juni
            2011 överenskommit att genom deputerade i sammansatt utskott gemensamt
            bereda propositionen 2010/11:127 Fortsatt svenskt deltagande i
            den internationella militära insatsen i Libyen jämte motioner.
          </note>
          <note>
            Till deputerade och suppleanter i det sammansatta utskottet har
            utsetts de i bifogade förteckning upptagna riksdagsledamöterna.
          </note>
          <note>
            Det sammansatta utskottet, som benämns Sammansatta utrikes- och
            försvarsutskottet (UFöU), har vid konstituerande sammanträde den
            16 juni 2011 utsett följande presidium:
          </note>
          <note>
            Martin Brothén
          </note>
          <note>
            Ingemar Wahlberg
          </note>
          <note>
            Bilagan hade följande lydelse:
          </note>
          <note>
            Ledamöter och suppleanter i sammansatta utrikes- och försvarsutskottet
            (UFöU)
          </note>
          <note>
            LedamöterSuppleanter
          </note>
          <note>
            LedamöterSuppleanter
          </note>
          <note>
            3 § Meddelande om ändring i kammarens sammanträdesplan
          </note>
          <note>
            Tredje vice talmannen meddelade att måndagen den 20 juni kl.
            13.30 skulle bordläggningsplenum äga rum. Tidigare aviserat arbetsplenum
            skulle utgå.
          </note>
          <note>
            4 § Anmälan om inkomna faktapromemorior om förslag från Europeiska
            kommissionen
          </note>
          <note>
            Tredje vice talmannen anmälde att följande faktapromemorior om
            förslag från Europeiska kommissionen inkommit och överlämnats
            till utskott:
          </note>
          <note>
            KOM(2011)241
          </note>
          <note>
            SEC(2011)498
          </note>
          <note>
            5 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            6 § Fortsatt svenskt deltagande i den internationella militära
            insatsen i Libyen
          </note>
          <note>
            Föredrogs
          </note>
          <note>
            Kammaren biföll utskottets förslag att ärendet fick avgöras efter
            endast en bordläggning.
          </note>
          <note type="speaker">
            Anf. 1 MIKAEL JANSSON (SD):
          </note>
          <note>
            Fru talman! Jag yrkar bifall till Sverigedemokraternas reservation
            1.
          </note>
          <note>
            Åtta svenska Gripenplan har väl löst uppgiften med att bistå
            med upprätthållandet av flygförbudet i Libyen under inbördeskriget
            mellan Gaddafiregimen med fäste i Tripoli och gerillarörelsen
            med fäste i Benghazi.
          </note>
          <u xml:id="i-0b69ce1e28e0e2a7-0" next="i-0b69ce1e28e0e2a7-30" who="Q563289">
            <seg>
              Vi har bra svensktillverkade stridsflygplan, och vi har duktiga
              piloter. Den svenska styrkeenheten fick rätt förutsättningar och
              leddes skickligt av den svenska försvarsmakten och högkvarteret.
            </seg>
          </u>
          <u xml:id="i-0b69ce1e28e0e2a7-1" prev="i-0b69ce1e28e0e2a7-0" who="Q563289">
            <seg>
              När Gaddafisidan inte kunde lyfta med sina plan eller hellre
              undvek detta har den svenska kontingenten i huvudsak ägnat sig
              åt flygspaning. Enligt Nato har detta skett med framgång och till
              stor nytta för insatsen i dess helhet.
            </seg>
          </u>
          <note>
            Det första beslutet om deltagande i internationell insats i Libyen
            togs i mars.
          </note>
          <u xml:id="i-0b69ce1e28e0e2a7-2" prev="i-0b69ce1e28e0e2a7-0" who="Q563289">
            <seg>
              Fru talman! Snart fattas ett förnyat beslut. Regeringen har förhandlat
              med Socialdemokraterna inför en förnyelse av insatsen med delvis
              nya komponenter. Förhandlingen har givit vid handen att fem svenska
              Gripen ska fortsätta med flygspaning samt att en svensk marin
              enhet ska delta med syftet att försvåra eventuella vapenleveranser
              till Tripoli från sjösidan.
            </seg>
          </u>
          <u xml:id="i-0b69ce1e28e0e2a7-3" prev="i-0b69ce1e28e0e2a7-0" who="Q563289">
            <seg>
              Betänkandet har två reservationer där det förordas att Sveriges
              del i hanteringen av Libyenkrisen borde vara renodlat humanitär.
              Men om inget under sker kommer regeringens proposition att gå
              igenom kammaren med bifall.
            </seg>
          </u>
          <u xml:id="i-0b69ce1e28e0e2a7-4" prev="i-0b69ce1e28e0e2a7-0" who="Q563289">
            <seg>
              Fru talman! Förvissad om detta vill jag redan nu önska de deltagande
              i den kommande insatsen lycka till. Alla i denna kammare är måna
              om att den kommer tillbaka helskinnad. Vi är redan stolta över
              er i den svenska insatsen.
            </seg>
          </u>
          <u xml:id="i-0b69ce1e28e0e2a7-5" prev="i-0b69ce1e28e0e2a7-0" who="Q563289">
            <seg>
              Jag vill sätta dagens beslut i jämförelse med vår militära tradition.
            </seg>
          </u>
          <u xml:id="i-0b69ce1e28e0e2a7-6" prev="i-0b69ce1e28e0e2a7-0" who="Q563289">
            <seg>
              Under andra världskriget hotades vårt land av två supermakter
              med tvingande perspektiv på vårt land. Vår beredskap var då inte
              tillräcklig.
            </seg>
          </u>
          <u xml:id="i-0b69ce1e28e0e2a7-7" prev="i-0b69ce1e28e0e2a7-0" who="Q563289">
            <seg>
              Under det kalla kriget var vår beredskap så god som det kan begäras
              av ett land av vår storlek. Det militärt starka Sverige var då
              fredsbevarande genom att det skulle vara mycket svårt för Sovjetunionen
              att snabbt nå Atlanten genom Sverige.
            </seg>
          </u>
          <u xml:id="i-0b69ce1e28e0e2a7-8" prev="i-0b69ce1e28e0e2a7-0" who="Q563289">
            <seg>
              Detta är historia i dag. Mer minns vi de svenska fredsbevarande
              insatserna i Kongo, Gaza, Cypern, Libanon, Sinai, Bosnien, Makedonien,
              Liberia, Afghanistan, Kroatien, Somalia och Kosovo.
            </seg>
          </u>
          <u xml:id="i-0b69ce1e28e0e2a7-9" prev="i-0b69ce1e28e0e2a7-0" who="Q563289">
            <seg>
              Många svenska frivilliga har riskerat sina liv för att säkra
              andras fred och trygghet. Mer än 80 soldater har omkommit under
              tjänstgöring i Försvarsmaktens utlandsstyrka.
            </seg>
          </u>
          <u xml:id="i-0b69ce1e28e0e2a7-10" prev="i-0b69ce1e28e0e2a7-0" who="Q563289">
            <seg>
              Sverige har en tradition att hjälpa till med resurser i fredsbevarande
              och fredsskapande insatser. Trots att det är både farligt och
              dyrt är det, som jag ser det, en plikt att hjälpa till ute i världen
              i svåra kriser.
            </seg>
          </u>
          <u xml:id="i-0b69ce1e28e0e2a7-11" prev="i-0b69ce1e28e0e2a7-0" who="Q563289">
            <seg>
              Sverige har hanterats slarvigt i flera decennier. Trots detta
              är vi ett relativt välmående land.
            </seg>
          </u>
          <u xml:id="i-0b69ce1e28e0e2a7-12" prev="i-0b69ce1e28e0e2a7-0" who="Q563289">
            <seg>
              Alla partier invalda i riksdagen tycker att Sverige har ett internationellt
              ansvar gentemot människor i vår omvärld som befinner sig i svåra
              kriser.
            </seg>
          </u>
          <u xml:id="i-0b69ce1e28e0e2a7-13" prev="i-0b69ce1e28e0e2a7-0" who="Q563289">
            <seg>
              Det finns många verktyg i lådan: katastrofbistånd, utvecklingsbistånd,
              fredsbevarande militär insats och fredsskapande militär insats.
              Men Sverige har som ett litet land bristande resurser. Därför
              måste vi i Sverige extra mycket trimma och planera våra hjälpinsatser
              så att de genererar effekt.
            </seg>
          </u>
          <u xml:id="i-0b69ce1e28e0e2a7-14" prev="i-0b69ce1e28e0e2a7-0" who="Q563289">
            <seg>
              Militära fredsinsatser och u-hjälp ska också produceras skickligt
              liksom allt annat vi producerar. Ofta är den politiska nivån avgörande
              att vi tar rätt sikte och att vi förstår terrängen där krisen
              utspelar sig.
            </seg>
          </u>
          <u xml:id="i-0b69ce1e28e0e2a7-15" prev="i-0b69ce1e28e0e2a7-0" who="Q563289">
            <seg>
              För att gå tillbaka till betänkandet anser jag att Sverige flyter
              för mycket med i rörelseriktningen när vi diskuterar och planerar
              våra militära fredsinsatser. Vi diskuterar detaljer i insatsen
              i stället för hela bilden. Är vi osäkra på om kampanjen är rätt
              visar vi det genom att delta lite mindre än andra. Exempelvis
              flyger vi i Libyens luftrum, men vi bekämpar inte de markmål vi
              skulle kunna bekämpa.
            </seg>
          </u>
          <u xml:id="i-0b69ce1e28e0e2a7-16" prev="i-0b69ce1e28e0e2a7-0" who="Q563289">
            <seg>
              Enligt min mening är det fel sätt att visa osäkerhet. Vi är med
              i kampanjen. Vi är en oskiljbar del i den Natoledda kampanjen.
              Strider man i en kampanj och lyder under kampanjens stridsledning
              är man helt med, oavsett instruktioner. Om det är svenskt eller
              norskt stridsflyg som bekämpar markmål är ointressant. Ansvaret
              är detsamma.
            </seg>
          </u>
          <u xml:id="i-0b69ce1e28e0e2a7-17" prev="i-0b69ce1e28e0e2a7-0" who="Q563289">
            <seg>
              Det är därför som vi i första hand måste diskutera syftet med
              den Natoledda kampanjen. Vi måste också diskutera taktiken.
            </seg>
          </u>
          <u xml:id="i-0b69ce1e28e0e2a7-18" prev="i-0b69ce1e28e0e2a7-0" who="Q563289">
            <seg>
              Jag ska börja med syftet. Gaddafi var diktator, och när upproret
              startade i Benghazi mötte han detta med våld. Våld har varit rättesnöret
              mellan Tripolitanien och Cyrenaika där Benghazi ligger i mer än
              2 000 år. Demokrati har aldrig varit någon byggsten i området
              i allmänhet men aldrig heller något fredsband mellan dessa forna
              två länder.
            </seg>
          </u>
          <u xml:id="i-0b69ce1e28e0e2a7-19" prev="i-0b69ce1e28e0e2a7-0" who="Q563289">
            <seg>
              Vi har den historiska bakgrunden. Men när staten Libyen kollapsar
              eller närmar sig ett läge som det internationella samfundet definierar
              som brott mot mänskliga rättigheter måste någonting göras. Men
              vad ska göras och hur?
            </seg>
          </u>
          <u xml:id="i-0b69ce1e28e0e2a7-20" prev="i-0b69ce1e28e0e2a7-0" who="Q563289">
            <seg>
              Förståelsen för den aktuella processen och läget på plats har
              inte gynnats av initierade svenska nyhetsreportage. Svenska massmedier
              har få utrikeskorrespondenter. Äktheten hos de bilder som vi har
              fått via internationella medier vet vi ganska lite om.
            </seg>
          </u>
          <u xml:id="i-0b69ce1e28e0e2a7-21" prev="i-0b69ce1e28e0e2a7-0" who="Q563289">
            <seg>
              Låt oss vara uppriktiga. Ej heller mellan oss i riksdagen har
              det förekommit några djupare diskussioner om läget på plats, och
              frågetecknen är många.
            </seg>
          </u>
          <u xml:id="i-0b69ce1e28e0e2a7-22" prev="i-0b69ce1e28e0e2a7-0" who="Q563289">
            <seg>
              Hur människor verkligen tänker och känner på plats är en förutsättning
              stark som berget. Många stormakter har underskattat detta faktum.
            </seg>
          </u>
          <u xml:id="i-0b69ce1e28e0e2a7-23" prev="i-0b69ce1e28e0e2a7-0" who="Q563289">
            <seg>
              Vi i Sverigedemokraterna har egentligen uppfattat konflikten
              som ett inbördeskrig mellan två folk i en stat, medan majoriteten
              i kammaren har uppfattat konflikten som en frihetskamp mot en
              diktator i en stat som äger förutsättningar att utvecklas demokratiskt
              och enhetligt.
            </seg>
          </u>
          <u xml:id="i-0b69ce1e28e0e2a7-24" prev="i-0b69ce1e28e0e2a7-0" who="Q563289">
            <seg>
              Hur man uppfattar läget bestämmer hur man formulerar syftet med
              en eventuell insats. Bestämmer man sig för en insats ska taktiken
              möta och uppfylla syftet. Mot bakgrund av vad kammaren anser om
              läget på plats förstår jag att man förespråkar och vill delta
              i en massiv bombning mot Gaddafi man tror att hela problemet ligger
              just där. Jag är inte säker på att FN-mandatet egentligen tillåter
              detta, men det är ju er sak.
            </seg>
          </u>
          <u xml:id="i-0b69ce1e28e0e2a7-25" prev="i-0b69ce1e28e0e2a7-0" who="Q563289">
            <seg>
              I mitt parti har vi bedömt läget på plats annorlunda och därmed
              också syftet. Vi tror att internationella insatser borde ta fasta
              på att åtskilja de stridande och därefter inleda förhandling.
            </seg>
          </u>
          <u xml:id="i-0b69ce1e28e0e2a7-26" prev="i-0b69ce1e28e0e2a7-0" who="Q563289">
            <seg>
              Vad kostar det då att åtskilja de stridande? Ja, Nato skulle
              kanske kunna sätta relativt små förband i en demarkationszon mellan
              grupperingarna. Nato skulle kanske kunna säga att varje överträdelse
              av denna zon möts med tung bekämpning. FN skulle kanske kunna
              förhandla om en demokratisk övergång, troligen i två länder i
              stället för ett, och om Gaddafis avgång från makten.
            </seg>
          </u>
          <u xml:id="i-0b69ce1e28e0e2a7-27" prev="i-0b69ce1e28e0e2a7-0" who="Q563289">
            <seg>
              Skulle kanske kunna, säger jag, för jag vet inte vad som är optimalt
              och kan rädda mest liv i nuvarande Libyen. Men efter beslut i
              vårt parti har vi valt att förorda att Sveriges roll i denna konflikt
              blir humanitär. Vi tror inte att den Natoledda kampanjen är optimal
              för att rädda liv i nuvarande Libyen.
            </seg>
          </u>
          <u xml:id="i-0b69ce1e28e0e2a7-28" prev="i-0b69ce1e28e0e2a7-0" who="Q563289">
            <seg>
              Generellt vill jag avrunda med följande.
            </seg>
          </u>
          <u xml:id="i-0b69ce1e28e0e2a7-29" prev="i-0b69ce1e28e0e2a7-0" who="Q563289">
            <seg>
              Som partner med Nato behöver vi inte följa med i allt. Vi är
              fria att själva bestämma våra fredsinsatser. Beslut om att sätta
              in svensk trupp i fjärran land är svåra beslut. Alla svenska riksdagsmän
              är besjälade av att riksdagen tar lyckosamma beslut eftersom våra
              beslut påverkar andras liv och död. Men låt oss tänka självständigt.
              I andra länder kan regeringar på eget bevåg sätta in militär trupp
              utomlands. I andra länder kan presidenter utnyttja militära kampanjer
              för att öka sin inhemska popularitet. Låt oss tänka på detta,
              och låt oss inte bli så naiva att vi bara flyter med utan att
              ta egen ställning som nation.
            </seg>
          </u>
          <u xml:id="i-0b69ce1e28e0e2a7-30" prev="i-0b69ce1e28e0e2a7-0" who="Q563289">
            <seg>
              Fru talman! Svensk utrikespolitik bör vara självständig och äga
              initiativförmåga.
            </seg>
          </u>
          <note>
            I detta anförande instämde Julia Kronlid, Per Ramhorn och Tony
            Wiklander (alla SD).
          </note>
          <note type="speaker">
            Anf. 2 HANS LINDE (V):
          </note>
          <u xml:id="i-0b69ce1e28e0e2a7-31" next="i-0b69ce1e28e0e2a7-51" who="Q1581082">
            <seg>
              Fru talman! Vi har att debattera det sammansatta utrikes- och
              försvarsutskottets betänkande om fortsatt svenskt deltagande i
              den internationella militära insatsen i Libyen.
            </seg>
          </u>
          <u xml:id="i-0b69ce1e28e0e2a7-32" prev="i-0b69ce1e28e0e2a7-31" who="Q1581082">
            <seg>
              Vänsterpartiets utgångspunkt i dagens debatt är vår solidaritet
              med det libyska folket. Vår utgångspunkt är hur Sverige på bästa
              sätt kan bidra till att understödja det libyska folkets berättigade
              och legitima krav på demokrati, mänskliga rättigheter och social
              rättvisa.
            </seg>
          </u>
          <u xml:id="i-0b69ce1e28e0e2a7-33" prev="i-0b69ce1e28e0e2a7-31" who="Q1581082">
            <seg>
              Därför var det självklart för oss i Vänsterpartiet att ge vårt
              stöd till de folkliga protester som bröt ut i Benghazi den 15
              februari efter att människorättsaktivisten Fathi Terbil hade fängslats.
              Därför krävde vi att omvärlden skulle reagera och agera när regimen
              i Tripoli vände vapnen mot sin egen befolkning och fredliga protester
              bemöttes med attackhelikoptrar och stridsvagnar. Vi kritiserade
              också hårt Carl Bildts numera historiska uttalande Nu handlar
              det inte om att stödja den ena eller den andra. Det handlar om
              att försöka få till stabilitet och en rimlig utveckling samtidigt
              som människor dog på gatorna i Benghazi, Misrata och Tripoli.
            </seg>
          </u>
          <u xml:id="i-0b69ce1e28e0e2a7-34" prev="i-0b69ce1e28e0e2a7-31" who="Q1581082">
            <seg>
              Därför valde vi i Vänsterpartiet också att ge vårt stöd till
              FN-resolutionerna 1970 och 1973 och att den 1 april i denna kammare
              stödja ett svenskt deltagande i upprätthållandet av flygförbudszonen
              över landet. När Gaddafi använde sitt flygvapen för att attackera
              sin egen befolkning trots omvärldens tydliga fördömanden, uppmaningar
              till eldupphör och sanktioner såg vi få alternativ till att upprätta
              en flygförbudszon för att förhindra dessa attacker. Vi vet självklart
              inte i dag vad som skulle kunna ha skett om vi inte hade deltagit
              i flygförbudszonen, men det är vår övertygelse att Sverige de
              senaste månaderna kunnat bidra till att förhindra den libyska
              regimen att begå övergrepp mot sin egen befolkning och därigenom
              räddat livet på ett stort antal libyer.
            </seg>
          </u>
          <u xml:id="i-0b69ce1e28e0e2a7-35" prev="i-0b69ce1e28e0e2a7-31" who="Q1581082">
            <seg>
              När Sveriges bidrag till flygförbudszonen nu avvecklas och den
              internationella insatsen går från att skydda civila till att alltmer
              bedriva ett öppet krig mot Gaddafi för att få till stånd ett regimskifte
              är det lika självklart för oss i Vänsterpartiet, med vår utgångspunkt
              i solidariteten med det libyska folket, att säga nej till att
              fem JAS Gripen-plan ska spana över Libyen och att en bordningsstyrka
              på högst 40 personer ska upprättas. Vi anser att de 115 miljoner
              kronor som nu avsätts för den militära insatsen i stället borde
              användas till breda och långsiktiga humanitära insatser.
            </seg>
          </u>
          <u xml:id="i-0b69ce1e28e0e2a7-36" prev="i-0b69ce1e28e0e2a7-31" who="Q1581082">
            <seg>
              Fru talman! Det vi debatterar i dag är inte en förlängning av
              den nuvarande insatsen. Det vi debatterar i dag är i grunden en
              ny insats från Sverige, en insats med en ny sammansättning och
              med nya uppgifter som kommer att verka under nya förutsättningar
              jämfört med den tidigare.
            </seg>
          </u>
          <u xml:id="i-0b69ce1e28e0e2a7-37" prev="i-0b69ce1e28e0e2a7-31" who="Q1581082">
            <seg>
              Precis som det uttrycks i betänkandet kommer den nuvarande svenska
              militära insatsen, som är inriktad på att upprätthålla flygförbudszonen,
              att avslutas. Det är en naturlig konsekvens av utvecklingen på
              marken. Vid den förra debatten i denna kammare den 1 april hade
              Muammar Gaddafi militär kapacitet och den politiska viljan att
              använda denna kapacitet till att attackera sin egen befolkning.
              I dag är det libyska flygvapnet och luftvärnet i det närmaste
              helt utslaget. Det uppdrag som vi gav till det svenska försvaret
              från denna kammare för tre månader sedan är nu uppfyllt.
            </seg>
          </u>
          <u xml:id="i-0b69ce1e28e0e2a7-38" prev="i-0b69ce1e28e0e2a7-31" who="Q1581082">
            <seg>
              I stället har den borgerliga regeringen med stöd av Miljöpartiet
              och Socialdemokraterna presenterat en i grunden ny insats. Fem
              JAS Gripen-plan ska spana över Libyen, och en bordningsstyrka
              ska upprätthållas.
            </seg>
          </u>
          <u xml:id="i-0b69ce1e28e0e2a7-39" prev="i-0b69ce1e28e0e2a7-31" who="Q1581082">
            <seg>
              Nato har bett Sverige att bedriva spaning för att de ska kunna
              använda vår information för att bedriva bombanfall mot markmål.
              I det uppdrag som regeringen nu vill att riksdagen ger till den
              svenska Försvarsmakten ligger den överhängande risken att även
              Sverige indirekt bidrar till civila dödsoffer. FN-resolution 1973:s
              tydliga uppmaning att med alla till buds stående medel skydda
              civila känns avlägsen när man läser regeringens proposition.
            </seg>
          </u>
          <u xml:id="i-0b69ce1e28e0e2a7-40" prev="i-0b69ce1e28e0e2a7-31" who="Q1581082">
            <seg>
              Vi måste också fråga oss vilket behov det finns av en maritim
              bordningsstyrka. Alla uppgifter tyder på att vapenembargot från
              havet varit effektivt; över 100 bordningar har genomförts utan
              det svenska bidraget. I den mån det i dag förekommer en införsel
              av vapen till regimen i Tripoli sker den via markvägen, och det
              kommer knappast 40 svenska soldater i Medelhavet att kunna förhindra.
            </seg>
          </u>
          <u xml:id="i-0b69ce1e28e0e2a7-41" prev="i-0b69ce1e28e0e2a7-31" who="Q1581082">
            <seg>
              Fru talman! Det är inte bara situationen på marken i Libyen som
              har förändrats de senaste tre månaderna; det har också den internationella
              insatsen. Kriget i Libyen har ändrat karaktär. Vänsterpartiet
              och flera bedömare med oss menar att FN-resolution 1973 alltmer
              har kommit att bli en förevändning för Nato att delta i ett öppet
              krig med målet att avsätta Gaddafi. Den internationella insatsen
              har gått från att skydda civila till att mer bedriva ett öppet
              krig med syfte att få till ett regimskifte. I flera av de truppbidragande
              länderna diskuterar man nu öppet om Muammar Gaddafi som person
              är en legitim måltavla. Något sådant har inte stöd i FN-resolutionen
              och skulle vara ett tydligt brott mot folkrätten.
            </seg>
          </u>
          <u xml:id="i-0b69ce1e28e0e2a7-42" prev="i-0b69ce1e28e0e2a7-31" who="Q1581082">
            <seg>
              Låt mig vara tydlig: Vänsterpartiet har sedan den folkliga revolten
              bröt ut den 15 februari stött det libyska folkets legitima krav
              att Muammar Gaddafi måste avgå. Vi vill se ett fritt och demokratiskt
              Libyen. Men det är inte genom bombanfall från Natos sida som ett
              sådant Libyen kommer att kunna byggas.
            </seg>
          </u>
          <u xml:id="i-0b69ce1e28e0e2a7-43" prev="i-0b69ce1e28e0e2a7-31" who="Q1581082">
            <seg>
              Fru talman! Varje dag som går i Libyen utan en vapenvila innebär
              ytterligare en dag av lidande för det libyska folket. De har inte
              råd att vänta. Nu måste världssamfundets fokus vara ett omedelbart
              stopp för stridigheterna. Vänsterpartiet stöder FN:s tydliga krav
              på eldupphör och menar, precis som den välrenommerade tankesmedjan
              International Crisis Group, att det behövs en politisk lösning,
              med en vapenvila som övervakas av en fredsbevarande styrka under
              FN-mandat och omedelbara förhandlingar mellan regimen och oppositionen.
            </seg>
          </u>
          <u xml:id="i-0b69ce1e28e0e2a7-44" prev="i-0b69ce1e28e0e2a7-31" who="Q1581082">
            <seg>
              Vid en eventuell vapenvila är vi från Vänsterpartiets sida beredda
              att stödja en svensk insats som har till uppgift att övervaka
              vapenvilan, under förutsättning att det finns ett tydligt FN-mandat.
            </seg>
          </u>
          <u xml:id="i-0b69ce1e28e0e2a7-45" prev="i-0b69ce1e28e0e2a7-31" who="Q1581082">
            <seg>
              Tyvärr riskerar dock utvecklingen av den internationella insatsen
              att snarare försvåra en vapenvila. International Crisis Group
              menar att den nuvarande inriktningen gör en vapenvila närmast
              omöjlig och därmed maximerar risken för en utdragen väpnad konflikt
              med ett omfattande mänskligt lidande bland det libyska folket
              som följd.
            </seg>
          </u>
          <u xml:id="i-0b69ce1e28e0e2a7-46" prev="i-0b69ce1e28e0e2a7-31" who="Q1581082">
            <seg>
              Robert Malley, International Crisis Groups programchef för Mellanöstern
              och Nordafrika, skrev samma dag som regeringen presenterade sin
              överenskommelse med Socialdemokraterna och Miljöpartiet följande
              i ett pressmeddelande: Det internationella samfundet har ett betydande
              ansvar för vilken väg utvecklingen tar. I stället för att hålla
              fast vid den nuvarande politiken och riskera att konsekvensen
              blir ett farligt kaos borde det ageras nu för att underlätta ett
              framförhandlat slut på inbördeskriget och en ny början för Libyens
              politiska liv. Vänsterpartiet ställer sig till fullo bakom detta
              uttalande.
            </seg>
          </u>
          <u xml:id="i-0b69ce1e28e0e2a7-47" prev="i-0b69ce1e28e0e2a7-31" who="Q1581082">
            <seg>
              Fru talman! Vänsterpartiets utgångspunkt är som sagt solidariteten
              med det libyska folket. Därför föreslår vi i dag massiva satsningar
              på humanitär hjälp till Libyen. Vi vill att de 115 miljoner som
              de borgerliga partierna tillsammans med Socialdemokraterna och
              Miljöpartiet vill lägga på den militära insatsen i stället ska
              användas för humanitära insatser.
            </seg>
          </u>
          <u xml:id="i-0b69ce1e28e0e2a7-48" prev="i-0b69ce1e28e0e2a7-31" who="Q1581082">
            <seg>
              Enligt FN:s humanitära organisation OCHA kan så många som 639
              000 människor ha flytt landet. Dessutom beräknas det finnas 250
              000 internflyktingar i Libyen i dag. Det råder en akut brist på
              mat och mediciner, och folk lever under omänskliga förhållanden.
              Nu behövs flyktinghjälp, sjukvård, mediciner, utbildningsinsatser
              och återuppbyggnad. Trots det saknas helt konkreta och tydliga
              löften i propositionen om ökade humanitära och civila insatser.
            </seg>
          </u>
          <u xml:id="i-0b69ce1e28e0e2a7-49" prev="i-0b69ce1e28e0e2a7-31" who="Q1581082">
            <seg>
              Jag vill också säga att en av de verkligt stora humanitära katastrofer
              vi just nu ser när det gäller Libyen utspelar sig ute på Medelhavet,
              där människor i små båtar försöker fly undan våldet. Alltför många
              av dem drunknar, och alltför många av dem törstar ihjäl i sina
              små båtar samtidigt som Natos stridsflygplan åker i skytteltrafik
              över dem och vattnen är fulla av fartyg. Om detta säger propositionen
              ingenting, och i betänkandet finns bara vaga skrivningar.
            </seg>
          </u>
          <u xml:id="i-0b69ce1e28e0e2a7-50" prev="i-0b69ce1e28e0e2a7-31" who="Q1581082">
            <seg>
              Enligt FN:s högkommissionär för flyktingfrågor, António Guterres,
              har mindre än 2 procent av flyktingarna som flytt undan våldet
              i Libyen kommit till Europa. Hade Europa verkligen menat allvar
              med retoriken om solidaritet med det libyska folket hade man öppnat
              sina gränser och erbjudit de libyer som nu flyr undan våldet en
              fristad på vår kontinent. I dag gör man tyvärr det motsatta.
            </seg>
          </u>
          <u xml:id="i-0b69ce1e28e0e2a7-51" prev="i-0b69ce1e28e0e2a7-31" who="Q1581082">
            <seg>
              Jag vill därför avslutningsvis yrka bifall till reservation 2.
            </seg>
          </u>
          <note>
            I detta anförande instämde Christina Höj Larsen (V).
          </note>
          <note type="speaker">
            Anf. 3 KARIN ENSTRÖM (M):
          </note>
          <u xml:id="i-0b69ce1e28e0e2a7-52" next="i-0b69ce1e28e0e2a7-62" who="Q3544279">
            <seg>
              Fru talman! Det är aldrig lätt att fatta beslut om att skicka
              väpnad trupp utomlands. Det sätter människors liv i fara, det
              kräver stora resurser och uppoffringar och det medför betydande
              risker. Sådana beslut måste därför vägas mot insatsens legitimitet,
              mål och förutsättningar att uppnå dessa mål. Det är just i ljuset
              av dessa frågor vi i dag samlas för att debattera ett fortsatt
              svenskt deltagande i den militära insatsen i Libyen.
            </seg>
          </u>
          <u xml:id="i-0b69ce1e28e0e2a7-53" prev="i-0b69ce1e28e0e2a7-52" who="Q3544279">
            <seg>
              De frihetsuppror vi bevittnar i Nordafrika och Mellanöstern kommer
              kanske att medföra en av de mest genomgripande förändringarna
              av det internationella systemet sedan Berlinmurens fall. Utmaningarna
              är enorma, men möjligheterna att skapa förändring i regioner som
              präglas av politiskt förtryck och ekonomisk stagnation är ännu
              större. I grunden handlar det om människor som gör uppror och
              revolt mot decennier av förtryck och diktatur, och de gör uppror
              i hopp om att skapa en bättre framtid för sig själva, sina familjer
              och sitt land.
            </seg>
          </u>
          <u xml:id="i-0b69ce1e28e0e2a7-54" prev="i-0b69ce1e28e0e2a7-52" who="Q3544279">
            <seg>
              Vi har ett ansvar att stödja dessa människor i deras kamp för
              demokrati, mänskliga rättigheter och ekonomiskt välstånd. Det
              var på dessa grunder vårt Europa kunde byggas, och det är den
              riktning vi vill se världen utvecklas i. Vårt engagemang och vårt
              stöd för frihetsupproren sänder också signalen till andra diktaturer
              runt om i världen att vi är beredda att backa upp våra ord med
              handling, även i form av militära medel om så krävs. FN:s säkerhetsråd
              har också mycket tydligt slagit fast att situationen i Libyen
              utgör ett allvarligt hot mot internationell fred- och säkerhet
              samt att det internationella samfundet ska vidta alla nödvändiga
              åtgärder för att skydda civila.
            </seg>
          </u>
          <u xml:id="i-0b69ce1e28e0e2a7-55" prev="i-0b69ce1e28e0e2a7-52" who="Q3544279">
            <seg>
              Insatsen i Libyen har med andra ord en mycket stark internationell
              legitimitet genom säkerhetsrådsresolutionerna 1970 och 1973. Detta
              är viktigt för oss. När FN kallar ställer vi upp. Det har vi alltid
              gjort, och det ska vi fortsätta göra. Det handlar om att värna
              det normsystem som FN har byggt upp. Det är det som lägger grunden
              för de folkrättsliga spelreglerna i den internationella politiken,
              och det är som sagt det som lägger grunden för legitimiteten i
              denna insats.
            </seg>
          </u>
          <u xml:id="i-0b69ce1e28e0e2a7-56" prev="i-0b69ce1e28e0e2a7-52" who="Q3544279">
            <seg>
              Fru talman! Situationen i Libyen är alltjämt mycket oroande.
              Precis som vi har hört från tidigare talare är det mer än 600
              000 människor som hittills har tvingats på flykt. Inne i landet
              råder det svår brist på livsmedel, medicin och bränsle. Det rapporteras
              om summariska avrättningar, försvinnanden, användande av mänskliga
              sköldar, användande av klusterammunition i tättbefolkade områden
              och tortyr mot frihetsberövande. Om vi får ett slut på detta måste
              vi också fortsätta att ta ansvar. Då är det militära instrumentet
              ett bland flera i stödet för att få en fredlig utveckling i Libyen.
            </seg>
          </u>
          <u xml:id="i-0b69ce1e28e0e2a7-57" prev="i-0b69ce1e28e0e2a7-52" who="Q3544279">
            <seg>
              Vår svenska insats bygger även på ett stort humanitärt stöd.
              Vi har hittills anslagit 138 miljoner kronor i bilateralt bistånd.
              Det finns också ett omfattande bistånd som kanaliseras genom multilaterala
              organisationer. Vi har även tydligt deklarerat att Sverige är
              berett att ta ett stort ansvar för återuppbyggnaden av det civila
              samhället och dess institutioner när freden väl är säkrad. Men,
              fru talman, i detta skede är det militära instrumentet helt oumbärligt
              för att hindra de grova övergrepp som begås mot civila i Libyen.
              Gaddafi var glasklar om sitt mål att gå från hus till hus och
              slå ihjäl varenda kackerlacka i Benghazi, som han uttryckte det.
              Det råder ingen tvekan om att hans mål är att utplåna all opposition.
            </seg>
          </u>
          <u xml:id="i-0b69ce1e28e0e2a7-58" prev="i-0b69ce1e28e0e2a7-52" who="Q3544279">
            <seg>
              Delar man uppfattningen att det är nödvändigt att stoppa våldet
              måste man också vara beredd att använda militära medel. Det räcker
              inte bara med att ge humanitärt bistånd och låta någon annan ta
              ansvar för att göra det riskfyllda och svåravvägda militära arbetet.
            </seg>
          </u>
          <u xml:id="i-0b69ce1e28e0e2a7-59" prev="i-0b69ce1e28e0e2a7-52" who="Q3544279">
            <seg>
              Fru talman! Det går heller aldrig så snabbt som vi skulle vilja
              när vi gör fredsfrämjande insatser. Det tar tid att få resultat.
              Till stora delar är de militära ställningarna fortfarande låsta
              i Libyen, men de politiska, militära och ekonomiska åtgärder som
              har vidtagits mot Gaddafiregimen har försvagat dem. Det begränsar
              även möjligheten att begå övergrepp mot civila. Det handlar om
              att rädda människoliv, och det har insatsen också gjort fram till
              i dag. Det är därför det är så viktigt att vi har lyckats hitta
              en stark och bred politisk lösning här i kammaren för att fortsätta
              den militära insatsen i Libyen.
            </seg>
          </u>
          <u xml:id="i-0b69ce1e28e0e2a7-60" prev="i-0b69ce1e28e0e2a7-52" who="Q3544279">
            <seg>
              Om vi hade avbrutit insatsen hade vi indirekt stärkt Gaddafi,
              och det hade varit ett bakslag för de krafter vi vill främja.
              Vi måste upprätthålla det militära trycket på Gaddafiregimen för
              att skapa förutsättningar för och påskynda en politisk lösning.
              Men, som sagt, är det någonting vi har lärt oss av de närmare
              60 år som Sverige har varit verksamt inom fredsfrämjande insatser
              är det att det krävs tålamod och långsiktighet för att lyckas
              så även i Libyen.
            </seg>
          </u>
          <u xml:id="i-0b69ce1e28e0e2a7-61" prev="i-0b69ce1e28e0e2a7-52" who="Q3544279">
            <seg>
              Fru talman! Den svenska insatsen har rönt stor uppskattning,
              inte minst genom Gripens i det närmaste unika spaningsförmåga,
              och vi har all anledning att känna stolthet och tacksamhet inför
              de svenska kvinnor och män som genomför insatsen. Nu föreslås
              det militära engagemanget från svensk sida breddas ytterligare
              med en bordningsstyrka som personal för informationsoperationer.
              Den svenska flygspaningsinsatsen föreslås breddas till stöd för
              genomförandet av säkerhetsrådsresolution 1973 i sin helhet, och
              utskottet menar att den utökade spaningen bör kunna inledas snarast.
            </seg>
          </u>
          <u xml:id="i-0b69ce1e28e0e2a7-62" prev="i-0b69ce1e28e0e2a7-52" who="Q3544279">
            <seg>
              Fru talman! Det är med stor tillfredsställelse vi kan stå här
              i dag och se att vi har en bred och stark politisk enighet i denna
              kammare om ett fortsatt svenskt deltagande i den internationella
              militära insatsen i Libyen. Jag vill därför yrka bifall till utskottets
              förslag.
            </seg>
          </u>
          <note type="speaker">
            Anf. 4 HANS LINDE (V) replik:
          </note>
          <u xml:id="i-0b69ce1e28e0e2a7-63" next="i-0b69ce1e28e0e2a7-67" who="Q1581082">
            <seg>
              Fru talman! Vi har under de senaste veckorna utförligt i svenska
              medier kunnat läsa om Socialdemokraternas piruetter när det gäller
              Libyenfrågan. De som i denna kammare verkligen har stått för de
              stora omsvängningarna är dock Moderaterna. Från att ha sagt att
              det inte handlar om att ta ställning för den ena eller den andra
              säger man i dag att vi måste upprätthålla ett militärt tryck på
              Muammar Gaddafi. Det är en 180-gradig svängning av Moderata samlingspartiet.
            </seg>
          </u>
          <u xml:id="i-0b69ce1e28e0e2a7-64" prev="i-0b69ce1e28e0e2a7-63" who="Q1581082">
            <seg>
              Den insats vi ser har i grunden ändrat karaktär. Fokus flyttas
              och sätts nu alltmer på att man ska avsätta Muammar Gaddafi och
              få till ett regimskifte i Libyen.
            </seg>
          </u>
          <u xml:id="i-0b69ce1e28e0e2a7-65" prev="i-0b69ce1e28e0e2a7-63" who="Q1581082">
            <seg>
              De som tvivlar på det kunde i Karin Enströms anförande höra att
              det inte längre handlar om att skydda civila, det handlar om att
              få till ett regimskifte i Libyen. Vi har lärt oss av historien
              att när man från väst försöker att bomba fram demokrati, frihet
              och befrielse går det sällan speciellt bra. Vi har sett det i
              Irak, vi har sett det i Afghanistan där man med exakt samma retorik
              har försökt bomba fram en förändring. Det har inte gått speciellt
              bra. I Irak och Afghanistan väntar folket fortfarande på sin befrielse.
            </seg>
          </u>
          <u xml:id="i-0b69ce1e28e0e2a7-66" prev="i-0b69ce1e28e0e2a7-63" who="Q1581082">
            <seg>
              Förskjutningen av insatsen är allvarlig därför att man nu rör
              sig mot FN-resolutionens gränser, till och med går över gränserna.
              Vi börja komma i ett läge där det blir alltmer tydligt att denna
              insats inte längre till fullo har stöd i FN-resolutionen. Det
              som också är allvarligt är det som the International Crisis Group
              tar upp i sin rapport som släpptes samma dag som överenskommelsen
              med de borgerliga partierna, Socialdemokraterna och Miljöpartiet
              presenterades, nämligen att den strategi och den inriktning som
              insatsen börjar få försvårar möjligheterna att få till en vapenvila.
              Det verkligt viktiga nu är att få till ett omedelbart eldupphör,
              det som FN-resolutionen 1973 tydligt efterfrågar.
            </seg>
          </u>
          <u xml:id="i-0b69ce1e28e0e2a7-67" prev="i-0b69ce1e28e0e2a7-63" who="Q1581082">
            <seg>
              Därför blir min fråga till Karin Enström: Ser inte Karin Enström
              och Moderaterna problemen med att den inriktning som denna insats
              får, där man bedriver ett mer aktivt krig för att få till ett
              regimskifte i Libyen, försvårar möjligheterna att få till en vapenvila,
              försvårar möjligheterna att upprätthålla FN-resolutionen?
            </seg>
          </u>
          <note type="speaker">
            Anf. 5 KARIN ENSTRÖM (M) replik:
          </note>
          <u xml:id="i-0b69ce1e28e0e2a7-68" next="i-0b69ce1e28e0e2a7-71" who="Q3544279">
            <seg>
              Fru talman! Jag håller med Hans Linde om att det allra viktigaste
              nu är att få till ett eldupphör och en vapenvila för att kunna
              nå en politisk lösning. Men jag tror, precis tvärtemot vad Hans
              Linde och Vänsterpartiet tror, att detta inte kan genomföras om
              vi släpper på trycket mot Gaddafi. Det handlar om att hålla uppe
              trycket mot honom och företrädare för hans regim, som fortsätter
              att plåga civila, fortsätter att utföra de värsta kränkningar
              man kan tänka sig mot civila och mänskliga rättigheter. Man kan
              välja. Man kan släppa trycket och låta den här regimen konsolidera
              sig och vinna mark igen. Då är risken, tror jag, att vi inte kommer
              att få se en fredlig lösning alls, utan oppositionen kommer att
              utplånas helt och håller. Därför håller jag inte med om Hans Lindes
              eller Vänsterpartiets analys.
            </seg>
          </u>
          <u xml:id="i-0b69ce1e28e0e2a7-69" prev="i-0b69ce1e28e0e2a7-68" who="Q3544279">
            <seg>
              Vi vet allihop att enbart en militär lösning självklart inte
              gäller för Libyen heller. Vi behöver få till en vapenvila, vi
              behöver få till förhandlingar för att nå en fredlig lösning. Men
              vi kan inte se några tecken i dag på att den viljan finns, och
              därför måste vi upprätthålla trycket så att kränkningarna inte
              kan fortsätta och vi kan få en fredlig utveckling.
            </seg>
          </u>
          <u xml:id="i-0b69ce1e28e0e2a7-70" prev="i-0b69ce1e28e0e2a7-68" who="Q3544279">
            <seg>
              Hans Lindes alternativ är ganska oklart. Det är att fortsätta
              att be om att det ska gå bra och humanitära insatser de krävs
              också, och det har vi givit stöd för.
            </seg>
          </u>
          <u xml:id="i-0b69ce1e28e0e2a7-71" prev="i-0b69ce1e28e0e2a7-68" who="Q3544279">
            <seg>
              Jag vill snarast ställa en motfråga till Hans Linde: Hur tror
              Hans Linde att vi med hans och Vänsterpartiets alternativ ska
              kunna nå en lösning?
            </seg>
          </u>
          <note type="speaker">
            Anf. 6 HANS LINDE (V) replik:
          </note>
          <u xml:id="i-0b69ce1e28e0e2a7-72" next="i-0b69ce1e28e0e2a7-75" who="Q1581082">
            <seg>
              Fru talman! Vänsterpartiets svar är att vi stöder FN-resolutionen
              1973. Vi stöder dess tydliga krav på vapenvila, vi stöder dess
              krav på att omvärlden måste agera med alla till buds stående medel
              för att skydda civila. Den här insatsen handlar inte längre om
              det. Karin Enström tydliggör det. Gång på gång pratar Karin Enström
              om att vi måste sätta tryck på regimen i Tripoli. Var i FN-resolutionen
              finns det ett stöd för att sätta ett militärt tryck på Muammar
              Gaddafi och hans regim?
            </seg>
          </u>
          <u xml:id="i-0b69ce1e28e0e2a7-73" prev="i-0b69ce1e28e0e2a7-72" who="Q1581082">
            <seg>
              Jag välkomnar att Karin Enström nu säger att eldupphör är viktigt.
              Det har inte riktigt framgått av vare sig betänkandet eller regeringens
              proposition. Frågan till Karin Enström är: Vad gör den borgerliga
              regeringen i Sverige för att man ska få till stånd ett eldupphör?
              Vilka politiska initiativ tar man? Eller är det som i vanlig ordning
              när det gäller den borgerliga regeringspolitiken att man bara
              har ett enda verktyg att bedriva utrikespolitik med, nämligen
              att skicka militärtrupp till utlandet?
            </seg>
          </u>
          <u xml:id="i-0b69ce1e28e0e2a7-74" prev="i-0b69ce1e28e0e2a7-72" who="Q1581082">
            <seg>
              Det här är allvarligt för Libyen, men det får också konsekvenser
              för hela regionen och får internationella konsekvenser. När FN-resolutionen
              1973 antogs fanns det ett brett internationellt stöd för den.
              Sydafrika valde till exempel att stödja resolutionen. Ryssland
              och Kina valde att lägga ned sina röster. Det var oerhört viktigt
              att vi kunde få en bred uppbackning för denna resolution. Men
              nu ser vi som en konsekvens av att Nato och de andra truppbidragande
              länderna rör sig mot gränsen av FN-resolutionen, till och med
              går över gränserna för resolutionen och börjar frångå folkrättens
              grunder att stödet börjar eroderas och försvagas. Vi ser redan
              hur Kina och Ryssland backar, hur flera av de länder som inledningsvis
              stödde FN-resolutionen blir alltmer kritiska, till exempel länder
              inom Afrikanska unionen.
            </seg>
          </u>
          <u xml:id="i-0b69ce1e28e0e2a7-75" prev="i-0b69ce1e28e0e2a7-72" who="Q1581082">
            <seg>
              Karin Enström pratade tidigare om att vi skickar en signal till
              alla förtryckarregimer runt om i Mellanöstern och Nordafrika.
              Nej, det skickas inga signaler. Det skickas inte en enda signal.
              Alla andra förtryckarregimer runt om i Mellanöstern och Nordafrika
              vet att på grund av att man har överträtt FN-resolutionens gränser
              kommer det inte att komma till stånd fler FN-resolutioner. Vi
              kommer inte att kunna få till stånd en FN-resolution gällande
              Syrien, för länder som Kina och Ryssland blockerar det på grund
              av att Nato och de andra truppbidragande länderna gått över gränserna
              i Libyen.
            </seg>
          </u>
          <note type="speaker">
            Anf. 7 KARIN ENSTRÖM (M) replik:
          </note>
          <u xml:id="i-0b69ce1e28e0e2a7-76" next="i-0b69ce1e28e0e2a7-78" who="Q3544279">
            <seg>
              Fru talman! Jag tror att det alltid kommer att finnas länder
              som hittar skäl för att inte behöva blanda sig i andra länders
              inre angelägenheter. Jag tror att det snarare är det som gör att
              man uttrycker att det finns någonting som kryper ifrån FN:s säkerhetsråds
              resolution. Då kan man använda det som ett bekvämt argument för
              att inte behöva angripa.
            </seg>
          </u>
          <u xml:id="i-0b69ce1e28e0e2a7-77" prev="i-0b69ce1e28e0e2a7-76" who="Q3544279">
            <seg>
              Jag håller inte med om den tolkningen. Det finns tydligt uttryckt
              att vi inte kan släppa trycket förrän ett antal mål är uppfyllda,
              bland annat att våldet mot de civila ska upphöra. Dessförinnan
              kan man inte börja förhandla, man kan inte hitta en politisk lösning.
              Här har vi uppenbarligen olika syn.
            </seg>
          </u>
          <u xml:id="i-0b69ce1e28e0e2a7-78" prev="i-0b69ce1e28e0e2a7-76" who="Q3544279">
            <seg>
              Jag tror att det är viktigt att vi fortsätter att stödja FN-mandatet,
              att vi fortsätter att delta i operationen för att kunna få en
              fredlig demokratisk utveckling i Libyen där libyska folket självt
              kan bestämma hur framtiden ska se ut.
            </seg>
          </u>
          <note type="speaker">
            Anf. 8 URBAN AHLIN (S):
          </note>
          <u xml:id="i-0b69ce1e28e0e2a7-79" next="i-0b69ce1e28e0e2a7-97" who="Q3369220">
            <seg>
              Fru talman! Bara för något år sedan fanns det ingen som kunde
              föreställa sig den fantastiska och dramatiska förändring som vi
              har sett i vårt eget närområde. Den arabiska våren tog oss alla
              med förvåning. Det är naturligtvis en dramatisk förändring i vårt
              direkta närområde när miljoner människor kastar förtryckare över
              ända, säger att det får vara slut med korruption, diktatur och
              vill leva ett liv i mänsklig värdighet. Det är en fantastisk utmaning
              och möjlighet för Sverige och den europeiska unionen när människor,
              precis som man gjorde i det forna Sovjetunionen och östblocket,
              kastar sina diktaturer över ända.
            </seg>
          </u>
          <u xml:id="i-0b69ce1e28e0e2a7-80" prev="i-0b69ce1e28e0e2a7-79" who="Q3369220">
            <seg>
              Regeringen inledde stödet till folket i den arabiska världen
              stapplande. När Mubarak försökte behålla makten och trycket var
              enormt från den egyptiska befolkningen vågade utrikesministern
              inte ta ställning och säga att Mubarak bör avgå. Vi socialdemokrater
              var tydliga.
            </seg>
          </u>
          <u xml:id="i-0b69ce1e28e0e2a7-81" prev="i-0b69ce1e28e0e2a7-79" who="Q3369220">
            <seg>
              När Mubarak väl hade avgått och situationen i Libyen lyftes upp,
              när människorna tog avstånd från ett 40-årigt enormt förtryck,
              talade regeringen om stabilitet och att inte välja sida. Vi socialdemokrater
              var tydliga med att vi vet att det är enormt stora utmaningar.
              Vi kan inte gå i god för alla de människor som har protesterat
              mot sina diktatorer. Det kan finnas extremister. Det kan finnas
              människor vars åsikter vi starkt ogillar, men stabilitet är vad
              diktatorerna önskar sig. Allt annat är att välkomna trots att
              det är enorma utmaningar för oss att hjälpa folket i den arabiska
              världen.
            </seg>
          </u>
          <u xml:id="i-0b69ce1e28e0e2a7-82" prev="i-0b69ce1e28e0e2a7-79" who="Q3369220">
            <seg>
              Libyens folk mötte en annan diktator än vad man gjorde i Tunisien
              och Egypten. Man mötte en diktator som sade: Jag älskar makten
              så mycket att jag är beredd att använda vapen för att döda mitt
              eget folk. Gaddafi uttalade mycket tydligt att han ska gå från
              hus till hus, från hem till hem och döda råttorna och kackerlackorna.
            </seg>
          </u>
          <u xml:id="i-0b69ce1e28e0e2a7-83" prev="i-0b69ce1e28e0e2a7-79" who="Q3369220">
            <seg>
              Så starkt uttalade han sin bevekelsegrund för att döda sin egen
              befolkning att Arabförbundet för första gången någonsin begärde
              det internationella sambundet att stoppa detta. Jordanien krävde
              av FN:s säkerhetsråd att ha en resolution för att inrätta en flygförbudszon
              för att hindra Gaddafi att bomba sitt eget folk.
            </seg>
          </u>
          <u xml:id="i-0b69ce1e28e0e2a7-84" prev="i-0b69ce1e28e0e2a7-79" who="Q3369220">
            <seg>
              Vi socialdemokrater krävde, långt innan FN:s säkerhetsråd tog
              ett beslut om en flygförbudszon, av den svenska regeringen att
              de skulle vara för en flygförbudszon, att de skulle planera för
              ett deltagande i en flygförbudszon. Men regeringen tövade. Carl
              Bildt satsade på det som jag ärligt måste säga var det mest trovärdiga,
              att FN:s säkerhetsråd aldrig skulle kunna samla sig till att göra
              det vi vill att FN:s säkerhetsråd ska göra, nämligen skydda de
              civila responsibility to protect. Historiskt har FN inte klarat
              det i Srebrenica, Rwanda och så vidare.
            </seg>
          </u>
          <u xml:id="i-0b69ce1e28e0e2a7-85" prev="i-0b69ce1e28e0e2a7-79" who="Q3369220">
            <seg>
              Det fantastiska var att denna gång och jag vill understryka detta
              för kammaren när vi har det mest legitima säkerhetsråd som denna
              värld någonsin har skådat, med medlemmar såsom Brasilien, Indien,
              Tyskland, Sydafrika plus de andra permanenta medlemmarna, då lyckas
              man ta sig samman, komma ihåg sina förpliktelser från 2005 om
              ansvaret att skydda. Man släppte fram en säkerhetsresolution som
              krävde att det skulle upprättas en flygförbudszon för att hindra
              Gaddafi från att döda sin egen befolkning.
            </seg>
          </u>
          <u xml:id="i-0b69ce1e28e0e2a7-86" prev="i-0b69ce1e28e0e2a7-79" who="Q3369220">
            <seg>
              Regeringen fick fel, och helt plötsligt förändrades spelplanen.
              I stället för att tala om för Försvarsmakten när man inte skulle
              planera för ett deltagande i flygförbudszonen blev det helt plötsligt
              väldigt bråttom att tala om för Försvarsmakten att nu måste de
              i väg. Och ni vet hur det gick. När Sverige väl kom på plats var
              flygförbudszonen i praktiken redan upprättad, för det fanns andra
              länder som var snabbare och som redan var där. Och det var på
              grund av utrikesministerns tövan att stödja de arabiska folken
              i deras strävan efter mänsklig värdighet.
            </seg>
          </u>
          <u xml:id="i-0b69ce1e28e0e2a7-87" prev="i-0b69ce1e28e0e2a7-79" who="Q3369220">
            <seg>
              Vi socialdemokrater uttalade då att vi tyckte att det var rimligt
              att vi avslutade flygförbudszonsarbetet och försökte bredda vår
              insats till att omfatta även annat och att också ha fokus på vad
              framtiden ställer för krav på oss. Vi tyckte att det var en otroligt
              olycklig fokusering på åtta Gripenplan när vi vet att utmaningarna
              i Libyen är betydligt större än så. Där delar jag Hans Lindes
              åsikt att det kommer att krävas enorma insatser från Europeiska
              unionen och från Sverige för att få en vapenvila som är funktionell,
              och som ger det libyska folket en möjlighet att själva välja sin
              framtid, och för att stödja en återuppbyggnad av detta fullständigt
              förruttna land under Gaddafi.
            </seg>
          </u>
          <u xml:id="i-0b69ce1e28e0e2a7-88" prev="i-0b69ce1e28e0e2a7-79" who="Q3369220">
            <seg>
              Allt detta drev vi gentemot den borgerliga regeringen. Det enda
              svaret var: Vi ska fortsätta att upprätthålla flygförbudszonen,
              och vi ska fortsätta med åtta Gripenplan.
            </seg>
          </u>
          <u xml:id="i-0b69ce1e28e0e2a7-89" prev="i-0b69ce1e28e0e2a7-79" who="Q3369220">
            <seg>
              Vi kom sent dit. Flygförbudszonen var redan upprättad. Vi hade
              fattat ett beslut i denna kammare om att uppdraget var att upprätthålla
              flygförbudszonen samt att ha spanings- och stödresurser. Eftersom
              Gripen har den exklusiva förmågan med spaningskapslarna, som Karin
              Enström tidigare talat om, kunde man växla från att till att börja
              med bara patrullera flygförbudszonen, det vill säga att ha fokus
              på att tvinga ned Libyens flygvapen för att det inte skulle kunna
              attackera sin egen befolkning, till att ägna sig åt flygspaning
              över det område som då täcktes av flygförbudszonen. Det var tack
              vare att vi skrev spanings- och stödresurser i vårt beslut.
            </seg>
          </u>
          <u xml:id="i-0b69ce1e28e0e2a7-90" prev="i-0b69ce1e28e0e2a7-79" who="Q3369220">
            <seg>
              När vi nu ska förlänga insatsen är det väl rimligt att vi talar
              om för allmänheten och för oss själva att det faktiskt är en helt
              ny insats vi talar om. Det som vi åkte dit för att göra, att upprätthålla
              flygförbudszonen, var inte det vi gjorde i slutet av förra perioden
              när det handlade om flygspaning. Nu ger vi ett betydligt bredare,
              välkommet och välbehövt bidrag till den internationella insatsen
              i Libyen.
            </seg>
          </u>
          <u xml:id="i-0b69ce1e28e0e2a7-91" prev="i-0b69ce1e28e0e2a7-79" who="Q3369220">
            <seg>
              Tro inte på att det skulle ha varit något slags svaghet och att
              vi socialdemokrater har försökt få regeringen att minska på slagkraften
              i den insats vi gör icke alls! Vi är av den bestämda uppfattningen
              att om vi bestämmer oss för att vi ska vara med i en internationell
              militär operation ska den naturligtvis vara verkningsfull och
              bra. Vi ska inte åka i väg och göra några halvdana insatser.
            </seg>
          </u>
          <u xml:id="i-0b69ce1e28e0e2a7-92" prev="i-0b69ce1e28e0e2a7-79" who="Q3369220">
            <seg>
              Jag vill därför påtala att alla dessa fyra insatser som vi nu
              gör lufttankningsförmåga, flygspaning, bordningsstyrka och att
              vi sänder informationsofficerare är efterfrågade i den internationella
              insatsen och sådant som det finns brister i. Om detta har vi i
              förhandlingarna med regeringen nu lagt fram en proposition. Det
              är bra. Det är ett starkt och välkommet bidrag till den internationella
              insatsen.
            </seg>
          </u>
          <u xml:id="i-0b69ce1e28e0e2a7-93" prev="i-0b69ce1e28e0e2a7-79" who="Q3369220">
            <seg>
              I diskussionerna inför den första insatsen var vi socialdemokrater
              väldigt tydliga med att vi inte vill ha vapeninsatser mot markmål.
              Låt mig förklara varför. Hans Linde var lite inne på det och också
              Mikael Jansson från Sverigedemokraterna. Vad är det FN-mandatet
              egentligen ger rätt till?
            </seg>
          </u>
          <u xml:id="i-0b69ce1e28e0e2a7-94" prev="i-0b69ce1e28e0e2a7-79" who="Q3369220">
            <seg>
              Vi var väldigt tydliga med att vi var oroliga för att insatsen
              mot markmål snart skulle hamna i gråzonen för FN:s säkerhetsråds
              egentliga mandat. Sorgligt nog är det lite som Hans Linde säger,
              att en del länder som var med och släppte fram resolutionen åtminstone
              nu tar till en del brösttoner och säger att Nato går utanför mandatet.
              Och så använder man detta, för jag tror inte alls att det är det
              som i praktiken gör att Ryssland och Kina är tveksamma till en
              resolution om Syrien, absolut inte. Det där är bara ett politiskt
              spel. Ryssland och Kina visste vad de gjorde när de släppte igenom
              resolutionen. Men det ger dem trots allt en ursäkt för att hindra
              att FN och det internationella samfundet gör någonting när det
              gäller Syrien, och det är olyckligt.
            </seg>
          </u>
          <u xml:id="i-0b69ce1e28e0e2a7-95" prev="i-0b69ce1e28e0e2a7-79" who="Q3369220">
            <seg>
              Därför tror jag att det var bra att vi socialdemokrater drev
              kravet på att inte göra insatser mot markmål. Det betyder att
              vi gör en insats som ingen kan ifrågasätta från ett folkrättsligt
              perspektiv, men vi gör ändå en insats som är behövd och nödvändig
              i Libyen.
            </seg>
          </u>
          <u xml:id="i-0b69ce1e28e0e2a7-96" prev="i-0b69ce1e28e0e2a7-79" who="Q3369220">
            <seg>
              Det är som sagt en bra överenskommelse. Den är behövd och den
              är välkommen. Och det är oerhört väsentligt att vi i Sveriges
              riksdag fattar besluten i en så bred överenskommelse som möjligt.
              Som sagts tidigare här från talarstolen är det i andra länder
              regeringarna eller presidenterna som fattar besluten om att skicka
              trupper utomlands. I Sverige är det riksdagen, och då faller ansvaret
              på oss. Då är det viktigt att komma ihåg att vi måste se till
              att det finns ett starkt stöd i ryggen för de kvinnor och män
              som utför dessa farliga uppdrag. Därför ska vi alltid eftersträva
              en så bred överenskommelse som möjligt.
            </seg>
          </u>
          <u xml:id="i-0b69ce1e28e0e2a7-97" prev="i-0b69ce1e28e0e2a7-79" who="Q3369220">
            <seg>
              Jag hälsar denna överenskommelse välkommen och yrkar bifall till
              utskottets förslag till beslut.
            </seg>
          </u>
          <note type="speaker">
            Anf. 9 HANS LINDE (V) replik:
          </note>
          <u xml:id="i-0b69ce1e28e0e2a7-98" next="i-0b69ce1e28e0e2a7-104" who="Q1581082">
            <seg>
              Fru talman! Egentligen är man lite frestad att ställa frågor
              om den process som vi har kunnat följa i medierna om Socialdemokraternas
              ställningstagande här. Men någonstans kan jag känna att Socialdemokraterna
              har häcklats nog i svenska medier för det ställningstagande eller
              rättare sagt de många olika ställningstaganden som de har gjort
              under processens gång.
            </seg>
          </u>
          <u xml:id="i-0b69ce1e28e0e2a7-99" prev="i-0b69ce1e28e0e2a7-98" who="Q1581082">
            <seg>
              I stället vill jag fokusera på det beslut som vi ska fatta i
              dag. Det är precis så som Urban Ahlin sade. När vi för tre månader
              sedan fattade beslut gjorde både Socialdemokraterna och Vänsterpartiet
              ställningstagandet att stödja beslutet att delta i flygförbudszonen.
              För våra båda partier var det, som jag uppfattade debatten då,
              två centrala delar som gjorde att vi valde att stödja den svenska
              insatsen i upprätthållandet av flygförbudszonen.
            </seg>
          </u>
          <u xml:id="i-0b69ce1e28e0e2a7-100" prev="i-0b69ce1e28e0e2a7-98" who="Q1581082">
            <seg>
              För det första var det en insats som hade till syfte att skydda
              civila. Det var inte en insats som hade till syfte att bedriva
              krig där man tog ställning för den ena parten mot den andra. För
              det andra var det, som jag uppfattade som viktigt för både socialdemokrater
              och oss vänsterpartister, den begränsning som fanns i mandatet
              att de svenska planen som skulle delta i Libyen inte skulle bomba
              markmål.
            </seg>
          </u>
          <u xml:id="i-0b69ce1e28e0e2a7-101" prev="i-0b69ce1e28e0e2a7-98" who="Q1581082">
            <seg>
              När vi i dag ser på denna nya insats det är helt korrekt att
              det är en ny insats som vi ska ta ställning till i dag är det
              uppenbart att man har frångått båda dessa kriterier.
            </seg>
          </u>
          <u xml:id="i-0b69ce1e28e0e2a7-102" prev="i-0b69ce1e28e0e2a7-98" who="Q1581082">
            <seg>
              När det gäller skydd av civila, att vi inte ska ta ställning
              för någon av de stridande parterna, som är en del av konflikten,
              ser vi nu att Sveriges deltagande i flygförbudszonen ska avslutas.
              Vi ska inte längre delta i att skydda mål på marken mot attacker
              från eventuella delar av det libyska flygvapnet. Om en libysk
              helikopter skulle attackera civila mål ska svenska plan inte ingripa.
              I stället ska vi delta i en insats som alltmer börjat bli fokuserad
              på att bedriva ett regelrätt krig där man tar ställning för den
              ena parten mot den andra med målet ett regimskifte.
            </seg>
          </u>
          <u xml:id="i-0b69ce1e28e0e2a7-103" prev="i-0b69ce1e28e0e2a7-98" who="Q1581082">
            <seg>
              Även den andra begränsningen, att vi inte ska delta i anfall
              mot markmål, är i praktiken borta, för den information som de
              svenska planen ska samla ihop ska ju användas av Nato just som
              ett underlag för att bomba markmål. Vår svenska insats blir en
              förutsättning för att Nato ska kunna bedriva markanfall.
            </seg>
          </u>
          <u xml:id="i-0b69ce1e28e0e2a7-104" prev="i-0b69ce1e28e0e2a7-98" who="Q1581082">
            <seg>
              Frågan till Socialdemokraterna är: Varför denna omsvängning?
            </seg>
          </u>
          <note type="speaker">
            Anf. 10 URBAN AHLIN (S) replik:
          </note>
          <u xml:id="i-0b69ce1e28e0e2a7-105" next="i-0b69ce1e28e0e2a7-110" who="Q3369220">
            <seg>
              Fru talman! Hans Linde ägnar väldigt mycket tid åt att tala om
              just den internationella koalitionens bombanfall. Egentligen är
              anledningen till att vi är där att Libyen har en diktator, Gaddafi,
              som har visat sig vara benägen att bomba sitt eget folk. Det är
              just det vi försöker att förhindra med de insatser som vi gör
              där.
            </seg>
          </u>
          <u xml:id="i-0b69ce1e28e0e2a7-106" prev="i-0b69ce1e28e0e2a7-105" who="Q3369220">
            <seg>
              Kom ihåg att när Hans Linde talar om att det behövs humanitära
              insatser i Libyen är kanske den främsta humanitära insatsen att
              stoppa Gaddafi från att systematiskt våldta sin befolkning, att
              systematiskt bomba sin befolkning, att systematiskt kasta in klusterammunition
              i civila områden, att skjuta mot sjukhus, att avrätta människor.
              Det är kanske den främsta humanitära insats vi kan göra, för allt
              det andra är mycket svårare att nå fram med eftersom Gaddafi agerar
              som han gör. Det är ju därför vi är där.
            </seg>
          </u>
          <u xml:id="i-0b69ce1e28e0e2a7-107" prev="i-0b69ce1e28e0e2a7-105" who="Q3369220">
            <seg>
              Vi är fortfarande där för att skydda civila, och vi har bestämt
              oss för att göra en annan insats som är mer efterfrågad. Det handlar
              om att svara upp mot det som Förenta nationerna och Nato ser ett
              behov av att göra i området.
            </seg>
          </u>
          <u xml:id="i-0b69ce1e28e0e2a7-108" prev="i-0b69ce1e28e0e2a7-105" who="Q3369220">
            <seg>
              Hans Linde försöker ta sig upp på de moraliska höjderna genom
              att påpeka att vi står för något mer omoraliskt än vad han gör.
              Men, Hans Linde, du stod här för några månader sedan och var för
              den insats som vi deltog i. Det var flygspaning över till exempel
              flygförbudszonen. Om våra plan under flygspaning såg ett luftvärn
              gick informationen till Nato som kunde se att det pågick saker
              som man ville stoppa, och så bombades luftvärnet.
            </seg>
          </u>
          <u xml:id="i-0b69ce1e28e0e2a7-109" prev="i-0b69ce1e28e0e2a7-105" who="Q3369220">
            <seg>
              Nu blir det så att om vi under en flygspaning ser en pansarkolonn
              attackera en stad kommer den informationen att gå till Nato. Bedömer
              man att brott mot civila måste stoppas kommer pansarkolonnen att
              beskjutas.
            </seg>
          </u>
          <u xml:id="i-0b69ce1e28e0e2a7-110" prev="i-0b69ce1e28e0e2a7-105" who="Q3369220">
            <seg>
              Vad är den moraliska skillnaden mellan att ge information till
              Nato för bombning av luftvärn och att ge information för bombning
              även av pansarkolonner, Hans Linde?
            </seg>
          </u>
          <note type="speaker">
            Anf. 11 HANS LINDE (V) replik:
          </note>
          <u xml:id="i-0b69ce1e28e0e2a7-111" next="i-0b69ce1e28e0e2a7-115" who="Q1581082">
            <seg>
              Fru talman! Urban Ahlin behöver inte berätta för mig som vänsterpartist
              om Muammar Gaddafis grymhet. Jag påminner Urban Ahlin om att den
              första Libyendebatt vi hade i kammaren efter att folkets revolt
              hade brutit ut var en aktuell debatt som Vänsterpartiet begärt.
              Vi var det första partiet som förde upp frågan om Muammar Gaddafis
              grymhet mot sin egen befolkning på den politiska dagordningen
              i denna kammare. Hade vi inte tagit detta initiativ hade det dröjt
              betydligt längre. Jag behöver alltså inte läxas upp när det gäller
              dessa frågor.
            </seg>
          </u>
          <u xml:id="i-0b69ce1e28e0e2a7-112" prev="i-0b69ce1e28e0e2a7-111" who="Q1581082">
            <seg>
              Det är en ny insats som har förändrats i grunden. Den 1 april
              fattade riksdagen beslut om att Sverige skulle delta i upprätthållandet
              av flygförbudszonen för att förhindra libyska plan att attackera
              mål på marken. Denna insats är avslutad.
            </seg>
          </u>
          <u xml:id="i-0b69ce1e28e0e2a7-113" prev="i-0b69ce1e28e0e2a7-111" who="Q1581082">
            <seg>
              Vi har fått tydliga besked att om svenska plan ser libyska helikoptrar
              attackera civila markmål ska vi inte ingripa, för det är inte
              längre vår uppgift. I stället är vår uppgift nu att spana. Det
              är en i grunden annan insats med andra uppgifter än tidigare,
              och därför har Vänsterpartiet valt att säga nej till den.
            </seg>
          </u>
          <u xml:id="i-0b69ce1e28e0e2a7-114" prev="i-0b69ce1e28e0e2a7-111" who="Q1581082">
            <seg>
              Retoriken blir tunn. Man talar om de fruktansvärda övergrepp
              Muammar Gaddafi begår mot sin egen befolkning. Insatsen har dock
              inte till uppgift att skydda civilbefolkningen. Vi ska som sagt
              inte reagera eller agera om civilbefolkningen attackeras. Vår
              uppgift är numera och framöver att spana över det libyska luftrummet
              och rapportera in till Nato. Sedan blir det Natos uppgift att
              använda denna information bäst man vill.
            </seg>
          </u>
          <u xml:id="i-0b69ce1e28e0e2a7-115" prev="i-0b69ce1e28e0e2a7-111" who="Q1581082">
            <seg>
              Urban Ahlin talar i sitt anförande om det historiska beslutet
              om FN:s resolution 1973. Ja, det var verkligen ett historiskt
              beslut, och vi behöver vårda det. Därför ser jag med stor oro
              på hur man inte bara i retoriken för fram krav på att frångå denna
              och röra sig in i en gråzon. Vi ser det dagligen i Libyen. Ser
              inte Urban Ahlin hur man i den internationella insatsen börjar
              röra sig in i gråzoner och till och med över FN-resolutionens
              gränder?
            </seg>
          </u>
          <note type="speaker">
            Anf. 12 URBAN AHLIN (S) replik:
          </note>
          <u xml:id="i-0b69ce1e28e0e2a7-116" next="i-0b69ce1e28e0e2a7-120" who="Q3369220">
            <seg>
              Fru talman! På det sista kan jag svara att jag redan i förra
              debatten påtalade att en del av Englands och Frankrikes bombningar
              var i gråzonen. Jag sade det för att jag tydligt ville markera
              för de andra länder som är med i insatsen att det är viktigt att
              man håller sig till FN-mandatet eftersom det är ett unikt beslut
              och första gången responsibility to protect används. Det vore
              synd att utnyttja mandatet över gränserna för att på det sättet
              hindra att FN i framtiden tar beslut. Detta vill jag vara helt
              tydlig med. Naturligtvis är det viktigt att vi sänder signalen
              att det gäller att hålla sig till det som FN-resolutionen innebär.
            </seg>
          </u>
          <u xml:id="i-0b69ce1e28e0e2a7-117" prev="i-0b69ce1e28e0e2a7-116" who="Q3369220">
            <seg>
              Jag vill inte läxa upp Hans Linde om positionen. Jag är fullt
              medveten om att Vänsterpartiet hade en god politik när det gällde
              att stödja Libyens folk. Jag är därför ledsen över att Vänsterpartiet
              inte fortsätter stödja insatsen.
            </seg>
          </u>
          <u xml:id="i-0b69ce1e28e0e2a7-118" prev="i-0b69ce1e28e0e2a7-116" who="Q3369220">
            <seg>
              Jag tror att det höga tonläget från Hans Linde bygger på att
              han är besviken på att regeringen hanterade Vänsterpartiet klantigt
              i förhandlingsprocessen inför propositionen. Jag hade välkomnat
              att Vänsterpartiet var med, för det vore inte speciellt konstigt
              med tanke på att det fortsatt handlar om att skydda civila.
            </seg>
          </u>
          <u xml:id="i-0b69ce1e28e0e2a7-119" prev="i-0b69ce1e28e0e2a7-116" who="Q3369220">
            <seg>
              Insatsen har förändrats för att det libyska flygvapnet i princip
              är utslaget. Det kan finnas ett fåtal plan och helikoptrar kvar.
              Vårt flygvapen har stora problem ändå att få ned en helikopter
              om det skulle behövas. Detta behov finns inte.
            </seg>
          </u>
          <u xml:id="i-0b69ce1e28e0e2a7-120" prev="i-0b69ce1e28e0e2a7-116" who="Q3369220">
            <seg>
              I dag finns det ett behov av att spana på vad Gaddafi gör, för
              han är alltmer desperat. Det omvärlden och den internationella
              koalitionen oroas över är en desperat åtgärd av en desperat diktator
              när han sätter in pansarfordon mot en stad för att göra ett våldsamt
              övergrepp på civilbefolkningen. Där ska vi givetvis vara med och
              flygspana. Vi kan göra en fantastiskt bra insats för att skydda
              civila mot Gaddafis desperata åtgärder mot sitt eget folk.
            </seg>
          </u>
          <note type="speaker">
            Anf. 13 BODIL CEBALLOS (MP):
          </note>
          <u xml:id="i-0b69ce1e28e0e2a7-121" next="i-0b69ce1e28e0e2a7-144" who="Q4942281">
            <seg>
              Fru talman! Jag kan inte påstå att jag har längtat efter den
              här debatten. Jag hade snarare hoppats att världssamfundet under
              de tre månader som gått skulle ha fått Gaddafi att förstå att
              hans folk, som han kallar kackerlackor vilket flera här tagit
              upp inte älskar honom och att det är bättre för alla parter, även
              honom själv, om han träder tillbaka från sin självutnämnda tron
              och överlämnar makten till folket.
            </seg>
          </u>
          <u xml:id="i-0b69ce1e28e0e2a7-122" prev="i-0b69ce1e28e0e2a7-121" who="Q4942281">
            <seg>
              Å andra sidan anade jag när vi tog det tidigare beslutet att
              det inte var troligt att han skulle göra det. Jag anade också
              att det inte skulle räcka med tre månader för världen att stoppa
              våldet i Libyen. Tre månader är en kort tid för den som väntar
              på något gott, som Gaddafi som hoppas på att världen ska tröttna
              och dra sig tillbaka.
            </seg>
          </u>
          <u xml:id="i-0b69ce1e28e0e2a7-123" prev="i-0b69ce1e28e0e2a7-121" who="Q4942281">
            <seg>
              Därför är det en viktig signal till Gaddafi att världssamfundet
              inte har för avsikt att låta honom återuppta slakten av civila
              och att världen inte vill ge signalen till andra potentiella slaktare
              i världen att vi reagerar bara så länge medierna finns på plats,
              men sedan glömmer vi snabbt de brott mot mänskligheten som de
              begår. Nu är det beslutat att insatsen fortsätter, och senast
              i går kunde vi höra på nyheterna att Gaddafi vill förhandla. Han
              vet att insatsen förlängs.
            </seg>
          </u>
          <u xml:id="i-0b69ce1e28e0e2a7-124" prev="i-0b69ce1e28e0e2a7-121" who="Q4942281">
            <seg>
              Det här är ingen lätt eller självklar fråga. I synnerhet inte
              för ett parti med rötter i principen om ickevåld som metod. Vår
              slutsats, som precis som Vänsterpartiets utgår från solidaritet
              med det libyska folket, är dock att det i dag inte är läge för
              världssamfundet att dra sig ur Libyeninsatsen. Det vore att lämna
              de civila i Libyen i sticket, åt sitt öde och i händerna på Gaddafi.
              Rebellerna har inte kapacitet att skydda dem.
            </seg>
          </u>
          <u xml:id="i-0b69ce1e28e0e2a7-125" prev="i-0b69ce1e28e0e2a7-121" who="Q4942281">
            <seg>
              Konflikten pågår för fullt, och det går inte att gå in med en
              fredsbevarande insats i det här läget. Då är nästa fråga: Ska
              Sverige delta i insatsen, och ska Miljöpartiet stödja den?
            </seg>
          </u>
          <u xml:id="i-0b69ce1e28e0e2a7-126" prev="i-0b69ce1e28e0e2a7-121" who="Q4942281">
            <seg>
              För insatser av det här slaget är det av avgörande betydelse
              för oss att insatsen sker på uppdrag av FN, att vi bedömer att
              den svenska insatsen ger ett mervärde för de civila som berörs
              och att det finns ett brett stöd i riksdagen. Det ska så att säga
              inte bara vara bra träning för den svenska Försvarsmakten eller
              ses som förevändning för att marknadsföra svensk krigsmateriel.
              Det ska inte heller vara någon enstaka röst som fäller avgörandet
              i Sveriges riksdag.
            </seg>
          </u>
          <u xml:id="i-0b69ce1e28e0e2a7-127" prev="i-0b69ce1e28e0e2a7-121" who="Q4942281">
            <seg>
              Fru talman! Insatsen är ett FN-uppdrag. FN har i det här fallet
              bett Nato leda insatsen, på samma sätt som de bett Afrikanska
              unionen leda andra insatser i Afrika. Om jag inte är felinformerad
              kommer alla länder som tidigare deltog i den gemensamma insatsen
              att fortsätta även den kommande perioden. Förberedelser för postkonfliktinsatser
              är på gång och redo att sättas in när den akuta konflikten är
              över.
            </seg>
          </u>
          <u xml:id="i-0b69ce1e28e0e2a7-128" prev="i-0b69ce1e28e0e2a7-121" who="Q4942281">
            <seg>
              FN-resolutionerna 1970 och 1973 som ligger till grund för insatsen
              är ovanligt tydliga och innebär att det är civila, det vill säga
              människor, som ska skyddas, inte staten Libyen, inte Libyens regering,
              inte rebellerna. Den handlar om människors säkerhet och ska skydda
              alla civila oavsett vilken sida i konflikten de stöder eller råkar
              vara hänvisade till på grund av bostadsort. Den innebär att den
              nya FN-principen om skyldighet att skydda testas i skarpt läge.
            </seg>
          </u>
          <u xml:id="i-0b69ce1e28e0e2a7-129" prev="i-0b69ce1e28e0e2a7-121" who="Q4942281">
            <seg>
              Miljöpartiet anser att det i första hand är människors säkerhet
              som ska prioriteras och stöder FN:s nya princip om skyldighet
              att skydda som innebär att det inte i första hand är territorier
              utan människor som ska skyddas.
            </seg>
          </u>
          <u xml:id="i-0b69ce1e28e0e2a7-130" prev="i-0b69ce1e28e0e2a7-121" who="Q4942281">
            <seg>
              Människorna i världen har inte råd med ett misslyckande i Libyen
              och en återgång till tiden innan skyldighet att skydda var ett
              begrepp. Det är nu världen kan visa att vi menar allvar med att
              det inte bara är staters territorium som ska skyddas utan också
              människor. Vi bör inte underskatta värdet av tydliga signaler
              inför framtida konflikter.
            </seg>
          </u>
          <u xml:id="i-0b69ce1e28e0e2a7-131" prev="i-0b69ce1e28e0e2a7-121" who="Q4942281">
            <seg>
              Samtidigt är det oerhört viktigt att bevaka att Nato eller enskilda
              deltagande länder inte går utöver det som stadgas i resolutionen,
              vilket både Urban och Hans har talat om. Vi har ju fått indikationer
              på att enskilda länder gärna vill gå längre. Jag vill därför poängtera
              att vi utgår från att den svenska insatsen håller sig inom resolutionernas
              ramar och inom de ramar den svenska riksdagen ger. Allt annat
              vore oacceptabelt.
            </seg>
          </u>
          <u xml:id="i-0b69ce1e28e0e2a7-132" prev="i-0b69ce1e28e0e2a7-121" who="Q4942281">
            <seg>
              Fru talman! Det måste i slutänden bli en politisk lösning på
              konflikten och det är huvudspåret för världssamfundet, men Gaddafi
              har fått många chanser att avgå och att förhandla fram en politisk
              lösning. Han har i stället utlyst vapenvilor och därefter snabbt
              slagit till. Hans agerande har knappast ingett förtroende. Men
              även om Gaddafi inte längre har några direkta luftstridskrafter
              att attackera befolkningen med har han fortfarande stor kapacitet
              för markstrider, och situationen för civila är fortfarande mycket
              allvarlig även om den är annorlunda än den 18 mars då resolutionen
              om flygförbudszonen antogs.
            </seg>
          </u>
          <u xml:id="i-0b69ce1e28e0e2a7-133" prev="i-0b69ce1e28e0e2a7-121" who="Q4942281">
            <seg>
              I betänkandet kan vi läsa: Rapporteringen från konfliktområdet
              omfattar kränkningar av mänskliga rättigheter och brott mot humanitär
              rätt såsom summariska avrättningar, försvinnanden, användning
              av mänskliga sköldar, användning av klusterammunition i tätbefolkade
              områden, sexuellt våld och tortyr av frihetsberövade.
            </seg>
          </u>
          <u xml:id="i-0b69ce1e28e0e2a7-134" prev="i-0b69ce1e28e0e2a7-121" who="Q4942281">
            <seg>
              Enligt propositionen rapporteras brist på bränsle, medicin och
              sjukvårdspersonal från delar av landet, och livsmedelssäkerheten
              uppges vara hotad på vissa håll. Om konflikten förlängs finns
              en oro för en mer storskalig humanitär katastrof i de västra regionerna.
            </seg>
          </u>
          <u xml:id="i-0b69ce1e28e0e2a7-135" prev="i-0b69ce1e28e0e2a7-121" who="Q4942281">
            <seg>
              Antalet internflyktingar i landet uppges vara 250 000. Människor
              som redan flytt uppges vara minst 636 000. Enligt UNHCR, som var
              på besök i utskottet häromdagen, har 16 000 flytt över Medelhavet
              och cirka en tiondel av dem har omkommit. 1 600 personer som omkommit
              bara under flykt på havet är en väldigt stor andel av konfliktens
              alla dödsfall. Det är viktigt att tänka på.
            </seg>
          </u>
          <u xml:id="i-0b69ce1e28e0e2a7-136" prev="i-0b69ce1e28e0e2a7-121" who="Q4942281">
            <seg>
              Det har också visat sig att alla inte har gett sig av frivilligt
              i de skrangliga båtarna utan tvingats i väg av Gaddafitrogna.
              Om de försöker ta sig in till land blir de skjutna. UNHCR berättade
              för oss i utskottet att de anser att det är självklart att flyg
              och båtar i området agerar på det sätt de kan för att bistå människor
              i sjönöd i stället för att bara passera förbi, vilket faktiskt
              har hänt. Det har också nämnts här tidigare. Vi har samma uppfattning
              som UNHCR.
            </seg>
          </u>
          <u xml:id="i-0b69ce1e28e0e2a7-137" prev="i-0b69ce1e28e0e2a7-121" who="Q4942281">
            <seg>
              Längs den västra gränsen kan upp emot 80 000 personer ha tagit
              sig in i Tunisien samtidigt som rapporter strömmar in om människor
              som också försvinner spårlöst. Eventuellt finns de i fångläger
              i Tripolitrakten. Det handlar i huvudsak om minoritetsgruppen
              Amazigharaber som de libyska myndigheterna under många år diskriminerat,
              och de har försökt utplåna deras språk och kulturella identitet.
              Människor i de här drabbade bergsområdena är extra utsatta också
              för bristen på mat och mediciner.
            </seg>
          </u>
          <u xml:id="i-0b69ce1e28e0e2a7-138" prev="i-0b69ce1e28e0e2a7-121" who="Q4942281">
            <seg>
              Behoven av ökad säkerhet är fortfarande stora och de humanitära
              behoven är enorma och större än för tre månader sedan.
            </seg>
          </u>
          <u xml:id="i-0b69ce1e28e0e2a7-139" prev="i-0b69ce1e28e0e2a7-121" who="Q4942281">
            <seg>
              Fru talman! Det är för Miljöpartiets del av avgörande betydelse
              att den svenska insatsen ses i ett helhetsperspektiv. Det räcker
              inte med militära insatser när andra behov är ännu större. I det
              akuta läget behövs det stora humanitära insatser i form av mat,
              medicin och assistans till flyktingar. I det längre perspektivet
              behövs det stöd med återuppbyggnad, demokratiutveckling etcetera.
            </seg>
          </u>
          <u xml:id="i-0b69ce1e28e0e2a7-140" prev="i-0b69ce1e28e0e2a7-121" who="Q4942281">
            <seg>
              Medel för humanitära insatser kommer från biståndsbudgeten och
              ska inte blandas ihop med de militära. Det behövs inga riksdagsbeslut
              för att skicka mer civil hjälp till Libyen eftersom medel för
              humanitär hjälp redan finns avsatta i biståndsbudgeten. I diskussionerna
              med regeringen har vi särskilt betonat behoven av ökade humanitära
              insatser och ökade insatser för att bistå flyktingar, och vi har
              fått gehör för det.
            </seg>
          </u>
          <u xml:id="i-0b69ce1e28e0e2a7-141" prev="i-0b69ce1e28e0e2a7-121" who="Q4942281">
            <seg>
              Människor i Libyen behöver fortfarande skydd, men att bevaka
              flygförbudszonen är inte det primära när Libyen knappt har några
              plan kvar. De var i princip utslagna redan när vi kom dit, som
              Urban Ahlin sade tidigare. Därför finns det heller ingen anledning
              att de svenska planen ska fortsätta med ett uppdrag som inte behövs.
              Det som Sverige nu fått en fråga om att bistå med är spaning,
              och enligt de uppgifter vi fått har de svenska planen god spaningsförmåga.
              Genom att ta bort begränsningarna i det tidigare uppdraget, förutom
              begränsningen att inte beskjuta markmål som kvarstår, kan de svenska
              planen också spana efter annat och bidra till att genomföra andra
              delar av resolutionerna. De svenska planens uppgift är att spana
              inte skjuta, annat än i självförsvar förstås.
            </seg>
          </u>
          <u xml:id="i-0b69ce1e28e0e2a7-142" prev="i-0b69ce1e28e0e2a7-121" who="Q4942281">
            <seg>
              Det finns inga tekniska hinder för planen att också spana och
              fotografera när de passerar havet på väg till och från Libyen.
              Att fotografera från 6 000 meters höjd över land eller hav är
              ingen avgörande skillnad. Det skulle ge god hjälp till UNHCR i
              deras arbete att få veta var människor i nöd befinner sig även
              när de råkar vara på havet. Att skydda civila omfattar självklart
              också de tusentals civila som flytt eller tvingats att fly och
              inbegrips naturligt av resolutionen. I utskottet förutsätter vi
              att de militära insatserna också uppmärksammar flyktingarnas situation.
              Det är något vi också vill förmedla till Nato som leder insatserna
              eftersom det uppenbart inte alltid fungerat som det borde.
            </seg>
          </u>
          <u xml:id="i-0b69ce1e28e0e2a7-143" prev="i-0b69ce1e28e0e2a7-121" who="Q4942281">
            <seg>
              Fru talman! Jag sade tidigare att tre kriterier ska vara uppfyllda
              för att Miljöpartiet ska godkänna en svensk insats. Det första,
              att det ska vara ett FN-uppdrag i botten, är klart och tydligt
              uppfyllt. Det andra, att insatsen ska ge ett mervärde för berörd
              befolkning, är också uppfyllt eftersom situationen för befolkningen
              fortsatt är katastrofal och den nya inriktningen på den svenska
              insatsen förutom spaningens early warning-funktion också har ökat
              fokus på humanitära insatser och hjälp till flyktingar.
            </seg>
          </u>
          <u xml:id="i-0b69ce1e28e0e2a7-144" prev="i-0b69ce1e28e0e2a7-121" who="Q4942281">
            <seg>
              Då fattas bara det breda stödet i Sveriges riksdag och också
              det kriteriet är uppfyllt, även om det inte är hundraprocentigt.
              Resultatet är en kompromiss som sex partier av åtta kan känna
              att de fått med sina viktiga frågor i. Med ett nytt uppdrag behövs
              färre plan, de får ett vidgat spaningsuppdrag och kan därmed göra
              större nytta för helheten. Det blir större fokus på humanitära
              frågor och att bistå alla civila, också flyktingar.
            </seg>
          </u>
          <note type="speaker">
            Anf. 14 HANS LINDE (V) replik:
          </note>
          <u xml:id="i-0b69ce1e28e0e2a7-145" next="i-0b69ce1e28e0e2a7-149" who="Q1581082">
            <seg>
              Fru talman! Jag förstår att det här är en svår debatt för Bodil
              Ceballos. Jag förstår att det är svårt att vara företrädare för
              ett pacifistiskt parti när man står i talarstolen och förespråkar
              att Sverige ska delta och spana i en internationell insats som
              alltmer fokuserar på att avsätta Muammar Gaddafi och bidra till
              ett regimskifte.
            </seg>
          </u>
          <u xml:id="i-0b69ce1e28e0e2a7-146" prev="i-0b69ce1e28e0e2a7-145" who="Q1581082">
            <seg>
              Jag förstår att Bodil Ceballos hoppas att den svenska insatsen
              ska hålla sig inom folkrättens ramar och att man ska respektera
              FN-mandatet. Problemet är att det här inte är en svensk insats.
              Det är en internationell insats med en lång rad deltagande länder.
              Vårt truppbidrag kan inte särskiljas från de övriga. Om den information
              som de svenska JAS Gripen-planen samlar in används av andra länder
              på ett sätt som bryter mot folkrätten och FN-resolutionen 1973
              kan vi inte ställa oss på läktaren och säga att vi tvår våra händer.
              Då är vi direkt medskyldiga. Det kan vi inte styra över med det
              riksdagsbeslut som Bodil Ceballos förespråkar.
            </seg>
          </u>
          <u xml:id="i-0b69ce1e28e0e2a7-147" prev="i-0b69ce1e28e0e2a7-145" who="Q1581082">
            <seg>
              Det var egentligen inte därför jag begärde replik.
            </seg>
          </u>
          <u xml:id="i-0b69ce1e28e0e2a7-148" prev="i-0b69ce1e28e0e2a7-145" who="Q1581082">
            <seg>
              Jag såg den presskonferens där Carl Bildt, Urban Ahlin och Åsa
              Romson presenterade överenskommelsen om Libyen. Åsa Romson lyfte
              fram att det Miljöpartiet verkligen fått genomslag för var den
              humanitära hjälpen. Jag blev glad för det. Det behövs en ökad
              humanitär hjälp i Libyen. Vi skulle behöva öka våra humanitära
              civila insatser.
            </seg>
          </u>
          <u xml:id="i-0b69ce1e28e0e2a7-149" prev="i-0b69ce1e28e0e2a7-145" who="Q1581082">
            <seg>
              När jag läser regeringens proposition, som Miljöpartiet har varit
              med och förhandlat fram, blir jag förvånad. Där finns inte ett
              enda konkret löfte om ökad humanitär hjälp. Det finns vaga skrivningar
              om en inriktning att det eventuellt i framtiden kan bli några
              ökningar, men inte ett enda konkret löfte om ökad humanitär hjälp.
              Inte en enda krona har utlovats, i alla fall inte i den proposition
              eller det betänkande vi har att debattera. Bodil Ceballos använder
              ju det som ett argument för att Miljöpartiet säger att man ska
              rösta ja till insatsen. Min fråga är därför: Hur mycket kommer
              de humanitära insatserna att öka? Hur många kronor har Miljöpartiet
              kämpat sig till när det gäller humanitära insatser i Libyen?
            </seg>
          </u>
          <note type="speaker">
            Anf. 15 BODIL CEBALLOS (MP) replik:
          </note>
          <u xml:id="i-0b69ce1e28e0e2a7-150" next="i-0b69ce1e28e0e2a7-151" who="Q4942281">
            <seg>
              Fru talman! När det gäller om den svenska insatsen ska hålla
              sig inom folkrättens ramar utgår jag från att den svenska insatsen
              gör det. Det finns ett antal resolutioner som vi har ställt oss
              bakom. Genom riksdagsbeslut och våra egna regler har vi möjlighet
              att styra den svenska insatsen. Jag utgår från att den svenska
              insatsen håller sig inom resolutionens ramar. Allt annat vore
              oacceptabelt, som jag sade i mitt tidigare inlägg. Det står jag
              fast vid. Om det visar sig att den svenska insatsen inte gör det
              måste vi ta ställning till vad vi ska göra. Då måste det naturligtvis
              bli någon form av reprimand till Försvarsmakten.
            </seg>
          </u>
          <u xml:id="i-0b69ce1e28e0e2a7-151" prev="i-0b69ce1e28e0e2a7-150" who="Q4942281">
            <seg>
              Förra gången, när vi fattade det här beslutet, tänkte jag att
              om vi inte skickar några plan det kostar 100 miljoner kan vi i
              stället lägga 100 miljoner på humanitära insatser. Men det är
              inte kommunicerande kärl. Ökade humanitära insatser behöver vi
              inte gå till riksdagen för att bestämma om. Det finns redan i
              biståndsbudgeten en stor post för humanitära insatser. Vi brukar
              svara på de förfrågningar som vi får från Ocha. Vi har inte diskuterat
              exakta summor. Däremot finns det en ökad vilja att bistå med mer
              humanitär hjälp. Det måste vi naturligtvis förmedla till Ocha,
              och så får vi ta ställning till de önskemål vi får från Ocha.
            </seg>
          </u>
          <note type="speaker">
            Anf. 16 HANS LINDE (V) replik:
          </note>
          <u xml:id="i-0b69ce1e28e0e2a7-152" next="i-0b69ce1e28e0e2a7-155" who="Q1581082">
            <seg>
              Fru talman! Jag ska vara helt ärlig. Jag tror inte heller att
              de fem svenska JAS Gripen-planen kommer att bryta mot FN-resolution
              1973 eller mot folkrätten. Det är ganska svårt att bryta mot folkrätten
              när man bedriver flygspaning. Men problemet är, och det tar inte
              Bodil Ceballos upp i sitt svar, att vi kommer att samla information
              som sedan ska användas av andra. Hur kan vi då garantera att de
              länder som sedan kommer att använda den information som vi samlat
              ihop i sin tur håller sig inom folkrätten och inom FN-mandatets
              ramar? Där lämnar vi nu ett frikort, ett carte blanche, för de
              andra länderna utan mer än fromma förhoppning från vår sida.
            </seg>
          </u>
          <u xml:id="i-0b69ce1e28e0e2a7-153" prev="i-0b69ce1e28e0e2a7-152" who="Q1581082">
            <seg>
              Jag förstår att man inte har diskuterat några exakta summor och
              att det från Miljöpartiets sida finns mer av en vilja och en förhoppning
              om att biståndet ska öka. Jag är oroad, Bodil Ceballos. Jag har
              sett och hört den här retoriken förut från Miljöpartiet. Vi hörde
              den när det gällde Afghanistaninsatsen. Där hade man också förhoppningar
              om vad den skulle leda till. Det beslut som Miljöpartiet då ställde
              sig bakom ledde till att den svenska insatsen i Afghanistan utökades.
              Det räcker inte bara att ha fromma förhoppningar när man tar ställning
              till internationella insatser. Det krävs faktiskt också tydliga
              skrivningar i svart på vitt.
            </seg>
          </u>
          <u xml:id="i-0b69ce1e28e0e2a7-154" prev="i-0b69ce1e28e0e2a7-152" who="Q1581082">
            <seg>
              Jag skulle också vilja gå in på frågan om flyktingar som Bodil
              tog upp i sitt anförande. Det är sant att 16 000 människor har
              försökt fly över Medelhavet. 10 procent av dem har omkommit. Det
              är den verkligt stora humanitära katastrofen i Libyen just nu.
              Men när jag läser propositionen kan jag inte hitta någonting om
              detta. Det finns inga skrivningar om att de svenska planen ska
              bidra till att söka upp och hitta flyktingar i båtar för att de
              ska kunna undsättas. Den bordningsstyrka som vi ska fatta beslut
              om i dag har inte till uppdrag att på något sätt bistå de här
              flyktingarna heller. Jag är också här förvånad, för jag vet att
              Bodil Ceballos är en person med ett starkt engagemang för flyktingars
              rättigheter och deras möjligheter att få en fristad.
            </seg>
          </u>
          <u xml:id="i-0b69ce1e28e0e2a7-155" prev="i-0b69ce1e28e0e2a7-152" who="Q1581082">
            <seg>
              När jag ser den proposition som Miljöpartiet har varit med och
              förhandlat fram hittar jag ingenting. Det finns inte en rad och
              inte ett kommatecken om att de svenska planen eller den svenska
              bordningsstyrkan på något sätt ska bistå de här flyktingarna.
              Det är återigen fromma förhoppningar från talarstolen, Bodil Ceballos,
              och det räcker inte.
            </seg>
          </u>
          <note type="speaker">
            Anf. 17 BODIL CEBALLOS (MP) replik:
          </note>
          <u xml:id="i-0b69ce1e28e0e2a7-156" next="i-0b69ce1e28e0e2a7-159" who="Q4942281">
            <seg>
              Fru talman! Det var tre frågor. Den första handlade om eventuell
              information till andra länder från vår spaning. Vi menar att de
              spaningsuppgifter som kommer in går till Nato. De går inte till
              enskilda länder. Det är upp till Nato att se till att informationen
              används på rätt sätt och att man håller sig inom resolutionens
              ramar.
            </seg>
          </u>
          <u xml:id="i-0b69ce1e28e0e2a7-157" prev="i-0b69ce1e28e0e2a7-156" who="Q4942281">
            <seg>
              Sedan tog Hans Linde upp överenskommelsen om Afghanistan. Vi
              är ett par stycken som jobbar med de civila insatserna. Det kommer
              att hända mycket under det här året. Vi kommer med förslag inför
              nästa Afghanistanproposition. Jag är inte dugg oroad över den
              frågan. Vi är på väg att dra tillbaka vår militära insats i Afghanistan
              och växla upp den civila med vår hjälp.
            </seg>
          </u>
          <u xml:id="i-0b69ce1e28e0e2a7-158" prev="i-0b69ce1e28e0e2a7-156" who="Q4942281">
            <seg>
              Sedan gäller det flyktingarna. Det är en väldigt avgörande fråga
              för oss i den här överenskommelsen att den militära insatsen också
              har möjlighet att spana över vatten och bistå i den mån man kan.
              Det gäller naturligtvis också om vi skulle ha en militär bordningsstyrka
              i båt på Medelhavet. De har kanske ännu lättare att bistå människor
              i sjönöd än vad man har från luften. Där kan man upptäcka båtar
              och rapportera in till UNHCR eller till kustbevakningen som då
              kan gå ut och möta de båtar och de människor som finns på havet.
            </seg>
          </u>
          <u xml:id="i-0b69ce1e28e0e2a7-159" prev="i-0b69ce1e28e0e2a7-156" who="Q4942281">
            <seg>
              Det här är en viktig fråga för oss. Det var också därför som
              jag i går i samtal med Försvarsmakten i utskottet ville försäkra
              mig om att det inte finns några egentliga hinder för att göra
              detta. Det svar jag fick var att det inte finns några tekniska
              hinder men att man måste ta den här diskussionen med Nato. UNHCR
              vill att vi i den svenska riksdagen stöttar dem i den dialogen
              med Nato för att få hjälp att bistå flyktingar som befinner sig
              på havet. En väldigt stor del av de dödsfall som har skett i Libyenkonflikten
              har skett på havet.
            </seg>
          </u>
          <note type="speaker">
            Anf. 18 ALLAN WIDMAN (FP):
          </note>
          <u xml:id="i-0b69ce1e28e0e2a7-160" next="i-0b69ce1e28e0e2a7-166" who="Q4731041">
            <seg>
              Fru talman! Låt mig först uttrycka min tillfredsställelse över
              att Sverige avser att fortsätta sin insats till skydd för civilbefolkningen
              i Libyen. Att inte fullfölja denna uppgift som vi tagit på oss
              och svika FN skulle ha varit ett allvarligt brott mot våra fredsfrämjande
              traditioner och målet. Som ett litet land har vi allt intresse
              av att stödja multilaterala mekanismer för fred, säkerhet och
              mänskliga rättigheter.
            </seg>
          </u>
          <u xml:id="i-0b69ce1e28e0e2a7-161" prev="i-0b69ce1e28e0e2a7-160" who="Q4731041">
            <seg>
              Glädjande nog fortsätter också insatsen med stridsflyg att vara
              stommen i den svenska medverkan. Att under pågående operation
              ta hem ett bidrag för att skicka helt andra förmågor är tidsödande
              och föga kostnadseffektivt. Om vi är efterfrågade samt levererar
              nytta här och nu saknas varje anledning att byta det konceptet.
            </seg>
          </u>
          <u xml:id="i-0b69ce1e28e0e2a7-162" prev="i-0b69ce1e28e0e2a7-160" who="Q4731041">
            <seg>
              Den fortsatta spaningsinsatsen med JAS Gripen sker till stöd
              för resolution 1973 i sin helhet. Efter riksdagens beslut i dag
              kommer det inte att finnas några begränsningar avseende de mål
              mot vilka våra piloter och fototolkar får spana respektive rapportera.
              Detta, fru talman, gäller oavsett om syftet är att skydda civila
              eller stödja humanitära insatser. Det gäller både för upprätthållande
              av vapenembargot och upprätthållande av flygförbudszonen. Att
              i multinationella och komplexa luftoperationer hitta på egna,
              unika lösningar och begränsningar bär inte framåt. Även den läxan
              tror jag att Sverige nu har gjort.
            </seg>
          </u>
          <u xml:id="i-0b69ce1e28e0e2a7-163" prev="i-0b69ce1e28e0e2a7-160" who="Q4731041">
            <seg>
              Fru talman! Det är min övertygelse att Muammar Gaddafis dagar
              vid makten är räknade. Libyen kommer att bli ett historiskt prejudikat.
              FN:s ingripande i enlighet med skyldigheten att skydda är en tydlig
              signal till världens kvarvarande despoter. Det finns gränser för
              hänsynslösheten. Det kommer inte att hjälpa att hänvisa till inre
              angelägenheter. De kommer förr eller senare att personligen få
              stå till svars för sina gärningar.
            </seg>
          </u>
          <u xml:id="i-0b69ce1e28e0e2a7-164" prev="i-0b69ce1e28e0e2a7-160" who="Q4731041">
            <seg>
              Inför förlängningen av den svenska stridsflygsinsatsen finns
              det också anledning att reflektera över förbandets arbete på plats.
              Låt mig säga i denna kammare att Sverige har all anledning att
              känna stolthet över de insatser som personalen utfört. Arbetet
              har präglats av förutsägbarhet, ordning och kvalitet.
            </seg>
          </u>
          <u xml:id="i-0b69ce1e28e0e2a7-165" prev="i-0b69ce1e28e0e2a7-160" who="Q4731041">
            <seg>
              Det är ingen hemlighet att förmågeutvecklingen inom flygvapnet
              haft sina bekymmer, men under det operativa tryck som den här
              insatsen skapat har det enligt min bedömning hänt mer på några
              månader än på flera år. Det gäller spaningsförmåga, lufttankning,
              stridsledning med länk 16 och förmågan att verka tillsammans med
              andra. Detta har höjt effekten av vår insats i Libyen, men det
              betyder också mycket för våra möjligheter att göra nytta i andra
              motsvarande luftoperationer.
            </seg>
          </u>
          <u xml:id="i-0b69ce1e28e0e2a7-166" prev="i-0b69ce1e28e0e2a7-160" who="Q4731041">
            <seg>
              Fru talman! De senaste veckornas utspel kring den svenska insatsens
              vara eller inte vara har knappast stärkt tilltron till vår långsiktighet
              och vår solidaritet. Det känns bra att detta nu snart ligger bakom
              oss. Jag yrkar bifall till utskottets förslag.
            </seg>
          </u>
          <note>
            I detta anförande instämde Roger Haddad, Ismail Kamil, Nina Lundström
            och Anna SteeleKarlström (alla FP).
          </note>
          <note type="speaker">
            Anf. 19 URBAN AHLIN (S) replik:
          </note>
          <u xml:id="i-0b69ce1e28e0e2a7-167" next="i-0b69ce1e28e0e2a7-169" who="Q3369220">
            <seg>
              Fru talman! Allan Widman avslutade sitt inlägg med att säga att
              den senaste tidens utspel inte direkt har stärkt tilltron. Är
              det Jan Björklunds utspel som Allan Widman talar om? När vi förra
              gången gjorde en överenskommelse om att skicka ned våra flygplan
              för att hävda flygförbudszonen gick Jan Björklund ut och kritiserade
              den överenskommelsen. Direkt efter att den här överenskommelsen
              presenterades gick Jan Björklund ut och kritiserade även den.
            </seg>
          </u>
          <u xml:id="i-0b69ce1e28e0e2a7-168" prev="i-0b69ce1e28e0e2a7-167" who="Q3369220">
            <seg>
              Fram till detta år har vi i denna riksdag fattat beslut i bred
              enighet och kommit fram till en överenskommelse när vi skickat
              kvinnor och män på farliga uppdrag. Sedan har vi stått upp för
              den överenskommelsen. Vi har i gammal god ordning respekterat
              överenskommelser där alla har givit och tagit.
            </seg>
          </u>
          <u xml:id="i-0b69ce1e28e0e2a7-169" prev="i-0b69ce1e28e0e2a7-167" who="Q3369220">
            <seg>
              Den senaste tidens utspel tyder på att man gått ifrån det. Min
              enkla fråga till Allan Widman är därför: Står Folkpartiet bakom
              denna överenskommelse?
            </seg>
          </u>
          <note type="speaker">
            Anf. 20 ALLAN WIDMAN (FP) replik:
          </note>
          <u xml:id="i-0b69ce1e28e0e2a7-170" next="i-0b69ce1e28e0e2a7-172" who="Q4731041">
            <seg>
              Fru talman! Jag har naturligtvis all anledning att mycket noga
              följa vad min partiledare uttalar angående vår insats i Libyen
              och det fredsfrämjande arbetet i stort. Jag vet att varje gång
              han kommenterat insatsen har han varit noga med att understryka
              att Folkpartiet har alla avsikter att respektera den överenskommelse
              som ingåtts.
            </seg>
          </u>
          <u xml:id="i-0b69ce1e28e0e2a7-171" prev="i-0b69ce1e28e0e2a7-170" who="Q4731041">
            <seg>
              Samtidigt måste det stå alla partier fritt att berätta hur man
              i övrigt ser på det arbete som Sverige utför. Det kan inte ha
              undgått Urban Ahlin, fru talman, att flera partier i denna kammare
              hade önskat att Sverige varit mer expressivt i sin solidaritet
              och inte gjort undantag, inte överlämnat till andra länder att
              göra de svåra och politiskt farliga insatser som vi inte vill
              göra.
            </seg>
          </u>
          <u xml:id="i-0b69ce1e28e0e2a7-172" prev="i-0b69ce1e28e0e2a7-170" who="Q4731041">
            <seg>
              Jag är glad över det mandat som riksdagen i dag ger. Det vidgar
              möjligheterna till arbete och minskar antalet undantag för vår
              insats. Jag är nämligen helt övertygad om att insatsen gör skillnad
              på marken i Libyen.
            </seg>
          </u>
          <note type="speaker">
            Anf. 21 URBAN AHLIN (S) replik:
          </note>
          <u xml:id="i-0b69ce1e28e0e2a7-173" next="i-0b69ce1e28e0e2a7-174" who="Q3369220">
            <seg>
              Fru talman! Allan Widman kan inte ha lyssnat på sin partiledare
              Jan Björklund. Här säger Allan Widman att han är glad över överenskommelsen.
              Hans partiledare sade att den var genant.
            </seg>
          </u>
          <u xml:id="i-0b69ce1e28e0e2a7-174" prev="i-0b69ce1e28e0e2a7-173" who="Q3369220">
            <seg>
              Den senaste tidens utspel har knappast stärkt tilltron, sade
              Alla Widman i sitt förra inlägg. Stärker Jan Björklunds uttalande
              att överenskommelsen är genant tilltron till svensk utrikespolitik
              och denna kammares stöd för de kvinnor och män som åker ut på
              farliga uppdrag?
            </seg>
          </u>
          <note type="speaker">
            Anf. 22 ALLAN WIDMAN (FP) replik:
          </note>
          <u xml:id="i-0b69ce1e28e0e2a7-175" next="i-0b69ce1e28e0e2a7-177" who="Q4731041">
            <seg>
              Fru talman! Jag har inte stått bredvid min partiledare alla de
              gånger han uttalat sig, men jag har läst på TT och i andra medier
              vad han sagt. I de sammanhangen har han varit noga med att understryka
              att vi respekterar överenskommelsen men att Folkpartiet i vissa
              avseenden skulle vilja gå mycket längre. Det står vi fast vid.
            </seg>
          </u>
          <u xml:id="i-0b69ce1e28e0e2a7-176" prev="i-0b69ce1e28e0e2a7-175" who="Q4731041">
            <seg>
              Beträffande vad som skadat Sveriges anseende när det gäller alla
              de turer som varit kring vår Libyeninsats kan jag säga att jag
              inte syftar på Jan Björklunds uttalanden utan på de ständigt nya
              och vitt skilda positioner som socialdemokratin har intagit.
            </seg>
          </u>
          <u xml:id="i-0b69ce1e28e0e2a7-177" prev="i-0b69ce1e28e0e2a7-175" who="Q4731041">
            <seg>
              Jag förstår att Urban Ahlin har haft mycket hektiska veckor för
              att hitta hem igen, för att hitta hem till den retorik som Urban
              Ahlin själv gav uttryck för i denna kammare den 1 april. Jag är
              glad över att han har lyckats, men jag är rädd för att Sveriges
              anseende i vissa stycken tagit allvarlig skada av detta.
            </seg>
          </u>
          <note type="speaker">
            Anf. 23 KERSTIN LUNDGREN (C):
          </note>
          <u xml:id="i-0b69ce1e28e0e2a7-178" next="i-0b69ce1e28e0e2a7-188" who="Q4964100">
            <seg>
              Fru talman! Denna arabiska vår har väckt drömmar om frihet och
              demokrati över hela världen. Jag kan inte låta bli att glädjas
              med de kvinnor i Saudiarabien som genom en aktion kräver att få
              rätt att köra bil. På så sätt har inspirationen spridit sig från
              land till land, från människa till människa, och den är inte slut.
            </seg>
          </u>
          <u xml:id="i-0b69ce1e28e0e2a7-179" prev="i-0b69ce1e28e0e2a7-178" who="Q4964100">
            <seg>
              Den inspirationen har tyvärr också släckt drömmar, släckt liv.
              Ändå finns det hopp om att våren verkligen övergår i en demokratisk
              sommar. Det är ingen enkel övergång. Vi vet av historien att varje
              generation måste kämpa för att skapa, upprätta och värna frihet
              och demokrati. Sverige ska delta i arbetet för en fredligare värld.
              En fredligare värld är en demokratisk värld, en fri värld med
              respekt, tolerans och ansvarstagande där människors möjligheter
              att förverkliga drömmar respekteras.
            </seg>
          </u>
          <u xml:id="i-0b69ce1e28e0e2a7-180" prev="i-0b69ce1e28e0e2a7-178" who="Q4964100">
            <seg>
              För Centerpartiets del råder inga tvivel. När människor kräver
              frihet och demokrati har de vårt stöd. Ingen diktator, var denne
              än finns, ska misstolka att vi faktiskt talar med dem från tid
              till annan. Diktatorer som hotar sitt folk, som talar om dem som
              råttor och kackerlackor som ska drivas ut, som bombar fredliga
              demonstranter förlorar sin legitimitet.
            </seg>
          </u>
          <u xml:id="i-0b69ce1e28e0e2a7-181" prev="i-0b69ce1e28e0e2a7-178" who="Q4964100">
            <seg>
              Världssamfundet har ett ansvar att agera. Den 26 februari i år
              togs det första steget med resolution 1970. Man krävde av Libyens
              ledning att respektera internationell rätt och humanitärt tillträde
              och att tillåta fria medier. Man gav ICC ett uppdrag, talade om
              vapenembargo, reseförbud, frysta tillgångar och nya sanktioner.
              Lyssnade Libyens ledare? Vi var många som kunde följa hur han
              i tal efter tal mötte kravet från världssamfundet med nya hot,
              med nya bomber. Vi var många som i mitten av mars med fasa såg
              på utvecklingen runt Benghazi, när människorna hotades av blodbad.
            </seg>
          </u>
          <u xml:id="i-0b69ce1e28e0e2a7-182" prev="i-0b69ce1e28e0e2a7-178" who="Q4964100">
            <seg>
              För på dagen tre månader sedan, den 17 mars, fattade FN:s säkerhetsråd
              det historiska beslutet att ge kraft åt responsibility to protect,
              genom resolution 1973 som talar om skydd av civila, flygförbudszon,
              vapenembargo, vapenvila, frysta tillgångar. Både 1970 och 1973
              är kapitel 7-uppdrag, alltså med alla medel, vilket innebär att
              man fortlöpande prövar om åtgärderna behöver ändras. Det är ett
              på många sätt unikt beslut. Det är ett beslut som vi har all skyldighet
              att vårda och värna för kommande generationer, för människor som
              hotas av andra diktatorer över världen.
            </seg>
          </u>
          <u xml:id="i-0b69ce1e28e0e2a7-183" prev="i-0b69ce1e28e0e2a7-178" who="Q4964100">
            <seg>
              Under dessa tre månader har egentligen ingen förändring skett.
              Vi har ett fortsatt uppdrag från FN att politiskt, humanitärt
              och tyvärr också militärt fullfölja detta. Jag säger tyvärr militärt
              eftersom ingen politisk lösning ännu är i sikte, även om vi alla
              är helt klara över att det krävs en politisk lösning.
            </seg>
          </u>
          <u xml:id="i-0b69ce1e28e0e2a7-184" prev="i-0b69ce1e28e0e2a7-178" who="Q4964100">
            <seg>
              Fru talman! Att nu lämna fältet skulle vara att svika Libyens
              folk, det libyska folkets dröm om frihet och demokrati och deras
              hopp om att någon där ute hör när bomberna faller och diktatorn
              hotar. De enda som skulle glädjas åt ett sådant beslut vore Gadaffi
              och hans vänner. En sak kan vi vara helt säkra på, nämligen att
              om vi efter dessa tre månader gav upp skulle Gadaffi inte ge upp.
              Han skulle fortsätta den kampanj som han försöker genomföra trots
              att vi är där. Och han skulle definitivt inte försöka skydda civila.
              Det har historien visat alltför tydligt.
            </seg>
          </u>
          <u xml:id="i-0b69ce1e28e0e2a7-185" prev="i-0b69ce1e28e0e2a7-178" who="Q4964100">
            <seg>
              Fru talman! I dag ser vi ett positivt slut på en svensk småtrist
              historia. Jag har tidigare under debatten hört olika historiebeskrivningar.
              Det såg länge ut som om Sverige skulle hemfalla åt nånannanismen.
            </seg>
          </u>
          <u xml:id="i-0b69ce1e28e0e2a7-186" prev="i-0b69ce1e28e0e2a7-178" who="Q4964100">
            <seg>
              Jag tror att det var fler än jag som blev förvånade den 1 maj.
              Bara elva dagar efter att vår svenska insats nått full effekt
              skulle den avslutas. Responsibility to protect höll på att förlora
              en vän i Sverige. Jag vill säga tack till alla som kämpat, vårdat
              och försökt arbeta för att ro dagens beslut i hamn. I dag hoppas
              jag, fru talman, att vi sätter punkt för den historien. Slutet
              gott, allting gott, brukar det ju heta. Jag välkomnar resultatet.
            </seg>
          </u>
          <u xml:id="i-0b69ce1e28e0e2a7-187" prev="i-0b69ce1e28e0e2a7-178" who="Q4964100">
            <seg>
              Vi är nu beredda att fullfölja FN:s mandat. Jag är glad att vi
              kan göra det i sin helhet enligt resolutionerna 1970 och 1973,
              med ett förbehåll när det gäller markmål. Gripen blir kvar, vilket
              är bra. Sedan är det en bordningsstyrka för att upprätthålla vapenembargot,
              stärka effektiviteten i spaningen och ge möjlighet att övervaka
              den vapenvila som måste komma.
            </seg>
          </u>
          <u xml:id="i-0b69ce1e28e0e2a7-188" prev="i-0b69ce1e28e0e2a7-178" who="Q4964100">
            <seg>
              Fru talman! Jag hoppas att vi också med detta har tydliga och
              klara riktlinjer för den militära personal som sänds ut. Vi är
              från Centerpartiets sida tacksamma mot alla dem som på vårt uppdrag
              och å våra vägnar säkrar FN:s mandat att skydda civila. Det är
              ett ansvarsfullt uppdrag att säkra att Libyens folk självt får
              bestämma om sin framtid.
            </seg>
          </u>
          <note>
            Med detta yrkar jag bifall till förslaget i betänkandet och avslag
            på reservationerna.
          </note>
          <note>
            I detta anförande instämde Staffan Danielsson (C).
          </note>
          <note type="speaker">
            Anf. 24 DÉSIRÉE PETHRUS (KD):
          </note>
          <u xml:id="i-0b69ce1e28e0e2a7-189" next="i-0b69ce1e28e0e2a7-205" who="Q4972645">
            <seg>
              Fru talman! Denna vår har riksdagen hanterat många svåra frågor.
              En av de svårare har nog varit det som handlat om hur vi ska agera
              på bästa sätt när det gäller det folkliga upproret i Nordafrika
              och om det är rätt eller fel att använda militära medel för att
              lösa konflikter.
            </seg>
          </u>
          <u xml:id="i-0b69ce1e28e0e2a7-190" prev="i-0b69ce1e28e0e2a7-189" who="Q4972645">
            <seg>
              Den arabiska våren tog alla politiker med överraskning. Ingen
              hade kunnat ana vilka krafter som skulle sättas i gång och vad
              en mans självbränning i Tunisien skulle bli starten till. Flera
              samverkande faktorer ledde till denna utveckling, exempelvis en
              stor andel unga i befolkningen i de aktuella regionerna, där få
              jobbtillfällen och höga matpriser hade lett till social oro och
              missnöje. Men även bristen på demokrati och mänskliga rättigheter
              ledde till en förändringsprocess som vi inte skådat sedan Berlinmuren
              föll. Sociala medier har spelat en viktig roll. Den nya möjligheten
              gör att diktatorer inte längre kan dölja övergrepp. Sociala medier
              ger information och inspiration till andra att göra uppror mot
              diktatorer och mot regimer som vill slå ned sitt eget folk. Kan
              andra, så kan vi, resonerar man. Ser man att andra har frihet
              kan man inte acceptera att fortsätta förtryckas i all evighet.
              Fasaden måste förr eller senare rämna.
            </seg>
          </u>
          <u xml:id="i-0b69ce1e28e0e2a7-191" prev="i-0b69ce1e28e0e2a7-189" who="Q4972645">
            <seg>
              Jag skulle vilja nämna en grupp som har stärkts i sin kamp i
              Saudiarabien, Women 2 Drive. Jämställdhet är också en mänsklig
              rättighet. Det handlar om rätten att köra bil, som män. I dag,
              den 17 juni, har de här kvinnorna sin demonstration. Jag skulle
              här i dag vilja uttala ett stöd till deras kamp.
            </seg>
          </u>
          <u xml:id="i-0b69ce1e28e0e2a7-192" prev="i-0b69ce1e28e0e2a7-189" who="Q4972645">
            <seg>
              När vi i dag ska tala om militära insatser är det viktigt att
              slå fast att Sverige också aktivt bidrar med andra insatser i
              regionen. Vi i Sverige bidrar till demokratiseringen på olika
              sätt. Det sker nu bland annat genom någonting som vi i utskottet
              fick höra om häromdagen vid ett besök på Svenska institutet, nämligen
              att vi ger biståndspengar till ett projekt som heter Young Leaders
              Visitors Program. Det handlar enligt deras informationsbroschyr
              om utifrånstöd till inifrånkamp. Institutet stöttar unga opinionsbildare
              i Mellanöstern och Nordafrika med potential att inifrån sina länder
              arbeta för förändring och yttrandefrihet. Under 2008 deltog 27
              deltagare och 2009 34 personer. I tre intensiva veckor byggdes
              kreativa nätverk av starka och motiverade journalister, bloggare,
              frivilligaktivister, projektledare och kulturproducenter som kan
              fortsätta att stötta varandra i arbetet för samhällsförändring.
              Det är bra, och vi stöder demokratisträvanden. Kanske har detta
              bidragit till det som har hänt under den här våren. Men vi måste
              förstås också våga ge stöd när dessa grupper möter motstånd.
            </seg>
          </u>
          <u xml:id="i-0b69ce1e28e0e2a7-193" prev="i-0b69ce1e28e0e2a7-189" who="Q4972645">
            <seg>
              Fru talman! När folk blir engagerade och säger ifrån blir ledare
              i diktaturer och repressiva regimer inte glada. De vill slå ned
              alla tecken på uppror. När de första folkliga upproren började
              i Nordafrika tvekade först många av världens ledare att bejaka
              och stödja de folkliga upproren. Men så småningom kom stödet från
              supermakten USA, och då hängde EU på. Tyvärr har EU inte tagit
              ledningen i den utsträckning som vi kristdemokrater hade önskat.
            </seg>
          </u>
          <u xml:id="i-0b69ce1e28e0e2a7-194" prev="i-0b69ce1e28e0e2a7-189" who="Q4972645">
            <seg>
              Att stödja upproren i Tunisien och Egypten var inte så svårt,
              om man jämför med situationen i Libyen. I Tunisien och Egypten
              begicks övergrepp, men det blev inte regelrätt krig mot den egna
              civilbefolkningen. I Libyen däremot började ett krig mot civilbefolkningen,
              och Gaddafi avsåg att bomba en hel stad, Benghazi. Vad skulle
              vi göra? Skulle vi se på eller agera? Vi kristdemokrater och majoriteten
              av Sveriges riksdagspartier ansåg redan i mars april att vi skulle
              agera och beslöt då att skicka stöd till den militära insatsen
              i Libyen. Vi skickade JAS Gripen för att upprätthålla flygförbudszonen,
              en viktig del i FN-resolutionen 1973, en resolution som också
              ger folkrättsligt stöd för militärt ingripande, något vi anser
              vara mycket viktigt som en grund.
            </seg>
          </u>
          <u xml:id="i-0b69ce1e28e0e2a7-195" prev="i-0b69ce1e28e0e2a7-189" who="Q4972645">
            <seg>
              Det är dock inget beslut man tar utan vånda. Som flera varit
              inne på här är det en svår fråga. Att använda vapenmakt av något
              slag är en allvarlig sak. Men när inga ekonomiska sanktioner eller
              varningar till diktatorer hjälper, hur ska vi då skydda civila
              som riskerar att slaktas av sina egna ledare?
            </seg>
          </u>
          <u xml:id="i-0b69ce1e28e0e2a7-196" prev="i-0b69ce1e28e0e2a7-189" who="Q4972645">
            <seg>
              Fru talman! De partier som i dag har invändningar mot det riksdagsbeslut
              vi snart ska fatta anser att vi med diplomatiska påtryckningar
              ska förändra situationen i Libyen. Jag håller med om att vi ska
              göra mer för att trycka på, men är detta det alternativ som är
              lösningen? Vem lyssnar Gaddafi på?
            </seg>
          </u>
          <u xml:id="i-0b69ce1e28e0e2a7-197" prev="i-0b69ce1e28e0e2a7-189" who="Q4972645">
            <seg>
              Man säger också att vi i stället ska satsa på humanitära insatser.
              Det är bra, och det gör vi redan. Men ska vi inte också förebygga
              att människor skadas, dödas eller tvingas fly? Är det inte bättre
              att försöka skadskjuta Gaddafis styrkor, så att de inte kan begå
              övergrepp mot civilbefolkningen?
            </seg>
          </u>
          <u xml:id="i-0b69ce1e28e0e2a7-198" prev="i-0b69ce1e28e0e2a7-189" who="Q4972645">
            <seg>
              Visst är det ett svårt politiskt ställningstagande med militära
              insatser, men ibland är det av nöden tvunget. Så har också FN:s
              säkerhetsråd resonerat efter folkmordet i Rwanda, där FN såg på
              men inte ingrep, och efter Srebrenica och hela Balkankriget där
              de holländska FN-trupperna inte kunde skydda civilbefolkningen.
              Ska vi låta ledare slakta sin egen befolkning till förmån för
              talet om att inte använda vapen eller inte ingripa i ett lands
              interna angelägenheter? Nej, enligt FN har vi en skyldighet att
              ingripa. FN:s säkerhetsråd har fått möjligheten att stödja sig
              på rätten att skydda civilbefolkningen mot dess egna ledare i
              situationer som i Libyen.
            </seg>
          </u>
          <u xml:id="i-0b69ce1e28e0e2a7-199" prev="i-0b69ce1e28e0e2a7-189" who="Q4972645">
            <seg>
              Fru talman! Jag och mitt parti har kommit fram till att militära
              insatser i dagsläget är nödvändiga i Libyen. Vi vill att FN ska
              ingripa till skydd för civilbefolkningen, och vi vill att Sverige
              är med och bidrar. Därför vill vi vara med och förlänga insatsen
              med dagens beslut.
            </seg>
          </u>
          <u xml:id="i-0b69ce1e28e0e2a7-200" prev="i-0b69ce1e28e0e2a7-189" who="Q4972645">
            <seg>
              Vi inser nog alla att långvariga krig skapar många problem, och
              det är inte eftersträvansvärt. Men vi har i alla fall kommit fram
              till att vi i det läge som nu råder i Libyen inte kan lämna folket
              ensamt med Gaddafi. Han behöver övervakas och i förlängningen
              gripas och ställas till svars för de övergrepp som han begått
              mot civilbefolkningen och sina brott mot mänskligheten.
            </seg>
          </u>
          <u xml:id="i-0b69ce1e28e0e2a7-201" prev="i-0b69ce1e28e0e2a7-189" who="Q4972645">
            <seg>
              Den senaste tiden har rapporter om systematiska våldtäkter framkommit.
              Utländska journalister har sett filmer på övergrepp. Bara för
              någon dag sedan kom rapporter om att Gaddafi via helikoptrar beskjutit
              Misrata. Målet med FN-resolutionen var inte att avsätta Gaddafi.
              Men jag tror inte att någon i dag kan se honom som ledare för
              Libyen i framtiden.
            </seg>
          </u>
          <u xml:id="i-0b69ce1e28e0e2a7-202" prev="i-0b69ce1e28e0e2a7-189" who="Q4972645">
            <seg>
              Fru talman! Nu är det viktigt att hålla uppe trycket på Libyen
              med alla de möjligheter som resolution 1973 medger. Det beslut
              vi i dag ska fatta innebär att vi ska delta med flygspaning för
              att skydda civila, marina bordningsinsatser för att skydda vapenembargot
              mot Gaddafi men också för att sprida information till befolkningen.
              Detta är viktiga uppdrag som ska utföras av l80 personer, som
              vid förstärkning kan bli högst 250 personer. Vi ska också vara
              stolta över dem som är med och bidrar i denna insats.
            </seg>
          </u>
          <u xml:id="i-0b69ce1e28e0e2a7-203" prev="i-0b69ce1e28e0e2a7-189" who="Q4972645">
            <seg>
              Fru talman! I väntan på att vi får en lösning i Libyen är det
              viktigt att vi redan nu planerar för vad som kommer sedan, efter
              konflikten. Det arbetet har vi fått information om att FN redan
              har påbörjat. FN:s utvecklingsorganisation UNDP har fått ett särskilt
              uppdrag i det syftet. Det är bra, och Sverige bidrar med stora
              resurser till UNDP som kan användas konstruktivt. FN:s organisationer
              förbereder för val och olika reformer och för att få i gång rättsvårdande
              instanser, offentlig administration, infrastruktursatsningar med
              mera.
            </seg>
          </u>
          <u xml:id="i-0b69ce1e28e0e2a7-204" prev="i-0b69ce1e28e0e2a7-189" who="Q4972645">
            <seg>
              Sverige har redan bidragit med stora summor i det humanitära
              arbetet och ska så fortsätta. Medel finns till hands för att öka
              insatserna där, vilket är bra.
            </seg>
          </u>
          <u xml:id="i-0b69ce1e28e0e2a7-205" prev="i-0b69ce1e28e0e2a7-189" who="Q4972645">
            <seg>
              Med detta vill jag yrka bifall till utskottets förslag.
            </seg>
          </u>
          <note>
            I detta anförande instämde Robert Halef (KD).
          </note>
          <note type="speaker">
            Anf. 25 Utrikesminister CARL BILDT (M):
          </note>
          <u xml:id="i-0b69ce1e28e0e2a7-206" next="i-0b69ce1e28e0e2a7-222" who="Q52922">
            <seg>
              Fru talman! Det har varit en bra debatt. Det finns inte anledning
              för mig att göra så värst många tillägg till det som har sagts.
              Karin Enström har väl förklarat nödvändigheten i att vi även fortsatt
              är med i en militär operation för att stödja genomförandet av
              FN:s säkerhetsråds resolution 1973. Det är förknippat med svårigheter
              och utmaningar vore det inte det skulle frågan redan vara löst.
            </seg>
          </u>
          <u xml:id="i-0b69ce1e28e0e2a7-207" prev="i-0b69ce1e28e0e2a7-206" who="Q52922">
            <seg>
              Låt mig bara göra några påpekanden, kanske mest om historieskrivningen
              och om vad den kvarvarande oppositionen möjligtvis har att säga
              under dagens debatt.
            </seg>
          </u>
          <u xml:id="i-0b69ce1e28e0e2a7-208" prev="i-0b69ce1e28e0e2a7-206" who="Q52922">
            <seg>
              Att Urban Ahlin har ett visst behov av att klä på sig igen efter
              den sällsamma politiska striptease som vi har sett från socialdemokratins
              sida den senaste månaden må vara förståeligt. Men jag vill i dagens
              debatt gärna säga att med mitt utpräglade humanitära sinnelag
              ska jag avstå från att kommentera vad som har förevarit från socialdemokratisk
              sida de senaste veckorna. Det har många andra gjort.
            </seg>
          </u>
          <u xml:id="i-0b69ce1e28e0e2a7-209" prev="i-0b69ce1e28e0e2a7-206" who="Q52922">
            <seg>
              Hans Linde har hamnat i lite konstigt sällskap. Det är väl i
              och för sig inte första gången detta inträffar i Vänsterpartiets
              historia, men nu sitter han där i samma båt som Sverigedemokraterna
              och talar illa om den här operationen och tror att det hela löser
              sig om man litar på Gaddafi. Han lindar in sig i olika folkrättsliga
              resonemang som han har lånat av Ryssland och Kina, som ifrågasätter
              detta på grunder som vi inte anser acceptabla. Det är lite sällsynt
              sällskap.
            </seg>
          </u>
          <u xml:id="i-0b69ce1e28e0e2a7-210" prev="i-0b69ce1e28e0e2a7-206" who="Q52922">
            <seg>
              Så talar han om vapenvila. Det är vi alla för. Men låt oss vara
              klara med att en vapenvila kan genomföras bara när vi har uppnått
              en vapenvila som skyddar de civila.
            </seg>
          </u>
          <u xml:id="i-0b69ce1e28e0e2a7-211" prev="i-0b69ce1e28e0e2a7-206" who="Q52922">
            <seg>
              Vi har ställt upp tre mycket tydliga krav gemensamt i det internationella
              samfundet. För det första ska alla attacker och hot om attacker
              mot civila och civilbefolkningens områden upphöra. Är Hans Linde
              beredd att ge upp det? För det andra ska det säkerställas att
              regimen har dragit tillbaka alla militära styrkor, krypskyttar,
              legosoldater och paramilitära styrkor till sina förläggningar
              och slutat med förtrycket. Är Hans Linde beredd att ge upp det?
              För det tredje ska regimen omedelbart, fullt säkert och obehindrat
              säkerställa humanitärt tillträde för den hjälp som bland andra
              Bodil Ceballos på goda grunder talar om vikten av. Är Hans Linde
              beredd att ge upp det?
            </seg>
          </u>
          <u xml:id="i-0b69ce1e28e0e2a7-212" prev="i-0b69ce1e28e0e2a7-206" who="Q52922">
            <seg>
              Låt mig göra fyra enkla påpekanden i sakdebatten. För det första
              är det en självklarhet att Sverige fullt ut stöder resolution
              1973 av Förenta nationernas säkerhetsråd. Jag tror och hoppas
              att jag kan säga att åtminstone på den punkten är enigheten i
              Sveriges riksdag total.
            </seg>
          </u>
          <u xml:id="i-0b69ce1e28e0e2a7-213" prev="i-0b69ce1e28e0e2a7-206" who="Q52922">
            <seg>
              För det andra: När vi har sagt att vi stöder denna resolution
              är det väl inte alldeles orimligt att också vi efter bästa förmåga
              ska bidra till att genomföra resolutionen och ge ett bidrag till
              de samlade internationella insatserna i detta syfte. Också på
              den punkten kunde man hoppas att vi har möjlighet att uppnå en
              bred enighet i kammaren.
            </seg>
          </u>
          <u xml:id="i-0b69ce1e28e0e2a7-214" prev="i-0b69ce1e28e0e2a7-206" who="Q52922">
            <seg>
              För det tredje gäller detta också de militära insatserna. Ensamma
              är de med all säkerhet inte avgörande, men och det har sagts av
              åtskilliga i denna talarstol det är alldeles entydigt att de hittills
              har bidragit till att skydda och rädda enskilda civila människor
              som i dag annars inte hade varit vid liv. Jag tror att vi alla
              också inser att ett fortsatt militärt tryck är en nödvändighet
              för att bereda vägen för det eldupphör som jag skisserade och
              för den politiska process som kan ge en bättre framtid för Libyen.
              Jag tror inte att det är klok politik att lita på att Gaddafi
              är snäll om vi upphör med de militära insatserna.
            </seg>
          </u>
          <u xml:id="i-0b69ce1e28e0e2a7-215" prev="i-0b69ce1e28e0e2a7-206" who="Q52922">
            <seg>
              För det fjärde är det rätt naturligt att vi ska bidra med det
              som vi är bäst på och som faktiskt behövs. Vi har tillfrågats
              av Nato, som har ansvaret för detta, specifikt om fortsatta insatser
              med den synnerligen goda spaningskapacitet som Gripensystemet
              av mest historiska skäl är utrustat med. Vi vet dessutom att det
              finns behov också av ytterligare bordningsstyrkor, och vi vet
              att det finns behov av personal för informationsoperationer. Detta
              är saker som vi kan, som behövs och som efterfrågas.
            </seg>
          </u>
          <u xml:id="i-0b69ce1e28e0e2a7-216" prev="i-0b69ce1e28e0e2a7-206" who="Q52922">
            <seg>
              Mot bakgrund av de punkter jag tidigare refererade vore det konstigt
              av Sverige att säga nej. Så värst mycket mer behöver inte denna
              debatt och detta beslut handla om.
            </seg>
          </u>
          <u xml:id="i-0b69ce1e28e0e2a7-217" prev="i-0b69ce1e28e0e2a7-206" who="Q52922">
            <seg>
              Man kan ta avstånd från resolution 1973, men det vore ett mycket
              tydligt brott mot en djupt förankrad och långvarig svensk tradition.
            </seg>
          </u>
          <u xml:id="i-0b69ce1e28e0e2a7-218" prev="i-0b69ce1e28e0e2a7-206" who="Q52922">
            <seg>
              Man kan tycka att andra ska bidra men kanske inte just vi. Det
              vore ett brott mot den internationella solidaritet som vi annars
              talar med mycket stora bokstäver om.
            </seg>
          </u>
          <u xml:id="i-0b69ce1e28e0e2a7-219" prev="i-0b69ce1e28e0e2a7-206" who="Q52922">
            <seg>
              Man kan tro att om vi upphör med de militära insatserna kommer
              Gaddafi omedelbart att upphöra med sitt förtryck, sitt våld mot
              civila och sina försök låt oss vara tydliga på den punkten att
              återerövra makten över Libyen i dess helhet. Det vore självfallet
              naivt, till och med, vågar jag säga, extremt naivt.
            </seg>
          </u>
          <u xml:id="i-0b69ce1e28e0e2a7-220" prev="i-0b69ce1e28e0e2a7-206" who="Q52922">
            <seg>
              Man kan vilja att vi inte gör det som vi är bra på och det som
              behövs. Det vore självfallet slöseri med skattebetalarnas pengar.
            </seg>
          </u>
          <u xml:id="i-0b69ce1e28e0e2a7-221" prev="i-0b69ce1e28e0e2a7-206" who="Q52922">
            <seg>
              Det har mot denna bakgrund inte varit så svårt egentligen, trots
              vad vi upplevt i den offentliga debatten under de senaste veckorna,
              att nå fram till den breda överenskommelse som nu ligger på riksdagens
              bord.
            </seg>
          </u>
          <u xml:id="i-0b69ce1e28e0e2a7-222" prev="i-0b69ce1e28e0e2a7-206" who="Q52922">
            <seg>
              Låt mig till slut också säga att jag tror att den inriktning
              som vi nu ger stödet och medverkan i de militära insatserna för
              att förverkliga den bredare ansatsen i säkerhetsrådets resolution
              är skarpare, bättre och mer meningsfull än det vi gjorde tidigare.
              För det vill jag avslutningsvis i ekumenisk anda tacka de partier
              som nu står på den internationella solidaritetens ståndpunkt.
              Sedan överlåter jag åt Vänsterpartiet och Sverigedemokraterna
              i mer eller mindre skön förening att försöka baktala det vi och
              det internationella samfundet gemensamt försöker göra.
            </seg>
          </u>
          <note type="speaker">
            Anf. 26 HANS LINDE (V) replik:
          </note>
          <u xml:id="i-0b69ce1e28e0e2a7-223" next="i-0b69ce1e28e0e2a7-228" who="Q1581082">
            <seg>
              Fru talman! Utrikesminister Carl Bildt försöker vinna billiga
              poäng i talarstolen genom det klassiska knepet guilt by association.
              Om vi ska spela det spelet, Carl Bildt, kan vi ju påminna om den
              tid när Carl Bildt stod här i Sverige och sade: Det handlar inte
              om att stödja den ene eller andre. Det var uttalanden som var
              i det närmaste identiska med de uttalanden som kom från Havana,
              Managua och Caracas. Där kan vi tala om ett sällskap i den här
              frågan som kanske inte var så smickrande för utrikesministern.
            </seg>
          </u>
          <u xml:id="i-0b69ce1e28e0e2a7-224" prev="i-0b69ce1e28e0e2a7-223" who="Q1581082">
            <seg>
              Vi i Vänsterpartiet har gjort vårt eget ställningstagande utifrån
              vår ideologi och vår solidaritet med det libyska folket. Vår utgångspunkt
              har hela tiden varit att vi har stött FN-resolutionerna 1970 och
              1973.
            </seg>
          </u>
          <u xml:id="i-0b69ce1e28e0e2a7-225" prev="i-0b69ce1e28e0e2a7-223" who="Q1581082">
            <seg>
              Det är just därför vi ser med sådan oro på utvecklingen när det
              gäller insatsen i Libyen. Det krav på eldupphör som är centralt
              i FN-resolutionen kommer allt längre ned på dagordningen i den
              internationella insatsen.
            </seg>
          </u>
          <u xml:id="i-0b69ce1e28e0e2a7-226" prev="i-0b69ce1e28e0e2a7-223" who="Q1581082">
            <seg>
              Jag har tidigare i dag citerat den välrenommerade tankesmedjan
              International Crisis Group som menar att den strategi som man
              i dag använder från Natos sida försvårar möjligheterna att få
              till ett eldupphör och riskerar att leda till att man förlänger
              stridigheterna med civilt lidande som konsekvens.
            </seg>
          </u>
          <u xml:id="i-0b69ce1e28e0e2a7-227" prev="i-0b69ce1e28e0e2a7-223" who="Q1581082">
            <seg>
              Vi ser också det centrala i FN-resolutionen 1973 om att skydda
              civilbefolkningen. Även denna centrala del i FN-resolutionen ser
              vi nu hur man backar ur. Vi ser att insatsen går alltmer från
              att vara att skydda civila till att bedriva ett öppet krig mot
              regimen i Tripoli med syfte att få till ett regimskifte. Vi har
              i dag hört talare efter talare prata om att vi ska ha militärt
              tryck på regimen i Tripoli. Det var inte det FN gav mandat för.
            </seg>
          </u>
          <u xml:id="i-0b69ce1e28e0e2a7-228" prev="i-0b69ce1e28e0e2a7-223" who="Q1581082">
            <seg>
              En sak som just nu oroar mig, och jag tror många med mig, handlar
              om de tydliga signaler vi får från flera av de länder som deltar
              i den internationella insatsen tillsammans med Sverige. Där säger
              man nu öppet att Muammar Gaddafi som person är ett legitimt mål.
              Det är helt legitimt att nu bedriva ett krig med syfte avsätta
              honom eller till och med skada honom. Är det ett syfte som den
              svenska regeringen ställer sig bakom?
            </seg>
          </u>
          <note type="speaker">
            Anf. 27 Utrikesminister CARL BILDT (M) replik:
          </note>
          <u xml:id="i-0b69ce1e28e0e2a7-229" next="i-0b69ce1e28e0e2a7-232" who="Q52922">
            <seg>
              Fru talman! Den svenska regeringen ställer sig entydigt bakom
              att det är angeläget att Muammar Gaddafi och hans närmaste försvinner
              från Libyen. De har förgiftat den politiska atmosfären i detta
              land. Jag gör ingen hemlighet av att det är vår politiska strävan.
              Jag är förvånad över att Hans Linde tar sig före att kritisera
              den politiska ambitionen.
            </seg>
          </u>
          <u xml:id="i-0b69ce1e28e0e2a7-230" prev="i-0b69ce1e28e0e2a7-229" who="Q52922">
            <seg>
              Däremot är det inte någonting som vi ska uppnå med militära medel.
              Det är den politiska processen som ska leda till detta. Den militära
              operationen handlar först och främst om att säkra de civila målen.
            </seg>
          </u>
          <u xml:id="i-0b69ce1e28e0e2a7-231" prev="i-0b69ce1e28e0e2a7-229" who="Q52922">
            <seg>
              Jag refererade de tre krav som vi ställer upp för en vapenvila,
              och jag frågade om Hans Linde ställer upp på dessa tre krav på
              vapenvila. Det är för det första att alla attacker på civila ska
              upphöra. Det är för det andra att Gaddafi drar tillbaka sina militära
              styrkor till förläggningarna. Det är för det tredje att han går
              med på att de humanitära hjälpsändningarna ska ske obehindrat.
            </seg>
          </u>
          <u xml:id="i-0b69ce1e28e0e2a7-232" prev="i-0b69ce1e28e0e2a7-229" who="Q52922">
            <seg>
              När han går med på det blir det vapenvila och politisk process.
              Om vi ska göra vapenvila innan han går med på det skulle man objektivt
              sett, som en gammal marxist skulle säga, spela på Gaddafis planhalva.
              Det är där, objektivt sett, som Hans Linde nu befinner sig.
            </seg>
          </u>
          <note type="speaker">
            Anf. 28 HANS LINDE (V) replik:
          </note>
          <u xml:id="i-0b69ce1e28e0e2a7-233" next="i-0b69ce1e28e0e2a7-240" who="Q1581082">
            <seg>
              Fru talman! Jag vill igen påminna om, för det kanske Carl Bildt
              har glömt bort, att det var mitt parti, Vänsterpartiet, som såg
              till att Libyenfrågan först kom upp till debatt i Sveriges riksdag
              genom att vi begärde en aktuell debatt.
            </seg>
          </u>
          <u xml:id="i-0b69ce1e28e0e2a7-234" prev="i-0b69ce1e28e0e2a7-233" who="Q1581082">
            <seg>
              I de tre debatter som vi nu har haft har vi i Vänsterpartiet
              varit oerhört tydliga i vårt stöd till det libyska folket och
              dess legitima krav på att Muammar Gaddafi måste avgå och att vi
              måste få till ett demokratiskt styre i Libyen.
            </seg>
          </u>
          <u xml:id="i-0b69ce1e28e0e2a7-235" prev="i-0b69ce1e28e0e2a7-233" who="Q1581082">
            <seg>
              Vi har också varit glasklara i samtliga dessa tre debatter med
              jag vet inte om Carl Bildt har sovit under mina anföranden här
              att vi vill se ett eldupphör i Libyen.
            </seg>
          </u>
          <u xml:id="i-0b69ce1e28e0e2a7-236" prev="i-0b69ce1e28e0e2a7-233" who="Q1581082">
            <seg>
              Vad innebär ett eldupphör i Libyen? Det innebär självklart att
              attacker mot civila måste upphöra, att styrkorna måste dra sig
              tillbaka och att man låter humanitära insatser komma fram.
            </seg>
          </u>
          <u xml:id="i-0b69ce1e28e0e2a7-237" prev="i-0b69ce1e28e0e2a7-233" who="Q1581082">
            <seg>
              Det vi debatterar i dag och om en stund ska fatta beslut om är
              i grunden en ny insats. När vi fattade beslut den 1 april gav
              vi ett mandat från riksdagen att Sverige skulle delta i en internationell
              insats för att skydda civilbefolkningen genom att upprätthålla
              en flygförbudszon.
            </seg>
          </u>
          <u xml:id="i-0b69ce1e28e0e2a7-238" prev="i-0b69ce1e28e0e2a7-233" who="Q1581082">
            <seg>
              Den proposition som Carl Bildt nu har presenterat är i grunden
              någonting helt annat. Vi ska inte längre delta i flygförbudszonen.
              Vi ska i stället delta med spaningsinsatser i en insats som alltmer
              har fått karaktären av att avsätta Muammar Gaddafi och få till
              ett regimskifte i landet.
            </seg>
          </u>
          <u xml:id="i-0b69ce1e28e0e2a7-239" prev="i-0b69ce1e28e0e2a7-233" who="Q1581082">
            <seg>
              Det kan inte bara svepas i väg. De argument som nu hörs från
              allt fler av de länder som nu deltar i insatsen är att man ser
              Muammar Gaddafi som ett legitimt militärt mål. Man tycker att
              det är helt legitimt att man bedriver bombanfall mot Tripoli och
              civila mål där som tillhör Muammar Gaddafi. Det är problematiskt,
              Carl Bildt.
            </seg>
          </u>
          <u xml:id="i-0b69ce1e28e0e2a7-240" prev="i-0b69ce1e28e0e2a7-233" who="Q1581082">
            <seg>
              Vår uppgift nu är att vi ska åka till Libyen för att spana. Men
              vem kommer att använda uppgifterna och på vilket sätt? Där har
              vi i dag inga garantier. Vi åker ned och ger övriga Nato ett frikort
              att kunna använda den information som vi samlar ihop för att eventuellt
              bryta mot FN-resolutionen 1973. Det kan jag som vänsterpartist
              inte ställa mig bakom.
            </seg>
          </u>
          <note type="speaker">
            Anf. 29 Utrikesminister CARL BILDT (M) replik:
          </note>
          <u xml:id="i-0b69ce1e28e0e2a7-241" next="i-0b69ce1e28e0e2a7-245" who="Q52922">
            <seg>
              Fru talman! Hans Linde hävdar att han tidigare har varit oerhört
              tydlig. Det är möjligt. I dag är han oerhört otydlig om vad han
              faktiskt vill. Han säger: Vi är nog emot Gaddafi, men absolut
              inte för att vara för aktivistiska för att avsätta Gaddafi.
            </seg>
          </u>
          <u xml:id="i-0b69ce1e28e0e2a7-242" prev="i-0b69ce1e28e0e2a7-241" who="Q52922">
            <seg>
              Jag tar gärna anklagelser från Vänsterpartiet om att jag är för
              aktivistisk när det gäller att avsätta Muammar Gaddafi. Jag tackar
              för den anklagelsen. Det är en politisk målsättning. Den skäms
              vi inte för. Vi ska vara mycket tydliga med att detta strävar
              vi efter, annars kommer vi inte upp med någonting annat.
            </seg>
          </u>
          <u xml:id="i-0b69ce1e28e0e2a7-243" prev="i-0b69ce1e28e0e2a7-241" who="Q52922">
            <seg>
              Hans Linde, Vänsterpartiet och också Sverigedemokraterna antar
              jag vill ha en omedelbar vapenvila utan villkoren. Sedan ställde
              jag frågan om villkoren. Hans Linde säger att han instämmer i
              dem. Då är det samma politik. Vi måste fortsätta intill dess att
              vi uppnår dessa villkor, annars har vi inte skyddat de civila.
            </seg>
          </u>
          <u xml:id="i-0b69ce1e28e0e2a7-244" prev="i-0b69ce1e28e0e2a7-241" who="Q52922">
            <seg>
              Ta Misrata som ett exempel. Kan han tro att någon hjälp hade
              nått fram till dem någonsin om vi inte hade gjort de militära
              insatserna för att ta bort krypskyttarna, artilleriet och stridsvagnarna
              som dödade vanliga människor?
            </seg>
          </u>
          <u xml:id="i-0b69ce1e28e0e2a7-245" prev="i-0b69ce1e28e0e2a7-241" who="Q52922">
            <seg>
              Nu har vi fått bort dem från stora områden. Nu kommer Röda Korset,
              Röda Halvmånen och Médecins Sans Frontières in och hjälper människorna.
              Hade Hans Linde, Vänsterpartiet och Sverigedemokraterna fått råda
              hade de fortfarande bombats i Misrata och inte fått någon hjälp.
              Den politiken ställer vi inte upp på.
            </seg>
          </u>
          <note type="speaker">
            Anf. 30 BJÖRN SÖDER (SD):
          </note>
          <u xml:id="i-0b69ce1e28e0e2a7-246" next="i-0b69ce1e28e0e2a7-258" who="Q4919772">
            <seg>
              Fru talman! I den föreliggande propositionen föreslår regeringen
              att den svenska insatsen i Libyen förlängs med ytterligare 90
              dagar. I debatten i mars handlade insatsen om högst tre månader,
              och nu vill man alltså förlänga den med ytterligare tre månader
              och förnyat uppdrag.
            </seg>
          </u>
          <u xml:id="i-0b69ce1e28e0e2a7-247" prev="i-0b69ce1e28e0e2a7-246" who="Q4919772">
            <seg>
              Man kan redan nu ställa sig frågan om denna insats är början
              till något som kommer att dra ut på tiden genom ytterligare förlängningar
              framgent. Med tanke på Natos tidigare och nuvarande insatser kan
              man tänka sig att även denna kommer att pågå under en mycket lång
              tid framöver. Medan man i Norge, som till och med är medlem i
              Nato, sätter punkt för insatsen den 1 augusti väljer alltså Sverige,
              som inte är medlem, att förlänga sin insats.
            </seg>
          </u>
          <u xml:id="i-0b69ce1e28e0e2a7-248" prev="i-0b69ce1e28e0e2a7-246" who="Q4919772">
            <seg>
              Sverigedemokraternas ursprungliga ställningstagande har inte
              förändrats. Vi är fortfarande kritiska till det svenska deltagandet
              i insatsen av flera skäl. Vi är visserligen inte principiellt
              avvisande till att delta i militära operationer utomlands, men
              detta betyder inte att det är självklart att Sverige måste delta
              i alla typer av internationella krigsoperationer. Vår inställning
              bygger på att ett svenskt deltagande förutsätter ett tydligt uttalande
              om syftet med operationen, hur lång tid den kan förväntas pågå
              och hur omfattande den ska vara. Så är inte fallet med denna operation,
              vilket vi i dag kan konstatera.
            </seg>
          </u>
          <u xml:id="i-0b69ce1e28e0e2a7-249" prev="i-0b69ce1e28e0e2a7-246" who="Q4919772">
            <seg>
              Inte heller är det, av regeringens proposition att döma, klart
              att Sveriges insatser om en bordningsstyrka eller informationsoperationer
              efterfrågas. Trots detta vill man nu besluta om att bidra med
              en insats till en kostnad på ytterligare 115 miljoner kronor.
              Det är pengar som tas från andra delar av försvaret, vilket redan
              nu går på knä och knappast kan uppfylla kravet om att försvara
              vårt eget territorium.
            </seg>
          </u>
          <u xml:id="i-0b69ce1e28e0e2a7-250" prev="i-0b69ce1e28e0e2a7-246" who="Q4919772">
            <seg>
              Fru talman! Inför propositionen i mars varnade Sverigedemokraterna
              för att det fanns risk för att flera av de andra länder som deltar
              i operationen successivt skulle vidta alltmer långtgående åtgärder
              i kriget, så kallad mission creep.
            </seg>
          </u>
          <u xml:id="i-0b69ce1e28e0e2a7-251" prev="i-0b69ce1e28e0e2a7-246" who="Q4919772">
            <seg>
              Vi menar att just detta nu har visat sig stämma. Nato har tagit
              klar ställning för ett avsättande av Gadaffi, och för Sveriges
              del föreslås alltså nu ett utökande av spaningsuppdraget och marktrupp.
              Vad blir nästa steg?
            </seg>
          </u>
          <u xml:id="i-0b69ce1e28e0e2a7-252" prev="i-0b69ce1e28e0e2a7-246" who="Q4919772">
            <seg>
              Vi kan se hur FN-resolutionen tolkas väldigt olika. Medan några
              tolkar den som att Gaddafi är legitim att döda tolkar andra det
              inte så. Några Natokällor hävdar att man har Gaddafi själv på
              kornet och andra förnekar det.
            </seg>
          </u>
          <u xml:id="i-0b69ce1e28e0e2a7-253" prev="i-0b69ce1e28e0e2a7-246" who="Q4919772">
            <seg>
              Fru talman! Nu hör vi hur övriga partier, med Moderaterna i spetsen,
              sjunger i kör för Sveriges deltagande i insatsen i Libyen. Desto
              tystare var det tidigare från moderat håll. Utrikesminister Bildt
              har själv tillhört ett bolag som samarbetat med Gaddafiregimens
              blodiga diktatur och tjänat pengar på den libyska oljan.
            </seg>
          </u>
          <u xml:id="i-0b69ce1e28e0e2a7-254" prev="i-0b69ce1e28e0e2a7-246" who="Q4919772">
            <seg>
              I februari var han inte beredd att stödja vare sig den ena eller
              andra sidan. Nu helt plötsligt förespråkar han både insatser och
              förlängningar av desamma mot diktatorn. Det är klart. Det är aldrig
              bra att satsa på en förlorande häst. Då är det bättre att byta
              häst, vilket uppenbarligen är utrikesministerns nya strategi.
            </seg>
          </u>
          <u xml:id="i-0b69ce1e28e0e2a7-255" prev="i-0b69ce1e28e0e2a7-246" who="Q4919772">
            <seg>
              Man kan ställa sig frågan: Vems intressen stöder vi med vår insats?
              Vi hörde tidigare Karin Enström från Moderaterna säga att om vi
              drog tillbaka vår insats skulle vi svika de krafter vi stöder.
              Vilka är dessa krafter?
            </seg>
          </u>
          <u xml:id="i-0b69ce1e28e0e2a7-256" prev="i-0b69ce1e28e0e2a7-246" who="Q4919772">
            <seg>
              Det finns fortfarande tecken på att rebellsidan inte nödvändigtvis
              utgör ett bättre alternativ för Libyens utveckling än vad Gaddafi
              gör. Det är oklart om det så kallade nationella övergångsrådet
              har kontroll över alla rebellstyrkor. Rapporter från rebellzonen
              om repressalier mot verkliga eller inbillade Gaddafianhängare
              samt om hur regelrätta lynchningar har ägt rum har fortsatt. Dessutom
              har befälhavare på rebellsidan medgivit hur de och deras mannar
              tidigare har slagits mot amerikanerna i Afghanistan och Irak.
              De är med andra ord representanter för samma grupper som våra
              soldater i Afghanistan bekämpar varje dag. Ska vi nu skydda samma
              personer i Libyen?
            </seg>
          </u>
          <u xml:id="i-0b69ce1e28e0e2a7-257" prev="i-0b69ce1e28e0e2a7-246" who="Q4919772">
            <seg>
              Herr talman! Vi betvivlar inte att det finns ett rättmätigt missnöje
              med Muammar Gaddafis diktatur. Vi betvivlar inte heller att det
              finns goda intentioner hos en del av dem som deltar i upproret.
              Men olyckligtvis finns det inte särskilt mycket som talar för
              att rebellsidan kan komma att bli basen för en friare och mer
              demokratisk utveckling i Libyen. Libyen är ett klansamhälle, och
              vad rebellerna verkligen vill se för utveckling, annat än att
              få bort Gaddafi, är det ingen som vet.
            </seg>
          </u>
          <u xml:id="i-0b69ce1e28e0e2a7-258" prev="i-0b69ce1e28e0e2a7-246" who="Q4919772">
            <seg>
              Vår inställning är att Sverige under rådande omständigheter inte
              bör delta i militära operationer i Libyen och att resurser i stället
              bör läggas på humanitära insatser på plats för att hjälpa dem
              som har flytt Libyen sedan oroligheterna inleddes. Det som är
              positivt i den föreliggande propositionen är att de humanitära
              insatserna betonas mer än i den förra propositionen, då de knappt
              omnämndes. Men vi anser det trots allt inte vara tillräckligt.
            </seg>
          </u>
          <note>
            Därför yrkar jag, herr talman, bifall till Sverigedemokraternas
            reservation och avslag på utskottets förslag i betänkandet.
          </note>
          <note>
            I detta anförande instämde Josef Fransson, Mikael Jansson och
            Julia Kronlid (alla SD).
          </note>
          <note type="speaker">
            Anf. 31 PETER HULTQVIST (S):
          </note>
          <u xml:id="i-0b69ce1e28e0e2a7-259" next="i-0b69ce1e28e0e2a7-270" who="Q3370162">
            <seg>
              Herr talman! Att sända militär personal och militära vapensystem
              för att bidra till att lösa internationella konflikter och bevara
              fred är stora och grannlaga beslut. Det handlar om ställningstaganden
              där vi som folkvalda beslutsfattare har att ta ansvar för internationella
              operationer där svensk militär personal kan riskera livet. Motiven
              för sådana beslut måste vara mycket starka. Det måste också finnas
              en helhetssyn bakom sådana beslut där man ser hela samhällsperspektivet.
              Perspektivet får inte enbart vara militärt.
            </seg>
          </u>
          <u xml:id="i-0b69ce1e28e0e2a7-260" prev="i-0b69ce1e28e0e2a7-259" who="Q3370162">
            <seg>
              Svensk utrikes- och säkerhetspolitik måste alltid bottna i folkrätten
              och dess principer. Det är ett fundament för att värna de små
              nationernas rätt men också respekten för människors liv och rätt
              till integritet. Om andra principer får råda är risken uppenbar
              att ändamålet blir att helga medlen. Maktpolitiska motiv riskerar
              då att gå före det som är internationell rätt och lag.
            </seg>
          </u>
          <u xml:id="i-0b69ce1e28e0e2a7-261" prev="i-0b69ce1e28e0e2a7-259" who="Q3370162">
            <seg>
              När vi nu står i begrepp att besluta om ett nytt mandat för svenska
              insatser i Libyen handlar det om att verka inom de tre FN-uppdragen,
              det vill säga att skydda civila och att upprätthålla vapenembargot
              och flygförbudszonen. Uppdraget är nu breddat och innehåller en
              helhetssyn på utvecklingen i Libyen. Det kommer att krävas ett
              långsiktigt stöd för att skydda civila, hjälpa flyktingar, bygga
              det civila samhället och stödja skapandet av demokratiska institutioner.
              Sverige ska vara en del av detta långsiktiga åtagande. Vi ska
              bejaka stöd till internationella organisationer som verkar i detta
              syfte.
            </seg>
          </u>
          <u xml:id="i-0b69ce1e28e0e2a7-262" prev="i-0b69ce1e28e0e2a7-259" who="Q3370162">
            <seg>
              Att långsiktigt skapa fred, stabilitet och frihet handlar om
              samhällsbyggande. Därför är en beredskap för och åtgärder på den
              civila och humanitära sidan mycket viktiga. Tyvärr har de behoven
              och de perspektiven i alltför liten utsträckning belysts i såväl
              den allmänna som den politiska debatten. Att nu detta har fått
              sin plats i propositionen ser jag dels som en nödvändighet, dels
              som en politisk framgång.
            </seg>
          </u>
          <u xml:id="i-0b69ce1e28e0e2a7-263" prev="i-0b69ce1e28e0e2a7-259" who="Q3370162">
            <seg>
              Det är naturligt att den svenska militära insatsen nu ändrar
              karaktär. Den svenska insatsen på enbart flygförbudszonen avslutas.
              När nu en marin bordningsstyrka tillförs och ett så kallat psyops-team
              ska etableras är det av Nato efterfrågade kompetenser. Jag har
              läst de dokument och den lista som finns som detta grundar sig
              på. Alla andra spekulationer är felaktiga uppgifter. Sak samma
              gäller för den flygspaning omfattande två rotar per dag som nu
              kommer att utföras inom alla de tre FN-uppdragen. Sammanlagt handlar
              det svenska bidraget om 180 personer.
            </seg>
          </u>
          <u xml:id="i-0b69ce1e28e0e2a7-264" prev="i-0b69ce1e28e0e2a7-259" who="Q3370162">
            <seg>
              Inte minst mot bakgrund av att det libyska flygvapnet i allt
              väsentligt är utslaget finns motiv för en förändrad svensk insats.
              Flygförbudszonen är effektiv och har gett resultat. Noterbart
              är dock att Gaddafiregimen fortfarande förfogar över ansenliga
              mängder av helikoptrar, artilleri, stridsvagnar och taktiskt luftvärn.
              Syftet är nu att det förlängda FN-uppdraget ska utgöra ett sådant
              militärt tryck att förutsättningar för en politisk lösning uppstår.
            </seg>
          </u>
          <u xml:id="i-0b69ce1e28e0e2a7-265" prev="i-0b69ce1e28e0e2a7-259" who="Q3370162">
            <seg>
              Det uppdrag som vi nu ska besluta om sträcker sig över 90 dagar.
              Redan nu måste vi ställa oss frågorna om vad som händer efter
              dessa 90 dagar. Kommer Gaddafiregimen att falla? Hur ser civilbefolkningens
              situation ut? Hur blir utvecklingen i omvärlden med Jemen, södra
              Sudan och Syrien? Kommer andra krav som vi i dag inte känner till
              att ställas?
            </seg>
          </u>
          <u xml:id="i-0b69ce1e28e0e2a7-266" prev="i-0b69ce1e28e0e2a7-259" who="Q3370162">
            <seg>
              Jag tror att det är viktigt både för regeringen och för oss andra
              att börja fundera i dessa långsiktiga perspektiv och i alla fall
              försöka förnimma vad som händer i ett senare skede för att på
              något sätt försöka förbereda oss efter bästa förmåga på de olika
              kravbilder som kan uppstå.
            </seg>
          </u>
          <u xml:id="i-0b69ce1e28e0e2a7-267" prev="i-0b69ce1e28e0e2a7-259" who="Q3370162">
            <seg>
              Utvecklingen går snabbt just nu. Därför kan värdet och vikten
              av just begreppet helhetssyn inte betonas nog hårt. I slutändan
              är det bara en politisk lösning på situationen i Libyen som gäller.
              Den kan hänga ihop med utvecklingen i regionen som helhet. Därför
              är det svenska militära bidraget att betrakta som en del i en
              process som ska övergå i fredligt samhällsbyggande.
            </seg>
          </u>
          <u xml:id="i-0b69ce1e28e0e2a7-268" prev="i-0b69ce1e28e0e2a7-259" who="Q3370162">
            <seg>
              Det är bra att det nu finns en bred uppgörelse i den svenska
              riksdagen. Internationella uppdrag av detta slag ska vila på en
              bred parlamentarisk grund. Visst bär propositionen i vissa drag
              kompromissens prägel, men från socialdemokratiskt håll står vi
              helt och fullt bakom den. Vi anser oss rejält ha bidragit till
              och påverkat propositionens innehåll med såväl humanitära insatser,
              marin bordningsstyrka och psyops-team som avslutat uppdrag i flygförbudszonen.
              Svensk politik i förhållande till Libyen har breddats och getts
              ett bättre djup. Det är vi positiva till.
            </seg>
          </u>
          <u xml:id="i-0b69ce1e28e0e2a7-269" prev="i-0b69ce1e28e0e2a7-259" who="Q3370162">
            <seg>
              Jag vill också passa på att här i riksdagen markera de positiva
              intryck som försvarsutskottet fick i samband med sitt besök på
              flygbasen Sigonella på Sicilien. Uppskattningen för den svenska
              insatsen är stor, kvaliteten i de uppdrag som utförs är hög, och
              det materiel som levereras anses vara mycket viktigt och användbart.
              Andra nationer vittnar om den svenska personalens kompetens och
              goda insatser. Det sätt på vilket man utför sitt arbete ger anledning
              till stolthet.
            </seg>
          </u>
          <note>
            Av totalt 268 uppdrag har 232 fullföljts. Den 5 juni hade man
            levererat 82 500 spaningsbilder. Kopplingen mellan avancerad teknik
            och djup analysförmåga gör det svenska bidraget mycket värdefullt.
          </note>
          <u xml:id="i-0b69ce1e28e0e2a7-270" prev="i-0b69ce1e28e0e2a7-259" who="Q3370162">
            <seg>
              Jag vill också notera att jag i samband med ett besök på F 21
              i Luleå i förra veckan samma dag som man fick det operativa ansvaret
              för den fortsatta operationen kunde notera det starka engagemanget
              för att göra en bra insats inom det nya uppdrag som vi nu i dag
              står i begrepp att besluta om. F 21 får huvudansvaret för den
              fortsatta operationen, och jag är fullt förvissad om att man kommer
              att ta sig an uppgiften på bästa sätt och fullfölja den.
            </seg>
          </u>
          <note>
            Med detta yrkar jag bifall till föreliggande förslag och propositionen.
          </note>
          <note type="speaker">
            Anf. 32 ISMAIL KAMIL (FP):
          </note>
          <u xml:id="i-0b69ce1e28e0e2a7-271" next="i-0b69ce1e28e0e2a7-280" who="Q5898640">
            <seg>
              Herr talman! Situationen i Libyen utgör fortfarande ett hot mot
              civila och ett brott mot mänskligheten.
            </seg>
          </u>
          <u xml:id="i-0b69ce1e28e0e2a7-272" prev="i-0b69ce1e28e0e2a7-271" who="Q5898640">
            <seg>
              Syftet med resolutionerna 1970 och 1973 är just att vidta alla
              nödvändiga åtgärder för att skydda civila.
            </seg>
          </u>
          <u xml:id="i-0b69ce1e28e0e2a7-273" prev="i-0b69ce1e28e0e2a7-271" who="Q5898640">
            <seg>
              För att genomföra dessa åtgärder behövs ett aktivt deltagande
              från medlemsstaterna. Sveriges deltagande i den militära insatsen
              i Libyen har sedan tidigare varit föremål för riksdagens ställningstagande,
              och en svensk väpnad styrka finns i dag på plats. Fortsatt svenskt
              deltagande i den internationella militära insatsen i Libyen är
              därför nödvändigt.
            </seg>
          </u>
          <u xml:id="i-0b69ce1e28e0e2a7-274" prev="i-0b69ce1e28e0e2a7-271" who="Q5898640">
            <seg>
              Herr talman! Situationen i Libyen är mycket oroande. Med tanke
              på den libyska regimens våldshandlingar och angrepp mot de civila
              i landet måste regimen stoppas och hindras från att begå ett fortsatt
              övergrepp på de civila. Livsmedelssäkerheten uppges vara hotad,
              och det har även rapporterats brist bland annat på medicin, sjukvårdspersonal
              och bränsle.
            </seg>
          </u>
          <u xml:id="i-0b69ce1e28e0e2a7-275" prev="i-0b69ce1e28e0e2a7-271" who="Q5898640">
            <seg>
              I syfte att stärka krafter som verkar för demokrati och en ny
              framtid för folket i Libyen behövs ett fortsatt svenskt bidrag.
              Förutom flygstridskrafter och stödresurser föreslås även bidrag
              med resurser för marina bordningsinsatser, informationsoperationer
              och så vidare.
            </seg>
          </u>
          <u xml:id="i-0b69ce1e28e0e2a7-276" prev="i-0b69ce1e28e0e2a7-271" who="Q5898640">
            <seg>
              Sverige måste vara den tydliga rösten och ha den starka positionen
              i världen när det gäller att försvara de mänskliga rättigheterna
              och vara på folkets sida. Sverige måste stå i främsta ledet i
              fördömandet av de diktatorer och regimer som kränker mänskliga
              rättigheter och begår brott mot mänskligheten.
            </seg>
          </u>
          <u xml:id="i-0b69ce1e28e0e2a7-277" prev="i-0b69ce1e28e0e2a7-271" who="Q5898640">
            <seg>
              Herr talman! Man kan fråga sig: Kan en varaktig och långsiktig
              lösning i Libyen åstadkommas med Gaddafi kvar vid makten? Kan
              en diktator som Gaddafi och hans regim, som attackerar folket
              med flyg, stridsvagnar och pansarfordon, vara trovärdig eller
              att lita på i förhandlingarna? Nej. Gaddafi är inte längre en
              legitim ledare för det libyska folket. De civila måste skyddas
              till varje pris mot regimens hänsynslösa våld och angrepp.
            </seg>
          </u>
          <u xml:id="i-0b69ce1e28e0e2a7-278" prev="i-0b69ce1e28e0e2a7-271" who="Q5898640">
            <seg>
              Utöver de militära insatserna kommer det att krävas ett brett
              engagemang från det internationella samfundet samt humanitära
              insatser. Det gäller det libyska folkets legitima krav på politiska
              reformer, en fungerande rättsstat och en ekonomisk och social
              utveckling.
            </seg>
          </u>
          <u xml:id="i-0b69ce1e28e0e2a7-279" prev="i-0b69ce1e28e0e2a7-271" who="Q5898640">
            <seg>
              Sveriges bistånd till internationella organ som arbetar med humanitärt
              bistånd och stöd till flyktingar måste förstärkas.
            </seg>
          </u>
          <u xml:id="i-0b69ce1e28e0e2a7-280" prev="i-0b69ce1e28e0e2a7-271" who="Q5898640">
            <seg>
              Herr talman! Valet för oss liberaler är klart: Vi väljer folket
              framför diktatorerna. Vi stöder folkens uppror för att bli av
              med sina diktaturregimer även militärt. Det sägs att diktatorn
              Saddam Hussein hade sagt: Tala inte om lagar för mig. Jag är lagen.
              Diktaturregimerna i Jemen, i Libyen och i Syrien anser sig också
              vara själva lagen, och därför ska de bort.
            </seg>
          </u>
          <note>
            I detta anförande instämde Anna SteeleKarlström och Allan Widman
            (båda FP).
          </note>
          <note type="speaker">
            Anf. 33 CARINA HÄGG (S):
          </note>
          <u xml:id="i-0b69ce1e28e0e2a7-281" next="i-0b69ce1e28e0e2a7-293" who="Q3374704">
            <seg>
              Herr talman! Vi socialdemokrater ser värdet av militär insats,
              men vi ser samtidigt vikten av politiska och humanitära insatser.
              Det har tydligt framkommit i mina socialdemokratiska kamraters
              föredragningar här. Jag välkomnar betänkandet och att utskottet
              understryker att Sverige i den internationella militära insatsen
              i Libyen aktivt ska verka för genomförandet av FN:s säkerhetsrådsresolutioner
              1325, 1612, 1820 och 1888. De är fortfarande okända och relativt
              lite implementerade i insatser världen kring, så också i denna.
            </seg>
          </u>
          <u xml:id="i-0b69ce1e28e0e2a7-282" prev="i-0b69ce1e28e0e2a7-281" who="Q3374704">
            <seg>
              Samarbetet inom FN på detta område har förbättrats, och vi ser
              samtidigt början till en mer enhetlig respons mot användandet
              av sexuellt våld. Utrikesminister Carl Bildt har också att driva
              på för dess genomförande i alla relevanta situationer och organ.
              Sverige har som kandidat till FN:s råd för mänskliga rättigheter
              mångas förväntningar att leva upp till.
            </seg>
          </u>
          <u xml:id="i-0b69ce1e28e0e2a7-283" prev="i-0b69ce1e28e0e2a7-281" who="Q3374704">
            <seg>
              Det krävs politiska lösningar, herr talman, och i en förändring
              mot ett demokratiskt styre i Libyen ska kvinnorna ta del. Det
              är inte om, det är inte bör, utan det handlar om ska . För att
              det ska vara möjligt krävs att kvinnorna kan och tillåts fritt
              organisera sig och ställa upp i framtida val, att kvinnors organisering
              ges stöd, att ett civilt samhälle kan växa fram. Vikten av att
              kvinnor deltar i konfliktlösning och arbete för långsiktig fred
              är belagd i forskning. Kvinnor ska varhelst de lever ha politiskt
              inflytande och tillgång till skydd.
            </seg>
          </u>
          <u xml:id="i-0b69ce1e28e0e2a7-284" prev="i-0b69ce1e28e0e2a7-281" who="Q3374704">
            <seg>
              ICC har påbörjat undersökningar men efterlyser en starkare politisk
              vilja härifrån för att motverka sexuellt våld i samband med väpnade
              konflikter. När jag har talat med förövare i fängelser som i Liberia,
              besökt domstolen i Arusha, talat med kvinnor i Rwanda och besökt
              sjukhus med drabbade kvinnor och flickebarn i Demokratiska republiken
              Kongo efterfrågas alltid enhetliga och samordnade insatser på
              fältet, alltså konkreta åtgärder och tidigt politiskt stöd.
            </seg>
          </u>
          <u xml:id="i-0b69ce1e28e0e2a7-285" prev="i-0b69ce1e28e0e2a7-281" who="Q3374704">
            <seg>
              Genom historien har kvinnor utsatts för sexuella trakasserier,
              hot om och våldtäkter vid väpnade konflikter. Civila har utsatts.
              Våldtäkt är ett billigt vapen. Men hittills har systematiska våldtäkter
              och sexuellt våld inte förknippats med Mellanöstern eller Nordafrika.
              Libyen riskerar att förändra den bilden. Först kom information
              om att regeringstrogna hotade kvinnor i syfte att hindra männen
              från att lämna hemmet för att demonstrera mot Gaddafi. Kvinnorna
              vågade inte heller gå ut. Genom ryktesspridning skapades rädsla
              hos såväl kvinnor som män. Nu kommer de rapporter vi har fruktat
              och befarat om våldtäkter av kvinnor på flykt.
            </seg>
          </u>
          <u xml:id="i-0b69ce1e28e0e2a7-286" prev="i-0b69ce1e28e0e2a7-281" who="Q3374704">
            <seg>
              Vi kan inte avstå från att reagera i brist på alla fakta. Även
              om jag är medveten om att varsamhet med uppgifter ska vara påkallad
              i en konfliktsituation reagerade vi tidigt. Vi satt inte och väntade.
              Vi talade inte om stabilitet. Vi har inte sagt att vi inte tar
              ställning. Vi tar ställning för kvinnorna.
            </seg>
          </u>
          <u xml:id="i-0b69ce1e28e0e2a7-287" prev="i-0b69ce1e28e0e2a7-281" who="Q3374704">
            <seg>
              Även om vi i dag inte vet tillräckligt om de mekanismer som gör
              att sexuellt våld används systematiskt vet vi att de används i
              vissa konflikter men inte i andra. Förskräckande exempel finns,
              men det är dags för alla män som befinner sig i en position som
              ger dem möjlighet att värna kvinnors rättigheter som människor
              i krig och konflikter att träda fram. Enskildas agerande och politikers
              agerande spelar roll.
            </seg>
          </u>
          <u xml:id="i-0b69ce1e28e0e2a7-288" prev="i-0b69ce1e28e0e2a7-281" who="Q3374704">
            <seg>
              Vi vet att disciplinen inom poliskårer och i militära förband
              kan vara stark. Befäl kan använda sin auktoritet för att stoppa
              oacceptabelt beteende. Vi vet också att de goda exemplens makt
              kan få spridning. Vi har talat med svenska militärer i konfliktområden
              som har visat på de goda exemplen. Vi ser också motsatsen, som
              egyptisk militärs oskuldstester. Vi är nu oroliga för vad som
              händer i Syrien.
            </seg>
          </u>
          <u xml:id="i-0b69ce1e28e0e2a7-289" prev="i-0b69ce1e28e0e2a7-281" who="Q3374704">
            <seg>
              Europadomstolen i Strasbourg slog 1997 fast att begreppet tortyr
              även omfattar våldtäkt. Rwandatribunalen slog fast att våldtäkt
              kan ingå som en strategi i folkmord. Sexuellt våld har inkluderats
              i åtalen i mål som tagits upp av Internationella domstolen i Haag.
              På samma sätt utgår jag från att domstolen behandlar brott i den
              nu pågående konflikten i Libyen.
            </seg>
          </u>
          <u xml:id="i-0b69ce1e28e0e2a7-290" prev="i-0b69ce1e28e0e2a7-281" who="Q3374704">
            <seg>
              Redan det nationella övergångsrådet kan kriminalisera våld mot
              kvinnor, stödja kvinnor, vara en del i processen och rensa ut
              artikel 375 i strafflagen. Men det finns mer gods som behöver
              rensas ut. I Libyen bör alla reservationer till Cedaw tas bort
              och åtgärder vidtas för att genomföra den lokalt genom att nationella
              lagar överensstämmer med Cedaw. Sade EU:s Ashton det när EU-kontoret
              öppnades i Benghazi i Libyen? Vad säger hon med stöd av utrikesminister
              Carl Bildt och övriga regeringsföreträdare?
            </seg>
          </u>
          <u xml:id="i-0b69ce1e28e0e2a7-291" prev="i-0b69ce1e28e0e2a7-281" who="Q3374704">
            <seg>
              Kvinnor kan kvoteras till konfliktförebyggande arbete och fredsförhandlingar.
              Kvinnor som utsätts för sexuellt våld och våldtäkt i samband med
              väpnade konflikter ska få sin sak prövad i allmänna domstolar
              och inte i militärdomstolar eller genom sedvanerätt. Det är mycket
              viktigt. Här känner jag en oro. Kvinnor som utsatts för sexuellt
              våld och våldtäkt ska ges rätt till hälso- och sjukvård, professionell
              sådan.
            </seg>
          </u>
          <u xml:id="i-0b69ce1e28e0e2a7-292" prev="i-0b69ce1e28e0e2a7-281" who="Q3374704">
            <seg>
              Vi tar ansvar här i dag, och vi ser en bredd av insatser. Det
              pekar vi också på här i dag.
            </seg>
          </u>
          <u xml:id="i-0b69ce1e28e0e2a7-293" prev="i-0b69ce1e28e0e2a7-281" who="Q3374704">
            <seg>
              Situationen för kvinnor i Saudiarabien har nämnts i två inlägg.
              Jag har gjort en besiktning av UD:s instruktioner det är ytterst
              utrikesminister Carl Bildt som sänder de instruktionerna och sett
              att det inte finns något om stöd för att kvinnor i Saudiarabien
              som protesterar i dag ska ha och ska få svenskt stöd för att köra
              bil, som borde vara så självklart. Jag hoppas få ett klarläggande.
              Är det så att Sveriges regering i dag inte, när kvinnor i Saudiarabien
              protesterar, ger dem sitt stöd för att köra bil?
            </seg>
          </u>
          <note type="speaker">
            Anf. 34 KENT HÄRSTEDT (S):
          </note>
          <u xml:id="i-0b69ce1e28e0e2a7-294" next="i-0b69ce1e28e0e2a7-308" who="Q3359013">
            <seg>
              Herr talman! Låt mig först yrka bifall till utskottets förslag,
              som innebär bifall till propositionen.
            </seg>
          </u>
          <u xml:id="i-0b69ce1e28e0e2a7-295" prev="i-0b69ce1e28e0e2a7-294" who="Q3359013">
            <seg>
              Som vi har hört under de senaste timmarnas debatt är insatsen
              i Libyen både mångfasetterad, besvärlig och långsiktig men samtidigt
              moraliskt helt försvarbar. Detta är första gången världssamfundet
              har förenats bakom FN om att sätta kraft bakom orden responsibility
              to protect eller på svenska skyldigheten att skydda. Vi sitter
              inte längre stilla och tittar på när oskyldiga blir dödade, torterade
              eller på annat sätt förtryckta i Libyen. Vi agerar.
            </seg>
          </u>
          <u xml:id="i-0b69ce1e28e0e2a7-296" prev="i-0b69ce1e28e0e2a7-294" who="Q3359013">
            <seg>
              Det är rätt att agera. Det vore fel att inte göra det. Hur vi
              gör det är en grannlaga uppgift. Om vi gör det som vi nu gör får
              det humanitära konsekvenser. När vi konfronterar diktatorn Gaddafi
              leder det på kort sikt till ökade flyktingströmmar, humanitär
              nöd och samhällen i kaos. Den ytterst ansvariga för detta är Gaddafi
              och hans regim.
            </seg>
          </u>
          <u xml:id="i-0b69ce1e28e0e2a7-297" prev="i-0b69ce1e28e0e2a7-294" who="Q3359013">
            <seg>
              Att inte göra det och se på hur en diktator med våld slår ned
              ett folks strävan efter frihet och demokrati är inte på något
              sätt försvarbart.
            </seg>
          </u>
          <u xml:id="i-0b69ce1e28e0e2a7-298" prev="i-0b69ce1e28e0e2a7-294" who="Q3359013">
            <seg>
              Vi har varit där förut. Vi har följt vad som har hänt i olika
              delar av världen, då vi inte har funnit vägar att agera tillsammans,
              detta medan förtryck har fortgått eller folkmord har begåtts i
              exempelvis Europa och Afrika. Nu agerar vi. Det är välkommet och
              på alla sätt försvarbart.
            </seg>
          </u>
          <u xml:id="i-0b69ce1e28e0e2a7-299" prev="i-0b69ce1e28e0e2a7-294" who="Q3359013">
            <seg>
              I situationer som dessa är det dock alltid personerna i civilbefolkningen
              som får betala det högsta priset. De är inte tränade, skyddade
              eller beväpnade, som många av de militära aktörerna är. Därför
              är det alltid de som dödas och skadas i de stora flertalen. Den
              tysta misären och lidandet breder ut sig, medan världens medier
              fokuserar på stridsflygplan och gatustrider mellan regimen och
              rebellerna. Det är alltid de stridande som först får mat, mediciner
              och förnödenheter. Sist kommer kvinnor, barn och funktionshindrade.
            </seg>
          </u>
          <u xml:id="i-0b69ce1e28e0e2a7-300" prev="i-0b69ce1e28e0e2a7-294" who="Q3359013">
            <seg>
              Jag hade själv tillfälle att vara i Irak under slutskedet av
              kriget. Jag besökte barnsjukhus och barnfängelser, som faktiskt
              fanns i Irak vid den tiden. Det var hjärtskärande att se den nöd
              som fanns på marken. Ingenting av detta förekom i de medier som
              vi har, utan allt var fokuserat på det republikanska gardet och
              insatserna mot Irak.
            </seg>
          </u>
          <u xml:id="i-0b69ce1e28e0e2a7-301" prev="i-0b69ce1e28e0e2a7-294" who="Q3359013">
            <seg>
              Vi får aldrig glömma det folk som finns på marken och döljer
              sig bakom siffrorna och hur medierna följer den militära konflikten.
            </seg>
          </u>
          <u xml:id="i-0b69ce1e28e0e2a7-302" prev="i-0b69ce1e28e0e2a7-294" who="Q3359013">
            <seg>
              Jag kommer aldrig att glömma en kvinna på ett av barnsjukhusen.
              I det här skedet var kriget i Irak nästan helt slut. Hon sträckte
              över sitt lilla barn till mig och sade: Ta emot mitt barn, ta
              med dig barnet härifrån Irak, för här har mitt barn ingen framtid!
              Den nöden finns säkert väl utbredd i Libyen i dag.
            </seg>
          </u>
          <u xml:id="i-0b69ce1e28e0e2a7-303" prev="i-0b69ce1e28e0e2a7-294" who="Q3359013">
            <seg>
              Det är viktigt att vi ständigt håller den humanitära debatten
              levande, att vi parallellt med militära, nödvändiga insatser ser
              till att den humanitära diskussionen står högst på dagordningen.
            </seg>
          </u>
          <u xml:id="i-0b69ce1e28e0e2a7-304" prev="i-0b69ce1e28e0e2a7-294" who="Q3359013">
            <seg>
              Redan i mitten av april talade FN om en mycket svår humanitär
              situation i landet. Då var det tiotusentals människor som satt
              fast i Misrata under svår nöd. Under de två månader som därefter
              har förflutit har situationen fortsatt att förvärras. Tusentals
              har skadats och dödats under denna tid. Det har varit svårt att
              evakuera skadade, sjukhus har haft elbrist och brist på förnödenheter,
              och antalet människor som dricker smutsigt vatten har blivit allt
              fler, med risk för vattenburna sjukdomar.
            </seg>
          </u>
          <u xml:id="i-0b69ce1e28e0e2a7-305" prev="i-0b69ce1e28e0e2a7-294" who="Q3359013">
            <seg>
              För en månad sedan, den 18 maj, uttalade FN:s generalsekreterare
              Ban Ki Moon att i avsaknad av att få till stånd en vapenvila fortsätter
              den humanitära situationen att förvärras. Och hör här: FN:s sändebud
              Abdul Ilah al-Khatib hade då arbetat frenetiskt för att försöka
              få Gaddafi att gå med på en verifierbar vapenvila dock utan framgång.
              Det är ingen tvekan om vem som är skyldig till den humanitära
              nöden i Libyen.
            </seg>
          </u>
          <u xml:id="i-0b69ce1e28e0e2a7-306" prev="i-0b69ce1e28e0e2a7-294" who="Q3359013">
            <seg>
              Vid denna tidpunkt hade tusentals dödats och skadats, och 750
              000 hade tvingats fly landet, enligt FN och den internationella
              brottmålsdomstolen. I dag, en mån senare, har situationen ytterligare
              förvärrats.
            </seg>
          </u>
          <u xml:id="i-0b69ce1e28e0e2a7-307" prev="i-0b69ce1e28e0e2a7-294" who="Q3359013">
            <seg>
              Vi socialdemokrater kommer att fortsätta att driva på i den humanitära
              debatten kring Libyen. Trots överenskommelsen i dag och den proposition
              som vi kommer att ställa oss bakom kommer vi inte att svika det
              libyska folket, utan vi kommer att fortsätta att föra den humanitära
              debatten och fortsätta vårt ansvar.
            </seg>
          </u>
          <u xml:id="i-0b69ce1e28e0e2a7-308" prev="i-0b69ce1e28e0e2a7-294" who="Q3359013">
            <seg>
              Man får inte heller glömma att den militära insatsen i ett historiskt
              perspektiv kommer att bli relativt kort, medan hjälpen och stödet
              till det libyska folket kommer att kräva att vi är långsiktiga
              och inte sviker dem i den långa vägen tillbaka till ett fritt
              och demokratiskt Libyen.
            </seg>
          </u>
          <note>
            Överläggningen var härmed avslutad.
          </note>
          <note>
            7 § Beslut om ärenden som slutdebatterats den 16 juni
          </note>
          <note>
            8 § Beslut om ärende som slutdebatterats vid dagens sammanträde
          </note>
          <note>
            9 § Svar på interpellation 2010/11:431 om Turkiets parlamentsval
          </note>
          <note type="speaker">
            Anf. 35 Utrikesminister CARL BILDT (M):
          </note>
          <u xml:id="i-0b69ce1e28e0e2a7-309" next="i-0b69ce1e28e0e2a7-312" who="Q52922">
            <seg>
              Herr talman! Hans Linde har frågat mig vilka åtgärder jag avser
              att vidta för att Turkiets parlamentsval genomförs på ett demokratiskt
              och rättssäkert sätt.
            </seg>
          </u>
          <u xml:id="i-0b69ce1e28e0e2a7-310" prev="i-0b69ce1e28e0e2a7-309" who="Q52922">
            <seg>
              De turkiska parlamentsvalen observerades av valövervakare, bland
              annat svenska, utsända av Europarådet och OSSE. Sverige och EU
              följde noga genomförandet av valen.
            </seg>
          </u>
          <u xml:id="i-0b69ce1e28e0e2a7-311" prev="i-0b69ce1e28e0e2a7-309" who="Q52922">
            <seg>
              Att Turkiet under de gångna tio åren blivit ett väsentligt mer
              öppet samhälle, politiskt och ekonomiskt, står utom allt tvivel.
              Det är en positiv utveckling som utgör en inspirationskälla för
              frihetsrörelser runt om i Medelhavsregionen.
            </seg>
          </u>
          <u xml:id="i-0b69ce1e28e0e2a7-312" prev="i-0b69ce1e28e0e2a7-309" who="Q52922">
            <seg>
              EU-medlemskapsförhandlingarna och deras betydelse för stärkandet
              av rättsstaten och respekten för mänskliga rättigheter har angett
              färdriktningen. Sverige har konsekvent stöttat den turkiska reformprocessen.
              Inom den svensk-turkiska dialogen har vi också haft möjlighet
              att kritisera tillkortakommanden som kunnat lägga hinder i vägen
              för ett turkiskt EU-medlemskap.
            </seg>
          </u>
          <note type="speaker">
            Anf. 36 HANS LINDE (V):
          </note>
          <u xml:id="i-0b69ce1e28e0e2a7-313" next="i-0b69ce1e28e0e2a7-323" who="Q1581082">
            <seg>
              Herr talman! Det är brukligt att man som riksdagsledamot inleder
              en interpellationsdebatt med att tacka ministern för svaret. Men
              jag måste tyvärr säga att det korta svar jag fått inte ger så
              mycket anledning att rikta något tack till utrikesministern.
            </seg>
          </u>
          <u xml:id="i-0b69ce1e28e0e2a7-314" prev="i-0b69ce1e28e0e2a7-313" who="Q1581082">
            <seg>
              Den interpellation som vi nu diskuterar lämnade jag in den 20
              maj. Trots att det finns ett regelverk som anger att interpellationer
              ska besvaras inom två veckor får vi debatten först i dag en månad
              senare. Och trots att Carl Bildt har haft gott om tid på sig att
              formulera ett svar på de exempel på brott mot mänskliga rättigheter
              som jag har tagit upp i min interpellation och som har begåtts
              de senaste två åren i landet besvaras min interpellation med några
              kortfattade och innehållslösa meningar. Jag måste säga att jag
              tycker att det är nonchalant av utrikesministern.
            </seg>
          </u>
          <u xml:id="i-0b69ce1e28e0e2a7-315" prev="i-0b69ce1e28e0e2a7-313" who="Q1581082">
            <seg>
              Det allvarliga är ändå inte att utrikesministern är nonchalant
              mot mig; det kan jag överleva. Det allvarliga är att Sveriges
              utrikesminister uppvisar en sådan nonchalans när det gäller just
              de frågor jag tar upp i min interpellation: att politiska partier
              de senaste åren har stängts i Turkiet, att kandidater bara för
              ett par månaders sedan förbjöds delta och ställa upp och kandidera
              och att tusentals människor har fängslats på politisk grund i
              Turkiet de senaste åren.
            </seg>
          </u>
          <u xml:id="i-0b69ce1e28e0e2a7-316" prev="i-0b69ce1e28e0e2a7-313" who="Q1581082">
            <seg>
              Jag måste säga att jag är djupt oroad över att Carl Bildt inte
              ser att situationen för mänskliga rättigheter i Turkiet faktiskt
              har förvärrats de senaste två åren.
            </seg>
          </u>
          <u xml:id="i-0b69ce1e28e0e2a7-317" prev="i-0b69ce1e28e0e2a7-313" who="Q1581082">
            <seg>
              Jag var själv i Turkiet nu i helgen. Jag övervakade valet i Diyarbakır
              i östra Turkiet. Jag träffade också folkvalda politiker, journalister
              och företrädare för människorättsorganisationer och organisationer
              i det civila samhället. Jag besökte även Astrids Lindgrens barnbibliotek.
              Vid samtliga dessa möten fick jag tyvärr en väldigt mörk bild
              av läget när det gäller de mänskliga rättigheterna.
            </seg>
          </u>
          <u xml:id="i-0b69ce1e28e0e2a7-318" prev="i-0b69ce1e28e0e2a7-313" who="Q1581082">
            <seg>
              När premiärminister Erdoğan valdes 2003 föddes en förhoppning
              i de kurdiska områdena om att man skulle få en förändrad regeringspolitik
              i Turkiet, att man skulle öka respekten för det kurdiska folkets
              mänskliga rättigheter men också att man skulle ta steg mot en
              lösning av den så kallade kurdfrågan.
            </seg>
          </u>
          <u xml:id="i-0b69ce1e28e0e2a7-319" prev="i-0b69ce1e28e0e2a7-313" who="Q1581082">
            <seg>
              I dag kan vi konstatera att dessa förhoppningar på många sätt
              har grusats. I den valrörelse som har genomförts har Erdoğans
              och AK-partiets retorik blivit alltmer nationalistisk. Det har
              varit uppenbart att man har försökt flirta med de väljare som
              tidigare har röstat på ultranationalisterna MHP för att pressa
              dem under 10-procentsspärren. Vi har sett i utspelen från Erdoğan
              hur man allt hårdare har attackerat den kurdiska minoriteten och
              dess politiska företrädare.
            </seg>
          </u>
          <u xml:id="i-0b69ce1e28e0e2a7-320" prev="i-0b69ce1e28e0e2a7-313" who="Q1581082">
            <seg>
              Vi har också i den här valrörelsen sett exempel på hur Erdoğan
              öppet har deklarerat att han kan tänka sig att återinföra dödsstraffet,
              någonting som i sig är allvarligt men som just i den här kontexten
              är ett direkt hot som riktas mot den kurdiska minoriteten.
            </seg>
          </u>
          <u xml:id="i-0b69ce1e28e0e2a7-321" prev="i-0b69ce1e28e0e2a7-313" who="Q1581082">
            <seg>
              Dagarna före valet utfärdade man ett nytt dekret gällande möjligheter
              för poliser och militärer att befinna sig i närheten av vallokaler.
              Tidigare har det i Turkiet varit så att polis och militär på valdagen
              måste befinna sig mer än 100 meter från valurnorna. Nu minskar
              man detta bara ett par dagar före valet så att polis och militär
              kunde vara så nära som 15 meter från en valurna. I de tre vallokaler
              som jag själv besökte i Lice i Diyarbakırprovinsen såg jag vid
              samtliga tre ställen hur tungt beväpnad militär stod utanför entréerna
              till dessa vallokaler i kurdiskt dominerade områden.
            </seg>
          </u>
          <u xml:id="i-0b69ce1e28e0e2a7-322" prev="i-0b69ce1e28e0e2a7-313" who="Q1581082">
            <seg>
              Vi vet nu också att det på valdagen skedde öppna försök till
              valfusk. Analfabeter fördes åt sidan för att lära sig hur man
              röstade. Öppen röstning tilläts. Valobservatörer hindrades från
              att genomföra sitt arbete, och när man väl fick valresultatet
              kunde vi se att i flera byar som hade en helt dominerande kurdisk
              befolkning hade mellan 97 ½ procent och 100 procent röstat på
              AK-partiet ett resultat som ingen tar på allvar.
            </seg>
          </u>
          <u xml:id="i-0b69ce1e28e0e2a7-323" prev="i-0b69ce1e28e0e2a7-313" who="Q1581082">
            <seg>
              Min fråga till utrikesministern blir: Ser Carl Bildt verkligen
              inte dessa brott mot de mänskliga rättigheterna i Turkiet och
              de problem som varit i samband med detta val? Kommer Carl Bildt
              på något sätt att kontakta den turkiska ambassaden här i Stockholm
              eller den turkiska regeringen för att framföra oro över de brott
              mot de mänskliga rättigheterna som har begåtts i samband med detta
              val i Turkiet?
            </seg>
          </u>
          <note type="speaker">
            Anf. 37 JACOB JOHNSON (V):
          </note>
          <u xml:id="i-0b69ce1e28e0e2a7-324" next="i-0b69ce1e28e0e2a7-331" who="Q5888881">
            <seg>
              Herr talman! Jag var liksom Hans Linde i Turkiet i söndags för
              att följa valet, men jag befann mig i Istanbul och såg bland annat
              kraftigt beväpnad kravallpolis nära BDP:s kontor i centrala Istanbul
              som övervakade firandet men såg så länge jag var där varken tårgas
              eller vattenkanoner.
            </seg>
          </u>
          <u xml:id="i-0b69ce1e28e0e2a7-325" prev="i-0b69ce1e28e0e2a7-324" who="Q5888881">
            <seg>
              Däremot träffade jag bland annat Sırrı Süreyya Önder, en av de
              nu invalda oberoende kandidaterna för det så kallade demokratiblocket,
              som kunde berätta hur någon eller några av hans motståndare hade
              placerat ett antal molotovcocktails på hans kontor i ett försök
              att skandalisera honom, ett försök som misslyckades i sin absurditet,
              eftersom Önder, en uppskattad kulturpersonlighet, filmare och
              regissör, är känd som en stark anhängare av freden och fredliga
              metoder.
            </seg>
          </u>
          <u xml:id="i-0b69ce1e28e0e2a7-326" prev="i-0b69ce1e28e0e2a7-324" who="Q5888881">
            <seg>
              Provokationen av Önder är bara ett exempel på de odemokratiska
              metoder som förekommit under valrörelsen. Hans Lindes och andras
              berättelser från Diyarbakır och andra delar av Kurdistan och Turkiet
              gör att jag finner utrikesministerns servila gratulationer till
              Turkiets premiärminister Erdoğan, som man kunnat läsa om på utrikesministerns
              blogg, anmärkningsvärda. Carl Bildt skriver där om en imponerande
              seger och att det finns all anledning att gratulera men inte ett
              ord om alla de trakasserier av kandidater som föregått valet,
              om de pågående så kallade KCK-rättegångarna, om polisens agerande
              under valdagen eller om fängslandet av journalister etcetera.
            </seg>
          </u>
          <u xml:id="i-0b69ce1e28e0e2a7-327" prev="i-0b69ce1e28e0e2a7-324" who="Q5888881">
            <seg>
              Västmanlands Läns Tidning skrev i en ledare dagarna efter valet
              att Carl Bildt är väl mycket hejaklacksledare för den turkiska
              regeringen, och jag tycker det ligger mycket i den karakteristiken.
            </seg>
          </u>
          <note>
            Jag deltog även som valövervakare vid lokalvalen 2009, lokalval
            som ledde till framgångar för dåvarande Demokratiska samhällspartiet,
            DTP. 14 dagar efter valet gjordes massiva arresteringar av företrädare
            för DTP i stället för dialog alltså repression. Detta följdes
            av stängning av DTP i slutet av 2009 och ytterligare fängslanden
            till exempel av människorättsföreträdaren Muharrem Erbey, bland
            annat med motivet att han här i Sveriges riksdags lokaler kritiserat
            MR-situationen i sitt land.
          </note>
          <u xml:id="i-0b69ce1e28e0e2a7-328" prev="i-0b69ce1e28e0e2a7-324" who="Q5888881">
            <seg>
              Anmärkningsvärt nog ansåg EU-kommissionen hösten 2009 att lokalvalen
              i Turkiet hade genomförts väl. EU-kommissionen tog inte upp massarresteringarna
              av politiker efter valet.
            </seg>
          </u>
          <u xml:id="i-0b69ce1e28e0e2a7-329" prev="i-0b69ce1e28e0e2a7-324" who="Q5888881">
            <seg>
              Turkiet är ett ansökarland till EU och har att leva upp till
              Köpenhamnskriterierna. Det första av dessa, det så kallade politiska
              kriteriet, ska vara uppfyllt innan förhandlingar inleds. Är det
              inte dags, utrikesminister Bildt, att lämna det servila hyllandet
              av Erdoğan och i stället tala klarspråk om att Turkiet måste uppfylla
              det politiska Köpenhamskriteriet med avseende på mänskliga rättigheter
              och demokrati, inte bara till form utan även till sitt innehåll?
            </seg>
          </u>
          <u xml:id="i-0b69ce1e28e0e2a7-330" prev="i-0b69ce1e28e0e2a7-324" who="Q5888881">
            <seg>
              Herr talman! Vid mitt besök träffade jag även en annan av de
              tre oberoende ledamöter som invaldes från demokratiblocket från
              Istanbul, nämligen Abdullah Levent Tüzel, partiledare från Arbetarpartiet
              och alltså en representant för den turkiska vänstern inom blocket.
              Jag berättade om dagens debatt med Sveriges utrikesminister om
              det turkiska valet och frågade Levent om det var något särskilt
              han tyckte att jag skulle ta upp. Inte förvånande nämnde han fred,
              10-procentsregeln i valet till parlamentet och kurdernas rätt
              till modersmålsundervisning.
            </seg>
          </u>
          <u xml:id="i-0b69ce1e28e0e2a7-331" prev="i-0b69ce1e28e0e2a7-324" who="Q5888881">
            <seg>
              Min andra fråga gäller alltså just den absurda 10-procentsregeln.
              Även valövervakarna från OSSE tog upp detta i sin rapport från
              det turkiska valet. Tänker utrikesministern i kontakterna med
              Turkiet och särskilt premiärministern Erdoğan kräva att 10-procentsregeln
              hävs så att demokratin får fullt genomslag i kommande turkiska
              val?
            </seg>
          </u>
          <note type="speaker">
            Anf. 38 AMINEH KAKABAVEH (V):
          </note>
          <u xml:id="i-0b69ce1e28e0e2a7-332" next="i-0b69ce1e28e0e2a7-340" who="Q3675519">
            <seg>
              Herr talman! Jag skulle också vilja tacka ministern och särskilt
              mina kamrater för en bra debatt. Jag hörde nu på slutet Jacob
              Johnson angående de frågor som jag också har tänkt lyfta upp,
              nämligen modersmålsundervisningen som är en jätteviktig aspekt.
            </seg>
          </u>
          <u xml:id="i-0b69ce1e28e0e2a7-333" prev="i-0b69ce1e28e0e2a7-332" who="Q3675519">
            <seg>
              Jag är själv kurd från Iran och har hela mitt liv varit frustrerad
              över att jag inte kan läsa och skriva på kurdiska. Det fick jag
              möjlighet till först här i Sverige när jag var 25 år.
            </seg>
          </u>
          <u xml:id="i-0b69ce1e28e0e2a7-334" prev="i-0b69ce1e28e0e2a7-332" who="Q3675519">
            <seg>
              Jag kan förstå frustrationen hos ungdomarna, framför allt när
              de inte kan tillgodose sina behov på sitt eget modersmål. Det
              är en stor del av problematiken och leder också till att man blir
              förvirrad, man vill göra revolt, man vill kasta sten. Det är i
              grunden jätteviktigt i demokratin att kunna tala sitt eget språk.
              I Turkiet får man inte det.
            </seg>
          </u>
          <u xml:id="i-0b69ce1e28e0e2a7-335" prev="i-0b69ce1e28e0e2a7-332" who="Q3675519">
            <seg>
              Azadiya Welat, som är den enda kurdiska tidningen, har 24 timmar
              efter valet stängts i 15 dagar. När det gäller dess chefredaktörer
              och tre journalister har två av dem fått över 169 års fängelse.
              Den senaste journalisten fick 8 år och 6 månader andra dagen efter
              valet.
            </seg>
          </u>
          <u xml:id="i-0b69ce1e28e0e2a7-336" prev="i-0b69ce1e28e0e2a7-332" who="Q3675519">
            <seg>
              Det är fruktansvärt kränkande mot det kurdiska folket, men Turkiets
              repression handlar, precis som mina kamrater har sagt, inte bara
              om kurderna som minoritet utan den drabbar alla socialister. Den
              drabbar alla människor som strävar efter frihet, inte minst kvinnorna.
              Jag tänkte sätta fokus på dem när jag ställer min fråga.
            </seg>
          </u>
          <u xml:id="i-0b69ce1e28e0e2a7-337" prev="i-0b69ce1e28e0e2a7-332" who="Q3675519">
            <seg>
              När vi var hos Human Right Foundation och träffade deras ansvariga,
              som är professor i psykologi när det gäller tortyr av politiska
              fångar, sade hon till oss att prata i Sveriges riksdag om till
              exempel kvinnornas situation.
            </seg>
          </u>
          <u xml:id="i-0b69ce1e28e0e2a7-338" prev="i-0b69ce1e28e0e2a7-332" who="Q3675519">
            <seg>
              Varje dag mördas fem kvinnor enligt det som syns i statistiken
              i Turkiet. Vi vet att många kvinnor också mördas i byarna och
              i andra städer där det inte förekommer några medier. Hedersvåldet
              är också väldigt omfattande.
            </seg>
          </u>
          <u xml:id="i-0b69ce1e28e0e2a7-339" prev="i-0b69ce1e28e0e2a7-332" who="Q3675519">
            <seg>
              Premiärministern har öppet sagt att han inte är för jämställdhet,
              att han inte tror på jämställdhet. Man minskar kvinnorna och relaterar
              dem till familjen. På socialdepartementet som där är familjedepartementet
              handlar det om familjelagar. Kvinnan är inte en egen individ i
              detta land som är kandidat till EU. Hur ska man kunna tro ett
              land där premiärministern i talarstolen säger att vi i det här
              landet inte tror på jämställdhet? Det finns inte. Kvinnan tillhör
              familjen. Familjen är männen. Det är bröderna eller pappan som
              bestämmer.
            </seg>
          </u>
          <u xml:id="i-0b69ce1e28e0e2a7-340" prev="i-0b69ce1e28e0e2a7-332" who="Q3675519">
            <seg>
              Min fråga till utrikesminister Carl Bildt är: Vad kommer ministern
              att göra vid sina möten med representanter för den turkiska staten,
              framför allt när han träffar utrikesministern och premiärministern?
              Mer än halva befolkningen utgörs av kvinnor, är det verkligen
              så att han inte tror på dem? Vad tänker ministern när det gäller
              det och anslutningen till EU? Vad tänker, tror och tycker vi i
              Sverige om den här frågan? Den är väldigt svår. Kvinnornas situation
              har kommit i skymundan av allt annat. Det är faktiskt dags för
              ministern att lyfta fram frågan vid de möten och förhandlingar
              man har.
            </seg>
          </u>
          <note type="speaker">
            Anf. 39 Utrikesminister CARL BILDT (M):
          </note>
          <u xml:id="i-0b69ce1e28e0e2a7-341" next="i-0b69ce1e28e0e2a7-348" who="Q52922">
            <seg>
              Herr talman! Den fråga som Hans Linde hade ställt till mig var
              vilka åtgärder jag avser att vidta för att Turkiets parlamentsval
              ska genomföras på ett demokratiskt och rättssäkert sätt. Svaret
              är egentligen, som framgår, tvådelat.
            </seg>
          </u>
          <u xml:id="i-0b69ce1e28e0e2a7-342" prev="i-0b69ce1e28e0e2a7-341" who="Q52922">
            <seg>
              Först och främst ser vi till att det finns valobservatörer där.
              Det var ett sextiotal parlamentariker tror jag från ett trettiotal
              olika länder. Framför allt OSSE och Europarådet kom med en preliminär
              bedömning dagen efter valet och de kommer med en detaljerad bedömning
              i oktober.
            </seg>
          </u>
          <u xml:id="i-0b69ce1e28e0e2a7-343" prev="i-0b69ce1e28e0e2a7-341" who="Q52922">
            <seg>
              Den pekar på en del av bristerna. Den pekar också på de väsentliga
              framsteg som har skett i den demokratiska processen i Turkiet.
              Men när vi får den mer detaljerade rapporten kommer vi självfallet
              att ta in den. Den kommer också att påverka den bedömning i stort
              som görs som en del av EU-anslutningsprocessen som redovisas av
              kommissionen i oktober och som går in i den förhandlingsmateria
              som vi har. Observera, analysera och därefter förhandla! Det är
              svaret.
            </seg>
          </u>
          <u xml:id="i-0b69ce1e28e0e2a7-344" prev="i-0b69ce1e28e0e2a7-341" who="Q52922">
            <seg>
              Den stora fråga som Turkiet står inför efter detta val och som
              dominerade stora delar av valrörelsen är frågan om den nya författningen,
              där motsättningarna är rätt betydande. Det är i och för sig inte
              alldeles ovanligt att så är fallet när man ska reformera författningen.
              Jag hoppas att det nu blir en författningsprocess i Turkiet där
              AK-partiet har en stark ställning, men där också CHP, kanske MHP
              och det mer kurdiskt orienterade partiet BDP, som via den oberoende
              kandidaten väsentligt stärkte sin ställning i valresultatet, är
              beredda att gå in i en öppen process för att producera en författning
              som är bättre.
            </seg>
          </u>
          <u xml:id="i-0b69ce1e28e0e2a7-345" prev="i-0b69ce1e28e0e2a7-341" who="Q52922">
            <seg>
              Där finns åtskilliga frågor. 10-procentsspärren är bara en del
              av detta. Det handlar om reglerna för att förbjuda politiska partier.
              De finns i åtskilliga europeiska länder, men de måste vara på
              ett rimligare sätt. Det handlar också om nationella rättigheter,
              enkannerligen de kurdiska sådana.
            </seg>
          </u>
          <u xml:id="i-0b69ce1e28e0e2a7-346" prev="i-0b69ce1e28e0e2a7-341" who="Q52922">
            <seg>
              Det här var den första parlamentsvalrörelse där det kurdiska
              språket var vanligt förekommande på tv-stationer och i reklam.
              Det var inga begränsningar i den delen. Det är ett väsentligt
              framsteg som har skett. Gå ett decennium eller två tillbaka och
              detta var totalt förbjudet.
            </seg>
          </u>
          <u xml:id="i-0b69ce1e28e0e2a7-347" prev="i-0b69ce1e28e0e2a7-341" who="Q52922">
            <seg>
              Det innebär inte att det inte finns behov genom den så kallade
              demokratiska öppningen av ytterligare reformer i den turkiska
              processen. Det är min förhoppning att den förhandling om en ny
              författning som kommer att inledas, efter det att parlamentet
              har samlats och efter det att regeringen har nybildats, kommer
              att leda till väsentliga förbättringar och gå mot en helt modern
              och demokratisk författning som kommer att underlätta också närmandeprocessen
              till Europeiska unionen.
            </seg>
          </u>
          <u xml:id="i-0b69ce1e28e0e2a7-348" prev="i-0b69ce1e28e0e2a7-341" who="Q52922">
            <seg>
              Låt oss vad gäller de konkreta frågeställningarna och eventuella
              tillkortakommanden där återkomma när vi har rapporterna. Jag kan
              inte bedöma i detalj hur nära polisen ska vara. Jag vet bara att
              det finns terroristiska organisationer som i olika länder spränger
              vallokaler. Att man skyddar vallokaler behöver inte nödvändigtvis
              vara fel. Skulle folk försöka spränga våra vallokaler i Sverige
              hoppas jag att den svenska polisen kommer att skydda vallokalerna
              i Sverige. Tack och lov är det behovet icke så påfallande.
            </seg>
          </u>
          <note type="speaker">
            Anf. 40 HANS LINDE (V):
          </note>
          <u xml:id="i-0b69ce1e28e0e2a7-349" next="i-0b69ce1e28e0e2a7-361" who="Q1581082">
            <seg>
              Herr talman! Jag förstår att man när man ska göra en helhetsanalys
              av valet behöver ta in de observationer som har gjorts, titta
              på dem, läsa igenom, observera, analysera och sedan ta ställning.
              Men det har också begåtts övergrepp, direkta brott mot de mänskliga
              rättigheterna som är så uppenbara och tydliga att jag har svårt
              att tänka mig att man skulle behöva någon längre tid för analys
              på Utrikesdepartementet för att ta ställning.
            </seg>
          </u>
          <u xml:id="i-0b69ce1e28e0e2a7-350" prev="i-0b69ce1e28e0e2a7-349" who="Q1581082">
            <seg>
              Låt mig ta ett tydligt exempel som jag själv var med om.
            </seg>
          </u>
          <u xml:id="i-0b69ce1e28e0e2a7-351" prev="i-0b69ce1e28e0e2a7-349" who="Q1581082">
            <seg>
              På valnatten i söndags samlades människor i Diyarbakır runt BDP:s
              partihögkvarter. De gjorde det för att fira att BDP och deras
              allierade i den turkiska vänstern hade gjort det kanske bästa
              valet någonsin när man hade gått från 21 mandat till 36.
            </seg>
          </u>
          <u xml:id="i-0b69ce1e28e0e2a7-352" prev="i-0b69ce1e28e0e2a7-349" who="Q1581082">
            <seg>
              Det var en verklig folkfest när jag kom dit. Människor hade kommit
              i tre fyra generationer, tagit med sina små barn men också farmor
              och mormor för att de skulle kunna få vara med och fira detta
              historiska ögonblick när man hade nått denna framgång. Det var
              sång, det var dans, det var fyrverkerier och folk jublade. Det
              var en fredlig tillställning.
            </seg>
          </u>
          <u xml:id="i-0b69ce1e28e0e2a7-353" prev="i-0b69ce1e28e0e2a7-349" who="Q1581082">
            <seg>
              Men när BDP:s partisekreterare gick upp för att hålla ett tacktal
              till dem som hade deltagit i valrörelsen kände jag, som själv
              stod mitt i folkmassan tillsammans med andra valobservatörer från
              Sverige, faktiskt från flera olika partier, hur det började sticka
              i ögon, näsa och hals.
            </seg>
          </u>
          <u xml:id="i-0b69ce1e28e0e2a7-354" prev="i-0b69ce1e28e0e2a7-349" who="Q1581082">
            <seg>
              Vi förstod ganska snabbt när vi såg hur tusentals människor började
              fly i panik från detta torg att man hade kastat ned tårgas från
              taken mitt i den folkmassa som firade denna valseger. Jag såg
              små barn i åldern ett till två år som gick med rinnande ögon på
              grund av tårgasen. Jag såg gamla kvinnor med sina hucklen runt
              munnen för att skydda sig från tårgasen.
            </seg>
          </u>
          <u xml:id="i-0b69ce1e28e0e2a7-355" prev="i-0b69ce1e28e0e2a7-349" who="Q1581082">
            <seg>
              När vi rusade ut från detta torg för att komma i säkerhet upptäckte
              vi att man även på de kringliggande gatorna hade skjutit ned tårgas.
              Vi var tvungna att ta oss flera kvarter genom gasen från tårgaspatronerna
              för att komma i säkerhet.
            </seg>
          </u>
          <u xml:id="i-0b69ce1e28e0e2a7-356" prev="i-0b69ce1e28e0e2a7-349" who="Q1581082">
            <seg>
              Vi möttes också av tungt bepansrad turkisk polis som åkte omkring
              med vattenkanoner och sköt in i de folkmassor som försökte sätta
              sig i säkerhet. Det här var en helt oprovocerad attack på människor
              som hade använt sin grundläggande mänskliga rättighet, nämligen
              att gå ut och mötas, att fira ett politiskt resultat och delta
              i fredlig samverkan. Det är ett tydligt brott mot de mänskliga
              rättigheterna.
            </seg>
          </u>
          <u xml:id="i-0b69ce1e28e0e2a7-357" prev="i-0b69ce1e28e0e2a7-349" who="Q1581082">
            <seg>
              Jag vet att EU-minister Birgitta Ohlsson var snabbt ute och kritiserade
              den här attacken. Det välkomnar jag verkligen. Men jag hoppas
              också att det inte bara blir EU-ministern utan också Sveriges
              utrikesminister som kan ta bladet från munnen och tydligt ta avstånd
              från den här typen av attacker. Det behövs nog inte särskilt mycket
              tid för att analysera när man använder tårgas mot en folkfest,
              mot kvinnor och barn, pensionärer i olika åldrar. Då behöver man
              nog inte så mycket betänketid som utrikesminister, i alla fall
              borde man inte behöva det.
            </seg>
          </u>
          <u xml:id="i-0b69ce1e28e0e2a7-358" prev="i-0b69ce1e28e0e2a7-349" who="Q1581082">
            <seg>
              Tyvärr skulle inte mina tio minuters talartid här i dag sammantaget
              räcka till att prata om alla de brott mot de mänskliga rättigheterna
              som jag såg när jag var i Turkiet. Men jag skulle vilja ta upp
              några till under den tid jag har kvar.
            </seg>
          </u>
          <u xml:id="i-0b69ce1e28e0e2a7-359" prev="i-0b69ce1e28e0e2a7-349" who="Q1581082">
            <seg>
              Jag besökte bland annat människorättsorganisationen IHD. Jag
              satt i deras ordförande Muharrem Erbeys arbetsrum. Han kunde tyvärr
              inte närvara därför att han är en av de många tusentals som har
              fängslats på politisk grund de senaste åren.
            </seg>
          </u>
          <u xml:id="i-0b69ce1e28e0e2a7-360" prev="i-0b69ce1e28e0e2a7-349" who="Q1581082">
            <seg>
              När jag träffade IHD och deras företrädare fick jag en rapport
              som de har tagit fram som oberoende människorättsorganisation
              när det gäller brott mot mänskliga rättigheter i östra och sydöstra
              Turkiet under de fyra första månaderna i år.
            </seg>
          </u>
          <u xml:id="i-0b69ce1e28e0e2a7-361" prev="i-0b69ce1e28e0e2a7-349" who="Q1581082">
            <seg>
              Jag kan sammanfatta denna rapport för utrikesministern.
            </seg>
          </u>
          <note>
            Under de första fyra månaderna under 2011 har 33 personer torterats
            i häkten, 618 människor har misshandlats eller skadats av polis,
            2 788 människor har fängslats och sex webbsidor har stängts ned.
            I 516 fall har människor förvägrats rätten att tala sitt eget
            modersmål i en rättegång. Sammantaget rapporterar man om 11 426
            fall av brott mot de mänskliga rättigheterna bara under de fyra
            första månaderna under detta år i en begränsad del av Turkiet.
          </note>
          <note type="speaker">
            Anf. 41 JACOB JOHNSON (V):
          </note>
          <u xml:id="i-0b69ce1e28e0e2a7-362" next="i-0b69ce1e28e0e2a7-368" who="Q5888881">
            <seg>
              Herr talman! Jag vill upprepa, bland annat mot bakgrund av Hans
              Lindes erfarenheter, att Sveriges utrikesminister Carl Bildt har
              alldeles för låg profil när det gäller att hävda respekten för
              yttrandefrihet, mänskliga rättigheter och ett demokratiskt valsystem
              värt namnet i Turkiet.
            </seg>
          </u>
          <u xml:id="i-0b69ce1e28e0e2a7-363" prev="i-0b69ce1e28e0e2a7-362" who="Q5888881">
            <seg>
              Nu har Turkiet och omgivningen att leva med valresultatet. Det
              är ett resultat som pekar åt olika håll. Regeringspartiet AKP
              ökade visserligen sin väljarandel av befolkningen men förlorade
              i mandat, även om man på grund av valsystemet fortfarande är kraftigt
              överrepresenterat.
            </seg>
          </u>
          <u xml:id="i-0b69ce1e28e0e2a7-364" prev="i-0b69ce1e28e0e2a7-362" who="Q5888881">
            <seg>
              Demokratiblocket av oberoende ledamöter från BDP och den kurdiska
              och turkiska vänstern ökade sin representation avsevärt trots
              att valsystemet fortfarande missgynnar dem kraftigt.
            </seg>
          </u>
          <u xml:id="i-0b69ce1e28e0e2a7-365" prev="i-0b69ce1e28e0e2a7-362" who="Q5888881">
            <seg>
              Samtidigt ökade ett förhoppningsvis reformerat CHP sin andel
              ganska kraftigt, medan chauvinistiska MHP förlorade både platser
              och röstandelar.
            </seg>
          </u>
          <u xml:id="i-0b69ce1e28e0e2a7-366" prev="i-0b69ce1e28e0e2a7-362" who="Q5888881">
            <seg>
              Sammantaget har kurder, vänstern och det som brukar kallas det
              socialdemokratiska CHP nu en större plats i parlamentet.
            </seg>
          </u>
          <u xml:id="i-0b69ce1e28e0e2a7-367" prev="i-0b69ce1e28e0e2a7-362" who="Q5888881">
            <seg>
              Erdoğan hävdade på valnatten att han tänker inbjuda till en bred
              konsultation med parlamentet om en ny grundlag, en grundlag som
              definitivt måste göra slut på det militära inflytandet i turkisk
              politik men som framför allt måste visa att Erdoğan trots allt
              kan visa allvar med att i en fredlig dialog lösa den kurdiska
              frågan, den så kallade demokratiska öppningen. I och med att CHP
              har intagit en alltmer progressiv hållning i kurdfrågan, där partiet
              bland annat kräver avskaffande av 10-procentsspärren till parlamentet
              och öppnar för modersmålsundervisning, bör förutsättningarna för
              detta öka.
            </seg>
          </u>
          <u xml:id="i-0b69ce1e28e0e2a7-368" prev="i-0b69ce1e28e0e2a7-362" who="Q5888881">
            <seg>
              Här kan Sverige stödja en sådan utveckling, inte genom servila
              hyllningar till Erdoğan utan genom tydliga krav på mänskliga rättigheter,
              yttrandefrihet och ett erkännande av kurdernas rättigheter.
            </seg>
          </u>
          <note type="speaker">
            Anf. 42 AMINEH KAKABAVEH (V):
          </note>
          <u xml:id="i-0b69ce1e28e0e2a7-369" next="i-0b69ce1e28e0e2a7-372" who="Q3675519">
            <seg>
              Herr talman! Jag skulle vilja fråga utrikesministern vad han
              anser i den fråga som jag ställde beträffande jämställdhet i Turkiet.
              Kommer ministern i dessa förhandlingar att ta upp hur Turkiet
              egentligen ser på jämställdhet, och hur hoppfull är man i detta
              land när det gäller ändringar i konstitutionen? Ministern är själv
              hoppfull. Man ska vara optimistisk, men tyvärr känner jag inte
              samma optimism som ministern eftersom det finns mycket att göra.
            </seg>
          </u>
          <u xml:id="i-0b69ce1e28e0e2a7-370" prev="i-0b69ce1e28e0e2a7-369" who="Q3675519">
            <seg>
              Framför allt är grundpelaren i demokratin att bli representerad.
              Men det går inte att bli representerad eftersom 10-procentsspärren
              gör det omöjligt för många minoriteter, däribland till exempel
              det prokurdiska partiet BDP. Det är faktiskt det enda parti i
              vars stadgar det står att kvinnorna ska vara representerade med
              25 procent. Detta parti försöker få 50 procent. Det är långt ifrån
              vad som finns inom andra partier i Turkiet. Det är en viktig aspekt.
            </seg>
          </u>
          <u xml:id="i-0b69ce1e28e0e2a7-371" prev="i-0b69ce1e28e0e2a7-369" who="Q3675519">
            <seg>
              Min nästa fråga är: Kommer utrikesministern att jobba för att
              det i Turkiet ska ges amnesti till alla sextiotalet journalister
              och de politiska fångarna? Det finns inga bevis för att de har
              haft samröre med någon så kallad terrororganisation. Om staten
              inte själv utövar terror är det inte terror som Erbey och tusentals
              andra politiska aktivister på olika nivåer inom BDP och inom de
              socialistiska organisationerna ägnar sig åt men som de har anklagats
              för.
            </seg>
          </u>
          <u xml:id="i-0b69ce1e28e0e2a7-372" prev="i-0b69ce1e28e0e2a7-369" who="Q3675519">
            <seg>
              Detta är viktigt eftersom det inte bara är i Sveriges riksdag
              som vi har dessa förväntningar på regeringen och ministern, utan
              jag tror att många som vi har träffat har samma förväntningar,
              inte minst i omvärlden och EU. Jag hoppas att vi får rätt svar.
            </seg>
          </u>
          <note type="speaker">
            Anf. 43 Utrikesminister CARL BILDT (M):
          </note>
          <u xml:id="i-0b69ce1e28e0e2a7-373" next="i-0b69ce1e28e0e2a7-378" who="Q52922">
            <seg>
              Herr talman! Jag har självfallet svårigheter att värdera detaljer
              i det som Hans Linde har varit med om vad gäller tårgas och vattenkanoner.
              Jag har själv varit med om icke så lite av tårgas och vattenkanoner
              i andra sammanhang i andra länder. Men som utrikesminister och
              ansvarig för utrikespolitiken har jag att repliera på de internationella
              observatörsrapporter som vi får för att sedan med tyngd kunna
              ta upp de invändningar och observationer som görs inom ramen för
              i detta fall förhandlingsprocessen. Det är på det sättet som man
              seriöst har möjlighet att utöva inflytande över detta.
            </seg>
          </u>
          <u xml:id="i-0b69ce1e28e0e2a7-374" prev="i-0b69ce1e28e0e2a7-373" who="Q52922">
            <seg>
              Jag tror att Hans Linde har tagit del av det uttalande som skedde
              av de internationella observatörerna. Det var Kerstin Lundgren
              från Sverige och Pia Christmas-Møller från Danmark som ledde det
              internationella arbetet när det gäller övervakningen. De observationer
              och rekommendationer som de kommer med kommer med all sannolikhet
              att tillmätas betydande tyngd i det fortsatta arbetet med Europeiska
              unionen och närmandeprocessen.
            </seg>
          </u>
          <u xml:id="i-0b69ce1e28e0e2a7-375" prev="i-0b69ce1e28e0e2a7-373" who="Q52922">
            <seg>
              Vi kommer att följa den interna politiska processen i Turkiet
              noga. Det är ingen tvekan om att AK-partiet gjorde ett mycket
              imponerande val. Man fick över 50 procent av rösterna. Det har
              inte varit så många fall i Europa där man har fått valresultat
              av den digniteten. I Sverige tror jag att vi i modern tid har
              haft det vid bara ett enda tillfälle. Men det var inte tillräckligt
              för att AK-partiet självt skulle kunna genomdriva en författningsändring
              utan det måste vara en dialog. Det tror jag att det i allt väsentligt
              var. Väldigt mycket blir också beroende av om europépartiet överger
              sin tidigare inställning eller modifierar den detta parti, det
              så kallade socialdemokratiska partiet, som tidigare varit det
              parti som värnat militärens och de konservativa juristernas maktställning
              och som har motarbetat öppningen gentemot de kurdiska frågeställningarna
              så att BDP, alltså det parti som många kurder röstar på, också
              kan gå in i denna process med öppet sinnelag.
            </seg>
          </u>
          <u xml:id="i-0b69ce1e28e0e2a7-376" prev="i-0b69ce1e28e0e2a7-373" who="Q52922">
            <seg>
              Det behövs en ny och demokratisk författning i Turkiet. Den tror
              jag kan komma till stånd genom en samverkan mellan en öppen och
              konstruktiv författningsdialog i Turkiet och närmandeprocessen
              till Europeiska unionen. Låt mig till detta gärna lägga Europarådet
              som spelar en viktig roll när det gäller kraven på de mänskliga
              rättigheterna.
            </seg>
          </u>
          <u xml:id="i-0b69ce1e28e0e2a7-377" prev="i-0b69ce1e28e0e2a7-373" who="Q52922">
            <seg>
              I detta sammanhang och vad gäller samhällsomvandlingen i stort
              i Turkiet, som är ett omfattande ämne, är det klart att inställningen
              när det gäller familjepolitik och jämställdhet skiljer sig på
              rätt avgörande punkter från den som vi har i Sverige. Där är det
              så, ska jag ärligt säga, att vi har varit rätt stora motståndare
              till att denna typ av frågeställningar tas in i Europeiska unionen
              över huvud taget av den enkla anledningen att vi inte vill att
              Europeiska unionen ska lägga sig i den svenska inriktningen av
              politiken i dessa frågor. Det innebär att denna typ av frågeställningar
              kanske inte är fullt så starka som man kanske kunde ha önskat
              från andra utgångspunkter i den europeiska processen.
            </seg>
          </u>
          <u xml:id="i-0b69ce1e28e0e2a7-378" prev="i-0b69ce1e28e0e2a7-373" who="Q52922">
            <seg>
              Jag tror att den fortsatta behandlingen av den kurdiska frågeställningen
              blir väldigt viktig. Jag menar att det har skett väsentliga framsteg
              under senare år. Men väldigt mycket återstår. Vi har tidigare
              framfört och kommer självfallet att fortsätta att till premiärminister
              Erdoğan framföra betydelsen av att nu återuppta den så kallade
              demokratiska öppningen och att förankra den i en författningsprocess.
              Men det kräver medverkan av det turkiska parlamentets andra partier
              också. Jag hoppas att denna medverkan kommer att finnas.
            </seg>
          </u>
          <note type="speaker">
            Anf. 44 HANS LINDE (V):
          </note>
          <u xml:id="i-0b69ce1e28e0e2a7-379" next="i-0b69ce1e28e0e2a7-382" who="Q1581082">
            <seg>
              Herr talman! Jag tycker att det är bra att det fanns officiella
              valobservatörer på plats i Turkiet. Men man ska också komma ihåg
              att av de 40 valobservatörer som OSSE skickade till Turkiet var
              det bara två som var i de kurdiska områdena. Jag förstår att om
              man har varit i Izmir eller Ankara kommer man att skicka en ganska
              positiv bild hem till Sverige i sina rapporter.
            </seg>
          </u>
          <u xml:id="i-0b69ce1e28e0e2a7-380" prev="i-0b69ce1e28e0e2a7-379" who="Q1581082">
            <seg>
              Men det är också viktigt att utrikesministern faktiskt lyssnar
              till vad vi säger här. Det behövs inte rapporter och teknikaliteter
              för att vi ska kunna ta ställning till brott mot de mänskliga
              rättigheterna. Jag står här som inbjuden valobservatör hos BDP
              och berättar om det som jag såg själv på gatorna. Det är möjligt
              att utrikesministern misstror mig, annars använder jag denna möjlighet
              nu som valobservatör i Turkiet att rapportera till Sveriges utrikesminister.
            </seg>
          </u>
          <u xml:id="i-0b69ce1e28e0e2a7-381" prev="i-0b69ce1e28e0e2a7-379" who="Q1581082">
            <seg>
              Jag vill också lyfta fram ett sista exempel som jag när jag var
              i Diyarbakır lovade att jag skulle lyfta fram. Det rör den kurdiskspråkiga
              tidningen Azadiya Welat som jag har ett nummer av här. Det är
              den enda kurdiska tidning som får ges ut i Turkiet, i ett land
              med kanske så många som 20 miljoner kurder. Det är den enda dagstidning
              som ges ut på kurdiska. Sedan tidningen började ges ut 2006 har
              32 av dess medarbetare fängslats. Den har stängts åtta gånger,
              fick jag höra när jag träffade dem i söndags; nu har den uppenbarligen
              stängts en nionde gång. Dess ansvarige utgivare har nu fått sitt
              straff fastställt till 16 år och 6 månader. Möjligtvis är det
              en framgång, för tidigare var han dömd till 166 års fängelse för
              att ha gett ut en tidning på kurdiska.
            </seg>
          </u>
          <u xml:id="i-0b69ce1e28e0e2a7-382" prev="i-0b69ce1e28e0e2a7-379" who="Q1581082">
            <seg>
              Jag förstår att det i EU med den dynamik vi ser där i dag finns
              starkt islamofobiska krafter som motsätter sig ett turkiskt EU-medlemskap.
              Jag tror dock att det är viktigt att vi som står upp för ett turkiskt
              medlemskap, för att ett fritt och demokratiskt Turkiet ska kunna
              bli medlem i EU, inte väljer att vara tysta eller blunda för de
              utmaningar som Turkiet står inför. Att vara verklig vän av Turkiet
              i dag är att se landets stora utmaningar, att inte blunda för
              brott mot de mänskliga rättigheterna utan vara konstruktiv och
              tydlig i sin kritik när det gäller de utmaningar Turkiet står
              inför för att kunna förändra och utveckla landet så att man en
              dag kan leva upp till kraven för EU-medlemskap.
            </seg>
          </u>
          <note type="speaker">
            Anf. 45 Utrikesminister CARL BILDT (M):
          </note>
          <u xml:id="i-0b69ce1e28e0e2a7-383" next="i-0b69ce1e28e0e2a7-387" who="Q52922">
            <seg>
              Herr talman! Låt mig ta fasta på det Hans Linde sade på slutet:
              Det finns dessa islamofobiska krafter, och det är ett betydande
              bekymmer i den europeiska debatten. Hans Linde tillhör inte alls
              denna kategori utan motarbetar tvärtom detta, och det sätter jag
              värde på.
            </seg>
          </u>
          <u xml:id="i-0b69ce1e28e0e2a7-384" prev="i-0b69ce1e28e0e2a7-383" who="Q52922">
            <seg>
              Att vi har den inställning vi har till Turkiet innebär samtidigt
              att de lyssnar på oss och gör det med visst förtroende. Om vi
              tittar på vad som skrivits i turkiska medier under, säg, det senaste
              året tror jag nog att vi kan konstatera att mina uttalanden om
              till exempel yttrandefrihet och Internet, men också om de kurdiska
              rättigheterna, har fått en större spridning i Turkiet än vad många
              andra europeiska politiker har förmått få vad gäller genomslag.
              Vi har möjlighet att föra en förtroendefull dialog.
            </seg>
          </u>
          <u xml:id="i-0b69ce1e28e0e2a7-385" prev="i-0b69ce1e28e0e2a7-383" who="Q52922">
            <seg>
              Det kanske har varit mer med AK-partiet. Förvisso har det varit
              så. Men jag har också haft möjlighet att ha samtal med olika företrädare
              för ett CHP-parti som jag hoppas kommer att förändras. Också i
              Turkiet är man nämligen beroende av att det finns en opposition
              som är beredd att medverka i en positiv och konstruktiv samhällsdebatt.
            </seg>
          </u>
          <u xml:id="i-0b69ce1e28e0e2a7-386" prev="i-0b69ce1e28e0e2a7-383" who="Q52922">
            <seg>
              Jag ska inte fördjupa mig i utvecklingen när det gäller tårgasen
              och allt sådant där, men jag förväntar mig att vad som inträffade
              där och på andra ställen kommer att återspeglas i den slutrapport
              vi får från valobservatörerna. Den kommer att ha betydelse.
            </seg>
          </u>
          <u xml:id="i-0b69ce1e28e0e2a7-387" prev="i-0b69ce1e28e0e2a7-383" who="Q52922">
            <seg>
              Det gäller också yttrandefriheten och pressfriheten. Låt mig
              för att sätta saker i perspektiv bara säga detta, utan att förneka
              någonting av det som Hans Linde sade: I dag är det möjligt att
              ge ut tidningar på kurdiska i Turkiet. I dag är det möjligt att
              ha tv-sändningar och en tv-station på kurdiska. I dag är det möjligt
              att föra valdebatter på kurdiska. I dag är det möjligt att ha
              tv-debatter på kurdiska och att tala kurdiska i alla offentliga
              sammanhang. Detta ledde definitivt till fängelsestraff för några
              år sedan. Framsteg sker. Men det innebär inte att framstegen är
              tillräckliga.
            </seg>
          </u>
          <note>
            Överläggningen var härmed avslutad.
          </note>
          <note>
            10 § Svar på interpellation 2010/11:423 om EU:s budget och informationskampanjer
          </note>
          <note type="speaker">
            Anf. 46 Statsrådet BIRGITTA OHLSSON (FP):
          </note>
          <u xml:id="i-0b69ce1e28e0e2a7-388" next="i-0b69ce1e28e0e2a7-399" who="Q429001">
            <seg>
              Herr talman! Jonas Sjöstedt har frågat mig vilka åtgärder jag
              avser att vidta för att säkerställa att EU:s budget för 2012 inte
              ökar. Jonas Sjöstedt har vidare frågat mig vilka åtgärder jag
              avser att vidta för att säkerställa att EU:s budgetpost Fostering
              European culture and diversity inte ökar liksom för att säkerställa
              att EU inte försöker påverka väljare i potentiella medlemsländer
              inför exempelvis folkomröstningar om anslutning till unionen.
            </seg>
          </u>
          <u xml:id="i-0b69ce1e28e0e2a7-389" prev="i-0b69ce1e28e0e2a7-388" who="Q429001">
            <seg>
              Låt mig först erinra om att den svenska regeringen aktivt verkar
              för en effektiv och återhållsam budgetpolitik inom EU och att
              detta gäller samtliga utgiftsområden.
            </seg>
          </u>
          <u xml:id="i-0b69ce1e28e0e2a7-390" prev="i-0b69ce1e28e0e2a7-388" who="Q429001">
            <seg>
              Det övergripande målet i arbetet med unionens budget för 2012
              är liksom tidigare år att nivåerna på anslagen ska utgå från realistiska
              bedömningar av behov och absorptionsförmåga och vara så restriktiva
              och kostnadseffektiva som möjligt. Förhandling om årsbudgeten
              pågår för närvarande i rådet. Därefter ska en kompromiss nås med
              Europaparlamentet.
            </seg>
          </u>
          <u xml:id="i-0b69ce1e28e0e2a7-391" prev="i-0b69ce1e28e0e2a7-388" who="Q429001">
            <seg>
              Regeringen är, liksom Jonas Sjöstedt, bekymrad över den höga
              ökningstakten i den budget som EU-kommissionen föreslagit för
              2012. Åtagandeanslagen föreslås öka med 3,7 procent jämfört med
              budgeten för 2011, och betalningsanslagen föreslås öka med 4,9
              procent. Det är något som vi starkt motsätter oss.
            </seg>
          </u>
          <u xml:id="i-0b69ce1e28e0e2a7-392" prev="i-0b69ce1e28e0e2a7-388" who="Q429001">
            <seg>
              Sverige har tillsammans med andra budgetrestriktiva medlemsstater
              framfört att ökningen är olycklig, inte minst i ljuset av det
              ekonomiska läget i många medlemsstater. Flera medlemsstater befinner
              sig i underskottsförfaranden och tvingas vidta smärtsamma åtstramningar
              på nationell nivå. Att i ett sådant läge öka utgifterna på EU-nivå
              är inte realistiskt. Den svenska regeringen verkar för att budgeten
              för 2012 ska återspegla och bidra till medlemsstaternas ansträngningar
              för att nå hållbara nivåer för offentliga underskott och statsskuld.
              Vikten av detta underströks också av Europeiska rådet genom slutsatser
              i oktober 2010.
            </seg>
          </u>
          <u xml:id="i-0b69ce1e28e0e2a7-393" prev="i-0b69ce1e28e0e2a7-388" who="Q429001">
            <seg>
              Regeringen samordnar dessa ansträngningar med andra budgetrestriktiva
              länder för att maximera utsikterna att lyckas väl i förhandlingarna.
              Vi ska dock inte glömma bort och Jonas Sjöstedt är väl medveten
              om detta att Europaparlamentet som regel verkar för en expansiv
              budget. En kompromiss mellan rådet och parlamentet måste nås.
            </seg>
          </u>
          <u xml:id="i-0b69ce1e28e0e2a7-394" prev="i-0b69ce1e28e0e2a7-388" who="Q429001">
            <seg>
              Budgetområdet Fostering European culture and diversity utgör
              EU:s program för att synliggöra det gemensamma europeiska arvet,
              främja dialog mellan kulturer, främja den demokratiska utvecklingen
              med inriktning på ungdomar samt stödja utvecklingen av ett civilt
              samhälle i Europa. Jag håller inte med Jonas Sjöstedt om att detta
              skulle vara en så kallad propagandabudget.
            </seg>
          </u>
          <u xml:id="i-0b69ce1e28e0e2a7-395" prev="i-0b69ce1e28e0e2a7-388" who="Q429001">
            <seg>
              De åtgärder som åsyftas faller inom vad som i EU-budgeten benämns
              medborgarskap och är viktiga bland annat för att uppmuntra unga
              personers politiska deltagande och för att stödja utbyten och
              kontakter mellan olika regioner inom Europeiska unionen. Det handlar
              också om att upplysa om de rättigheter och möjligheter som EU-medborgarskapet
              medför.
            </seg>
          </u>
          <u xml:id="i-0b69ce1e28e0e2a7-396" prev="i-0b69ce1e28e0e2a7-388" who="Q429001">
            <seg>
              Låt mig dock understryka att frågorna i huvudsak handlar om åtgärder
              som utgör nationell kompetens och där gemensamma insatser kompletterar
              och stöder insatser på nationell nivå.
            </seg>
          </u>
          <u xml:id="i-0b69ce1e28e0e2a7-397" prev="i-0b69ce1e28e0e2a7-388" who="Q429001">
            <seg>
              I enlighet med vad jag redan betonat gällande förhandlingarna
              om budgeten för 2012 verkar Sveriges regering för återhållsamhet
              i budgeten även på detta område.
            </seg>
          </u>
          <u xml:id="i-0b69ce1e28e0e2a7-398" prev="i-0b69ce1e28e0e2a7-388" who="Q429001">
            <seg>
              När det gäller interpellantens tredje fråga om informationsinsatser
              vill jag förtydliga att EU-kommissionen är tilldelad medel som
              används för informationsinsatser om EU:s funktionssätt och politikområden
              riktade till allmänheten i såväl medlemsstater som potentiella
              medlemsländer. En allsidig och lättillgänglig information om EU
              är en viktig del för att underlätta medborgarnas deltagande i
              den offentliga debatten om EU. En viktig del av informationspolitiken
              bygger på partnerskap som innebär att landet självt till stor
              del styr över vad medlen ska användas till.
            </seg>
          </u>
          <u xml:id="i-0b69ce1e28e0e2a7-399" prev="i-0b69ce1e28e0e2a7-388" who="Q429001">
            <seg>
              Vad slutligen gäller Island, som Jonas Sjöstedt refererar till,
              välkomnar Sverige de isländska EU-medlemskapsförhandlingarna.
              Ett inträde i unionen bygger givetvis på ett isländskt ställningstagande
              som följer på en isländsk inhemsk diskussion. Men det finns också
              ett behov av att EU finns på plats och kan förklara vad ett medlemskap
              innebär.
            </seg>
          </u>
          <note type="speaker">
            Anf. 47 JONAS SJÖSTEDT (V):
          </note>
          <u xml:id="i-0b69ce1e28e0e2a7-400" next="i-0b69ce1e28e0e2a7-407" who="Q2029704">
            <seg>
              Herr talman! Statsrådet Birgitta Ohlsson! Vi diskuterar här hur
              EU:s budget används. Jag har själv suttit elva år i EU-parlamentet,
              och det är den enda politiska församling där jag suttit som alltid
              vill ge mer pengar till allt, som sätter en ära i att ösa ut skattebetalarnas
              pengar på diverse mer eller mindre voterade budgetposter, detta
              trots att EU i stort sett varje år går med ett betydande överskott
              av pengar som man inte klarat av att göra av med. Jag menar att
              detta är ett oansvarigt sätt att förhålla sig till skattebetalarnas
              pengar.
            </seg>
          </u>
          <u xml:id="i-0b69ce1e28e0e2a7-401" prev="i-0b69ce1e28e0e2a7-400" who="Q2029704">
            <seg>
              Inte minst gäller det de omfattande informationskampanjer av
              olika slag som EU bedriver. Varje år bekostar EU med miljontals
              kronor en kampanj för att vi ska köpa mer tulpaner. EU har satsat
              stora pengar på att vi ska äta mer kött, som för övrigt produceras
              med EU-subsidier. EU avsätter också mycket pengar för att vi ska
              tycka bättre om EU. Jag tycker inte att man ska använda skattepengar
              på det här sättet för att påverka konsumenter eller medborgares
              politiska uppfattningar.
            </seg>
          </u>
          <u xml:id="i-0b69ce1e28e0e2a7-402" prev="i-0b69ce1e28e0e2a7-400" who="Q2029704">
            <seg>
              Detta sker samtidigt som samma EU-parlament och samma europeiska
              union i dag ställer stenhårda krav på länder som Irland, Grekland
              och Portugal att sänka pensionerna, sänka minimilönerna och göra
              dramatiska neddragningar i de välfärdssystem som man faktiskt
              har. Jag menar att detta är en skriande diskrepans mellan det
              man själv gör och det man kräver av andra. Det ger en bild av
              en union som är långt ifrån vanliga människors egen politiska
              aktivitet.
            </seg>
          </u>
          <u xml:id="i-0b69ce1e28e0e2a7-403" prev="i-0b69ce1e28e0e2a7-400" who="Q2029704">
            <seg>
              Därför välkomnar jag Sveriges budgetrestriktiva linje, och jag
              skulle gärna vilja att den blev ännu hårdare. Jag tycker dock
              att detta är mer än en fråga om budgetrestriktivitet. Det handlar
              också om principer. Vad ska skattebetalarnas pengar användas till?
              Jag tar först exemplet Island. Genom de informationskampanjer
              som har gått genom föranslutningsavtalet har EU satsat betydande
              summor på att försöka framställa EU i en positiv dager i ett land
              där frågan om EU-medlemskap är mycket kontroversiell. Jag menar
              att det är en direkt inblandning i de isländska väljarnas möjligheter
              att självständigt välja hur de ställer sig till medlemskapet.
            </seg>
          </u>
          <u xml:id="i-0b69ce1e28e0e2a7-404" prev="i-0b69ce1e28e0e2a7-400" who="Q2029704">
            <seg>
              Det har gått så långt att flera departement på Island har tackat
              nej till pengarna därför att man inte tycker att det är rimligt
              att man använder EU:s skattemedel på det sättet. Frågan är: Vad
              tycker vi? Det är nämligen våra skattemedel som går till denna
              form av, skulle jag vilja säga, politisk påverkan.
            </seg>
          </u>
          <u xml:id="i-0b69ce1e28e0e2a7-405" prev="i-0b69ce1e28e0e2a7-400" who="Q2029704">
            <seg>
              Ett annat exempel som har varit uppmärksammat den senaste tiden
              är att den ungerska regeringen avser att använda 80 miljoner forint
              till en antiabortkampanj. Man ska ha bilder på foster där man
              skuldbelägger kvinnor som väljer att göra abort, och det är ett
              tydligt budskap. Det är samtidigt som Ungern ska skriva in i sin
              författning att det blir illegalt med abort.
            </seg>
          </u>
          <u xml:id="i-0b69ce1e28e0e2a7-406" prev="i-0b69ce1e28e0e2a7-400" who="Q2029704">
            <seg>
              De medel man använder i den ungerska informationskampanjen kommer
              från det så kallade Progressprogrammet i EU, som är till för att
              genomföra EU:s sociala agenda. Då har någonting gått fel, när
              regeringar kan använda skattebetalarnas medel för att driva denna
              typ av, som jag ser det, politisk åsikt som jag inte alls delar;
              det är att skuldbelägga kvinnor som gör abort, vilket jag tycker
              är avskyvärt och faktiskt också driva en politisk kampanj i en
              fråga där EU inte har någon som helst kompetens.
            </seg>
          </u>
          <u xml:id="i-0b69ce1e28e0e2a7-407" prev="i-0b69ce1e28e0e2a7-400" who="Q2029704">
            <seg>
              Mina frågor till statsrådet är: Är det rimligt att EU försöker
              ge en positiv bild av sig själv i ansökarländerna? Är det inte
              så att man ska lämna det till den demokratiska debatten i respektive
              land? Vad tänker ministern göra för att Progressprogrammets pengar
              inte används till den typ av kampanjer som nu är under uppsegling
              i Ungern?
            </seg>
          </u>
          <note type="speaker">
            Anf. 48 JENS HOLM (V):
          </note>
          <u xml:id="i-0b69ce1e28e0e2a7-408" next="i-0b69ce1e28e0e2a7-413" who="Q946708">
            <seg>
              Herr talman! Jag vill börja med att tacka interpellanten Jonas
              Sjöstedt för att han har väckt en viktig fråga. Jag tycker också
              att det är bra att EU-minister Birgitta Ohlsson svarar förhållandevis
              uttömmande på frågan. Det är inte ofta vi har en mer eller mindre
              renodlad EU-debatt i denna kammare. Det tycker jag är synd, för
              det är väldigt mycket av det vi klubbar i kammaren som härrör
              från EU. Troligen mer än hälften av alla beslut som klubbas i
              riksdagen kommer på det ena eller det andra sättet ifrån EU.
            </seg>
          </u>
          <u xml:id="i-0b69ce1e28e0e2a7-409" prev="i-0b69ce1e28e0e2a7-408" who="Q946708">
            <seg>
              Jag vill fortsätta med att välkomna EU-ministerns linje om att
              man motsätter sig ökade utgifter i EU:s budget. Det är jättebra.
              Sedan blir jag dock orolig över de exempel Jonas Sjöstedt tar
              upp, där EU går in och använder budgetpengar för att stärka bilden
              av EU på till exempel Island när det, precis som Sjöstedt tog
              upp, är så att frågan om ett framtida EU-medlemskap för Island
              är väldigt kontroversiell. Då borde EU avhålla sig från att gå
              in med propagandapengar där.
            </seg>
          </u>
          <u xml:id="i-0b69ce1e28e0e2a7-410" prev="i-0b69ce1e28e0e2a7-408" who="Q946708">
            <seg>
              Birgitta Ohlsson säger att det inte handlar om propagandapengar,
              men om man nu anslår pengar för att man ska stärka bilden av EU,
              värna det europeiska kulturarvet och så vidare är det väldigt
              svårt att komma ifrån det är nästan omöjligt att göra det att
              man framställer EU i en väldigt positiv dager. Jag vill därför
              ha ett direkt svar från EU-ministern på frågan om EU-ministern
              verkligen tycker att det är lämpligt att EU går in med sådana
              här informationspengar på Island.
            </seg>
          </u>
          <u xml:id="i-0b69ce1e28e0e2a7-411" prev="i-0b69ce1e28e0e2a7-408" who="Q946708">
            <seg>
              Jag undrar också om EU-ministern känner till hur det ser ut i
              andra ansökarländer. Jag tänker till exempel på Kroatien, där
              jag tycker att det självklart ska vara helt upp till det kroatiska
              folket att bestämma huruvida de vill vara medlemmar i EU eller
              inte. Så vitt jag vet står det nu och väger mellan ja- och nejsidan
              i Kroatien. Är det så att EU bedriver propagandakampanjer även
              i Kroatien, och vad anser i så fall EU-ministern om det?
            </seg>
          </u>
          <u xml:id="i-0b69ce1e28e0e2a7-412" prev="i-0b69ce1e28e0e2a7-408" who="Q946708">
            <seg>
              Jonas Sjöstedt tog också upp en viktig fråga om andra så kallade
              informationspengar. Vi vet att en ökad köttkonsumtion leder till
              att allt fler djur föds upp, transporteras och slaktas. Vi vet
              också att en ökad köttkonsumtion leder till väldigt stora utsläpp
              av växthusgaser nästan en femtedel av alla utsläpp i världen kommer
              faktiskt från köttindustrin. Jag tror att EU-ministern i alla
              fall på det privata planet håller med mig helt och hållet i frågan
              om att köttkonsumtionen verkligen borde minskas.
            </seg>
          </u>
          <u xml:id="i-0b69ce1e28e0e2a7-413" prev="i-0b69ce1e28e0e2a7-408" who="Q946708">
            <seg>
              Hur ser då EU-ministern och den svenska regeringen på att EU
              går in med kampanjpengar för just en ökad köttkonsumtion? Det
              har man gjort vid upprepade tillfällen. Man gör det oftast när
              det blir en dipp i konsumtionen av nötkött, griskött, kycklingkött
              och så vidare. Då går EU in med reklampengar som köttproducenter
              och försäljare kan använda sig av. Sådana kampanjer har även bedrivits
              här i Sverige. Tycker EU-ministern att det är bra att EU lägger
              sina pengar på sådana saker?
            </seg>
          </u>
          <note type="speaker">
            Anf. 49 Statsrådet BIRGITTA OHLSSON (FP):
          </note>
          <u xml:id="i-0b69ce1e28e0e2a7-414" next="i-0b69ce1e28e0e2a7-421" who="Q429001">
            <seg>
              Herr talman! Jag ska försöka gå in på så många av de frågor som
              lyftes fram av riksdagsledamöterna Jonas Sjöstedt och Jens Holm
              som möjligt. Inledningsvis tar jag Jonas Sjöstedts perspektiv.
            </seg>
          </u>
          <u xml:id="i-0b69ce1e28e0e2a7-415" prev="i-0b69ce1e28e0e2a7-414" who="Q429001">
            <seg>
              Jag kan hålla med om att både EU-parlamentet och EU-kommissionen
              måste ha mycket mer fokus på sparsamhet, både vad gäller årsbudgeten
              och långtidsbudgeten. Häromveckan röstade Europaparlamentets ledamöter
              om just långtidsbudgeten, där man föreslog höjningar med 5 procent.
              Det är helt bisarrt i en tid då vi måste modernisera och fokusera
              mer på klimat, teknik, utveckling, forskning med mera och tydligt
              dra ned på både jordbruksstöd och sammanhållningspolitiken. Det
              är en linje Sverige driver tillsammans med likasinnade länder
              inom Europeiska unionen.
            </seg>
          </u>
          <u xml:id="i-0b69ce1e28e0e2a7-416" prev="i-0b69ce1e28e0e2a7-414" who="Q429001">
            <seg>
              Här är det viktigt att kommissionen, som bara inom en kort tid
              kommer att lägga fram ett första förslag till diskussion, också
              måste mätta munnen efter matsäcken. Många länder har tvingats
              dra ned på välfärden och dra åt svångremmen på hemmaplan, och
              det måste återspeglas i EU:s budget som måste vara mer restriktiv.
              En mycket känd svensk statsminister sade att politik är att vilja,
              men politik är också att välja att faktiskt prioritera bland principer,
              pengar och annat som är viktigt. Det är alltså oerhört centralt
              och viktigt.
            </seg>
          </u>
          <u xml:id="i-0b69ce1e28e0e2a7-417" prev="i-0b69ce1e28e0e2a7-414" who="Q429001">
            <seg>
              När det gäller frågan om den ungerska satsningen kring en mycket
              konservativ abortlag kan jag säga att jag har fört fram kritik
              i sakfrågan. Detta aktualiserades i samband med den nya ungerska
              konstruktionen, som röstades igenom i deras nationella parlament
              i slutet av april. Då hade jag fört fram kritik mot denna lag
              till min ungerska EU-ministerkollega. Det är en lag som är oerhört
              konservativ och innebär abortrestriktiva aspekter, och det är
              någonting vi från den svenska regeringens sida inte håller med
              om alls.
            </seg>
          </u>
          <u xml:id="i-0b69ce1e28e0e2a7-418" prev="i-0b69ce1e28e0e2a7-414" who="Q429001">
            <seg>
              Nu är inte kvinnors rätt till fria, lagliga och säkra aborter
              sedd som en mänsklig rättighet i världen i dag utan är i ett EU-perspektiv
              en nationell fråga. Det är dock viktigt att vi driver frågan passionerat,
              för detta handlar om mänskliga fri- och rättigheter. Kopplat till
              kampanjen har kommissionär Viviane Reding varit väldigt tydlig
              och faktiskt krävt att man ska avbryta kampanjen för att den utmanar
              EU:s grundläggande värden. Där har hon alltså varit tydlig, och
              det finns flera personer som har blivit oerhört upprörda över
              att ungrarna har använt pengar på detta sätt.
            </seg>
          </u>
          <u xml:id="i-0b69ce1e28e0e2a7-419" prev="i-0b69ce1e28e0e2a7-414" who="Q429001">
            <seg>
              Jag kommer tillbaka till diskussionen om detta med upplysning
              och hur EU använder pengar kopplat till information. Som jag sade
              tidigare tycker vi att man ska ha en oerhört restriktiv syn också
              på denna budgetpost. Det finns ingen frizon här. Det är dock också
              viktigt att titta lite på vad pengarna går till. Vad gäller länder
              som är ansökarländer, som exempelvis Island, är det så klart det
              isländska folket eller det kroatiska folket, eller vilket land
              det nu må vara som själva får rösta igenom om de tycker att de
              ska ansluta sig till Europeiska unionen eller inte.
            </seg>
          </u>
          <u xml:id="i-0b69ce1e28e0e2a7-420" prev="i-0b69ce1e28e0e2a7-414" who="Q429001">
            <seg>
              Det är dock viktigt att kunna bereda information om vad ett EU-medlemskap
              innebär genom att vara på plats, även om det ofta är i väldigt
              blygsam och liten omfattning. Informationsbiten ska inte underskattas.
              På samma sätt som vi tycker att det är självklart att man i denna
              riksdag har en EU-upplysning där man har olika informationssatsningar
              är det väldigt viktigt att berätta vad man gör och faktiskt också
              hur man fattar beslut och vilka beslut som fattas. Det är viktigt
              att ha denna tydliga informationskoppling.
            </seg>
          </u>
          <u xml:id="i-0b69ce1e28e0e2a7-421" prev="i-0b69ce1e28e0e2a7-414" who="Q429001">
            <seg>
              Jag säger inte att denna punkt ska svälla eller öka i budgeten,
              men det är viktigt att se att några rena propagandaredskap håller
              jag inte med till hundra procent att det skulle handla om.
            </seg>
          </u>
          <note type="speaker">
            Anf. 50 JONAS SJÖSTEDT (V):
          </note>
          <u xml:id="i-0b69ce1e28e0e2a7-422" next="i-0b69ce1e28e0e2a7-430" who="Q2029704">
            <seg>
              Herr talman! I och med Lissabonfördraget får Europaparlamentet
              medbeslutanderätt över EU:s budget i dess helhet, som man inte
              har haft förut. Det är lite grann som att utse en känd förskingrare
              till kassör i en idrottsklubb. Jag tror att man många gånger om
              under åren kommer att hinna ångra att man har gett EU-parlamentet
              den utpressningsmakt som medbeslutanderätt i budgetfrågor innebär.
              Det är ett parlament som fortfarande sammanträder i två olika
              länder och som har en administration utspridd på tre länder, vilket
              kostar ett antal miljarder kronor för skattebetalarna. Det får
              förtroendet att förvalta våra pengar.
            </seg>
          </u>
          <u xml:id="i-0b69ce1e28e0e2a7-423" prev="i-0b69ce1e28e0e2a7-422" who="Q2029704">
            <seg>
              Inom den europeiska unionen finns det Europapartier. De har en
              frikostig budgetpost naturligtvis som EU-parlamentet har ordnat
              där de får pengar. Det konstitutionella utskottet i EU-parlamentet
              vill att reglerna för Europapartierna ändras så att de ska ha
              möjlighet att kampanja i nationella folkomröstningar. Våra skattepengar
              ska alltså gå till EU som ger dem till ofta EU-positiva europeiska
              partier så att de ska kunna påverka nationella folkomröstningar
              om EU-frågor.
            </seg>
          </u>
          <u xml:id="i-0b69ce1e28e0e2a7-424" prev="i-0b69ce1e28e0e2a7-422" who="Q2029704">
            <seg>
              Det är ett exempel på hur man kliver över gränsen för att bedriva
              politisk propaganda med skattebetalarnas pengar. Jag tycker att
              det är fel, det är någonting som man rent principiellt ska motsätta
              sig, inte minst om man samtidigt betänker hur Lissabonfördraget,
              som ger EU-parlamentet den här möjligheten, blev till. Först röstade
              fransmännen nej, sedan röstade holländarna nej. Så stoppade man
              folkomröstningarna, döpte om fördraget, genomdrev det utan att
              fråga fransmännen, utan att fråga holländarna. Då röstade irländarna
              nej, och de fick rösta en gång till.
            </seg>
          </u>
          <u xml:id="i-0b69ce1e28e0e2a7-425" prev="i-0b69ce1e28e0e2a7-422" who="Q2029704">
            <seg>
              Det var ett uppenbart förakt för folkvilja och demokratiska beslut
              som var grunden för hur man drev igenom det gällande fördraget.
              Nu använder man de möjligheter som fördraget ger till att ge sig
              själv rätten att gå in och propagera i framtida nationella folkomröstningar
              som handlar om EU-frågor. Jag menar att här går en gräns för hur
              man får göra.
            </seg>
          </u>
          <u xml:id="i-0b69ce1e28e0e2a7-426" prev="i-0b69ce1e28e0e2a7-422" who="Q2029704">
            <seg>
              Hur skulle vi uppfatta det i Sveriges riksdag om man från staten
              anslog pengar för att gå in och aktivt kampanja för den ena eller
              den andra sidan i en folkomröstning om en viktig fråga? Det skulle
              vara främmande för oss alla att ta den typen av beslut. Här har
              det snarare varit Svenskt Näringsliv som har fått ta den rollen
              i EU- och EMU-omröstningar för att finansiera jasidans massiva
              ekonomiska övertag.
            </seg>
          </u>
          <u xml:id="i-0b69ce1e28e0e2a7-427" prev="i-0b69ce1e28e0e2a7-422" who="Q2029704">
            <seg>
              Jag tycker att här finns en fråga att resa för ministern som
              har ansvar för demokratifrågor och Europapolitiken i Sverige.
              Man måste sätta en gräns för vad EU-systemet får använda sina
              informationspengar till.
            </seg>
          </u>
          <u xml:id="i-0b69ce1e28e0e2a7-428" prev="i-0b69ce1e28e0e2a7-422" who="Q2029704">
            <seg>
              Jag välkomnar det tydliga ställningstagandet mot den ungerska
              antiabortkampanjen. Jag undrar om den har rättslig grund i EU-systemet
              eller om man skulle kunna göra en rättssak av det. Det är inte
              EU:s sak att bedriva den typen av politiska kampanjer. Jag skulle
              önska att Sverige gick vidare och aktivt utmanade Ungerns sätt
              att använda medlen från ett EU-program.
            </seg>
          </u>
          <u xml:id="i-0b69ce1e28e0e2a7-429" prev="i-0b69ce1e28e0e2a7-422" who="Q2029704">
            <seg>
              Det kan vara en hårfin skillnad mellan att informera och att
              propagera. Men jag tror att det är lite naivt att tro att EU:s
              syfte inte är att påverka opinionen på Island och i andra ansökarländer
              när man går in med de stora kampanjer för anslutning så som man
              gör.
            </seg>
          </u>
          <u xml:id="i-0b69ce1e28e0e2a7-430" prev="i-0b69ce1e28e0e2a7-422" who="Q2029704">
            <seg>
              EU har betydande demokratiska problem, inte minst i samband med
              eurokrisen blir det tydligt. Att missbruka skattebetalarnas pengar
              på det här sättet är allvarligt i sig, och man binder ris åt egen
              rygg. Jag skulle önska att Sverige intog en tydligare position
              för att klippa ned floran av informations- och propagandakampanjer
              som finns inom den europeiska unionen.
            </seg>
          </u>
          <note type="speaker">
            Anf. 51 JENS HOLM (V):
          </note>
          <u xml:id="i-0b69ce1e28e0e2a7-431" next="i-0b69ce1e28e0e2a7-435" who="Q946708">
            <seg>
              Herr talman! Jag tror att vi är rätt överens om den budgetrestriktiva
              linjen. När vi är överens om det måste man vara beredd att peka
              på vad EU inte ska lägga pengar på. EU-ministern har agerat föredömligt
              i frågan om antiabortkampanjerna i Ungern. Det tycker jag är jättebra.
              Men jag ställer en konkret fråga om EU:s subventioner till att
              öka köttkonsumtionen. Är EU-ministern beredd att även i det sammanhanget
              ta bladet från munnen och säga att det inte är hållbart för klimatet,
              att det inte heller är bra för djuren när det leder till att fler
              djur kommer att slaktas?
            </seg>
          </u>
          <u xml:id="i-0b69ce1e28e0e2a7-432" prev="i-0b69ce1e28e0e2a7-431" who="Q946708">
            <seg>
              Jag tycker att det skulle vara välkommet om EU-ministern engagerade
              sig i fler kampanjer och sade att vi inte ska ha fler sådana kampanjer.
              När våren kommer blir det stora reklamkampanjer varje år för att
              vi ska köpa fler tulpaner. De här tulpankampanjerna är finansierade
              av EU-kommissionen. Ska EU verkligen lägga pengar på sådant? Jag
              skulle önska att den svenska regeringen var lite mer aktiv i de
              här frågorna.
            </seg>
          </u>
          <u xml:id="i-0b69ce1e28e0e2a7-433" prev="i-0b69ce1e28e0e2a7-431" who="Q946708">
            <seg>
              Jag tror att den svenska regeringen kan ta många fler strider
              i Bryssel. Hur många gånger har den svenska regeringen till exempel
              på ministerrådsnivå röstat nej till saker, alltså i ministerrådet?
              I fjol röstade man nej endast två gånger. Året innan, 2009, röstade
              man nej tre gånger. Här pratar vi om kanske hundratals beslut
              på ministernivå.
            </seg>
          </u>
          <u xml:id="i-0b69ce1e28e0e2a7-434" prev="i-0b69ce1e28e0e2a7-431" who="Q946708">
            <seg>
              Jag tror att det finns ett stort utrymme för att Sverige faktiskt
              ska kunna bråka och kriga lite mer på EU-nivå. Jag tror att man
              skulle vinna respekt för det. Det skulle inte vara så att andra
              länder skulle titta snett på oss, utan jag tror att vi vinner
              respekt ifall vi säger att vi inte ska ha sådana där tulpankampanjer,
              säger nej till köttkampanjerna och säger att vi inte accepterar
              antiabortkampanjerna.
            </seg>
          </u>
          <u xml:id="i-0b69ce1e28e0e2a7-435" prev="i-0b69ce1e28e0e2a7-431" who="Q946708">
            <seg>
              Är EU-ministern beredd att verka mer offensivt i de här frågorna?
            </seg>
          </u>
          <note type="speaker">
            Anf. 52 Statsrådet BIRGITTA OHLSSON (FP):
          </note>
          <u xml:id="i-0b69ce1e28e0e2a7-436" next="i-0b69ce1e28e0e2a7-442" who="Q429001">
            <seg>
              Herr talman! Jag vill inledningsvis betona att i de budgetprocesser
              som pågår just nu driver den svenska regeringen oerhört hårt att
              det Jonas Sjöstedt och Jens Holm lyfter fram ska ned. Det är inte
              sådant som den europeiska unionen ska prioritera utan snarare
              fasa bort.
            </seg>
          </u>
          <u xml:id="i-0b69ce1e28e0e2a7-437" prev="i-0b69ce1e28e0e2a7-436" who="Q429001">
            <seg>
              Jag är mycket skeptisk, och den synen delar mina kolleger, till
              den typen av kampanjer som Jens Holm lyfte fram, bland annat tulpankampanjer
              som spreds i den svenska tunnelbanan för något år sedan.
            </seg>
          </u>
          <u xml:id="i-0b69ce1e28e0e2a7-438" prev="i-0b69ce1e28e0e2a7-436" who="Q429001">
            <seg>
              Vad gäller konkreta omröstningar i en del detaljfrågor får tas
              upp med enskilda ministrar som har varit där före mig.
            </seg>
          </u>
          <u xml:id="i-0b69ce1e28e0e2a7-439" prev="i-0b69ce1e28e0e2a7-436" who="Q429001">
            <seg>
              Det handlar mycket om att ha en politik som är hållbar på olika
              sätt. Har vi en politik där vi menar att vi ska jobba mer med
              öppna gränser, ha en öppenhet vad gäller varor, handel och människor,
              får vi inte sätta käppar i hjulet för frihandeln. Att med miljardbelopp
              styra inriktningen på olika sätt slår inte bara mot tredje världens
              bönder utan också mot oss som konsumenter när det gäller att ta
              egna beslut utan propaganda på olika fronter.
            </seg>
          </u>
          <u xml:id="i-0b69ce1e28e0e2a7-440" prev="i-0b69ce1e28e0e2a7-436" who="Q429001">
            <seg>
              Vad gäller Europaparlamentets roll delar jag Jonas Sjöstedts
              syn i mångt och mycket. De måste lära sig att prioritera bättre.
              Vi vet själva från eget nationellt parlament att man måste väga
              olika poster mot varandra. Ska man använda osthyveln, eller ska
              man lyfta bort delar? Det är ett perspektiv som måste komma fram.
            </seg>
          </u>
          <u xml:id="i-0b69ce1e28e0e2a7-441" prev="i-0b69ce1e28e0e2a7-436" who="Q429001">
            <seg>
              Det är viktigt att mer fokusera på framtiden, på forskning och
              utveckling, klimat, miljö med mera. I dag är det ungefär 0,2 procent
              av EU:s budget som går till klimatutveckling och forskning jämfört
              med över 40 procent som går till jordbruksstödet i olika former.
              Detta är fullkomligt orimligt om Europa ska kunna vara konkurrenskraftigt
              i framtiden.
            </seg>
          </u>
          <u xml:id="i-0b69ce1e28e0e2a7-442" prev="i-0b69ce1e28e0e2a7-436" who="Q429001">
            <seg>
              Det finns ett tredje perspektiv man mer bör lyfta fram i diskussionen,
              inte minst av Europavänner, och det är att vi behöver satsa på
              saker som har varit europeiskt mervärde och som binder Europas
              länder samman på ett bättre och mer tydligt sätt.
            </seg>
          </u>
          <note type="speaker">
            Anf. 53 JONAS SJÖSTEDT (V):
          </note>
          <u xml:id="i-0b69ce1e28e0e2a7-443" next="i-0b69ce1e28e0e2a7-450" who="Q2029704">
            <seg>
              Herr talman! Jag tackar statsrådet för hennes svar.
            </seg>
          </u>
          <u xml:id="i-0b69ce1e28e0e2a7-444" prev="i-0b69ce1e28e0e2a7-443" who="Q2029704">
            <seg>
              På flera områden är vi överens. Det kanske finns gradskillnader
              snarare än skillnader i vad vi egentligen tycker om inriktningen
              på besluten. EU:s budget måste minska snarare än öka, och den
              måste riktas om på sådant som skapar ett modernare Europa och
              ett verkligt internationellt samarbete, inte på slentrianmässiga
              utgiftsposter som nu.
            </seg>
          </u>
          <u xml:id="i-0b69ce1e28e0e2a7-445" prev="i-0b69ce1e28e0e2a7-443" who="Q2029704">
            <seg>
              Så långt kan jag hålla med.
            </seg>
          </u>
          <u xml:id="i-0b69ce1e28e0e2a7-446" prev="i-0b69ce1e28e0e2a7-443" who="Q2029704">
            <seg>
              Jag tycker att ministern lite grann undviker det som är en av
              principfrågorna. Det är om den europeiska unionen över huvud taget
              ska ägna sig åt opinionsbildande arbete i politiska frågor som
              handlar om EU själv. Är det EU:s sak att göra propaganda för EU?
            </seg>
          </u>
          <u xml:id="i-0b69ce1e28e0e2a7-447" prev="i-0b69ce1e28e0e2a7-443" who="Q2029704">
            <seg>
              Jag menar att det inte är det. Det här är högst kontroversiella
              politiska frågor som väljarna ska avgöra. Man hamnar i en sorts
              gråzon när man väljer att använda väljarnas pengar, allas våra
              pengar, för att försöka trycka på oss en viss politisk värdering
              och uppfattning. Det är det man gör när man hävdar att vissa saker
              är av godo, som EU-medborgarskap, EU-medlemskap eller andra saker.
              Vi kan ha dessa uppfattningar eller inte, men det är inte vår
              sak att finansiera kampanjer via Europeiska unionens budget för
              att andra ska ha dessa uppfattningar. Det handlar om trovärdighet.
            </seg>
          </u>
          <u xml:id="i-0b69ce1e28e0e2a7-448" prev="i-0b69ce1e28e0e2a7-443" who="Q2029704">
            <seg>
              Jag skulle vilja ha ett mer principiellt förhållningssätt från
              ministern i denna fråga.
            </seg>
          </u>
          <u xml:id="i-0b69ce1e28e0e2a7-449" prev="i-0b69ce1e28e0e2a7-443" who="Q2029704">
            <seg>
              När det gäller hur få gånger Sverige går emot beslut i EU påpekade
              Jens Holm att de uppgifter som vi har nämnt kommer från en rapport
              från i år om Sveriges aktivitet i EU, som jag tror att Birgitta
              Ohlsson var med och presenterade. Det är alltså aktuella uppgifter
              om hur sällan Sverige säger nej.
            </seg>
          </u>
          <u xml:id="i-0b69ce1e28e0e2a7-450" prev="i-0b69ce1e28e0e2a7-443" who="Q2029704">
            <seg>
              Hur EU använder informationspengar är ett område där Sverige
              bör sätta hårt mot hårt. Man bör ha en helt annan stringens och
              ansvarsfullhet när det gäller skattebetalarnas pengar på detta
              område.
            </seg>
          </u>
          <note type="speaker">
            Anf. 54 Statsrådet BIRGITTA OHLSSON (FP):
          </note>
          <u xml:id="i-0b69ce1e28e0e2a7-451" next="i-0b69ce1e28e0e2a7-453" who="Q429001">
            <seg>
              Herr talman! När det gäller informationssatsningarna som Jonas
              Sjöstedt lyfter fram är det viktigt att det handlar om saklig
              information och inte flaggviftande. Det ska vara fokus på vad
              Europeiska unionen innebär och vad ett eventuellt kommande medlemskap
              kan innebära för ett land som ännu inte har anslutit sig och kanske
              inte kommer att ansluta sig till EU.
            </seg>
          </u>
          <u xml:id="i-0b69ce1e28e0e2a7-452" prev="i-0b69ce1e28e0e2a7-451" who="Q429001">
            <seg>
              Som det är formulerat i dag ska informationsinsatserna vara kopplade
              till EU:s funktionssätt. Det är en sak som står i centrum. Inom
              alla politikområden ska information som riktar sig till allmänheten
              i medlemsstater och potentiella medlemsländer vara allsidig och
              lättillgänglig.
            </seg>
          </u>
          <u xml:id="i-0b69ce1e28e0e2a7-453" prev="i-0b69ce1e28e0e2a7-451" who="Q429001">
            <seg>
              Jag vill lyfta fram hur vi från svensk sida jobbar med denna
              fråga. Det handlar bland annat om de förslag som har varit kopplade
              till fortbildning av lärare. Det pågår en fyraårig satsning på
              lärare och rektorer inom ramen för förvaltningspartnerskap med
              kommissionen. Det är kommissionen som finansierar, men regeringen
              har det avgörande inflytandet över inriktning och innehåll. Denna
              stora satsning på fortbildning av lärare och skolledare i EU-kunskap
              pågår 20092012. Det är förvisso kommissionens pengar, men det
              är vi som har ansvar för vad som konkret tas fram i detta.
            </seg>
          </u>
          <note>
            Överläggningen var härmed avslutad.
          </note>
          <note>
            11 § Svar på interpellation 2010/11:404 om kastrering av smågrisar
          </note>
          <note type="speaker">
            Anf. 55 Landsbygdsminister ESKIL ERLANDSSON (C):
          </note>
          <u xml:id="i-0b69ce1e28e0e2a7-454" next="i-0b69ce1e28e0e2a7-457" who="Q3058054">
            <seg>
              Herr talman! Jens Holm har frågat mig dels när jag avser att
              genomföra riksdagens beslut att kastrering av grisar utan bedövning
              ska förbjudas under förutsättning att alternativ finns, dels vilka
              frågor det är som jag avser att utreda ytterligare.
            </seg>
          </u>
          <u xml:id="i-0b69ce1e28e0e2a7-455" prev="i-0b69ce1e28e0e2a7-454" who="Q3058054">
            <seg>
              Jens Holm har nyligen ställt en fråga till mig om när jag avser
              att genomföra riksdagens beslut så att obedövad kastrering av
              grisar inte längre kommer att ske. I svaret som lämnades den 11
              maj angav jag att jag nu kommer att se till att det görs en grundlig
              analys av vilka konsekvenser ett förbud mot obedövad kastrering
              skulle få. Därför är det inte möjligt att ange den exakta tidpunkten
              för beslut.
            </seg>
          </u>
          <u xml:id="i-0b69ce1e28e0e2a7-456" prev="i-0b69ce1e28e0e2a7-454" who="Q3058054">
            <seg>
              Vaccinering som förhindrar galtlukt är enligt min mening det
              djurskyddsmässigt bästa alternativet. Det är därför viktigt att
              vi inte skyndar på lagstiftningen så mycket att vaccinering inte
              blir ett reellt alternativ.
            </seg>
          </u>
          <u xml:id="i-0b69ce1e28e0e2a7-457" prev="i-0b69ce1e28e0e2a7-454" who="Q3058054">
            <seg>
              När det gäller frågor som behöver utredas ytterligare pågår nu
              ett arbete inom Landsbygdsdepartementet som bland annat syftar
              till att undersöka möjligheter att underlätta för de grisbönder
              som vill börja använda sig av just vaccinationsmetoden.
            </seg>
          </u>
          <note type="speaker">
            Anf. 56 JENS HOLM (V):
          </note>
          <u xml:id="i-0b69ce1e28e0e2a7-458" next="i-0b69ce1e28e0e2a7-463" who="Q946708">
            <seg>
              Herr talman! Jag tackar landsbygdsministern för svaret. Riksdagen
              har beslutat att obedövad griskastrering ska upphöra. Det är ett
              bra beslut. Det handlar om ca 1 ½ miljon grisar varje år eller
              4 000 grisar varje dag som får sina testiklar uppskurna utan bedövning.
              Vem som helst kan räkna ut vilket enormt lidande det måste orsaka
              för grisarna.
            </seg>
          </u>
          <u xml:id="i-0b69ce1e28e0e2a7-459" prev="i-0b69ce1e28e0e2a7-458" who="Q946708">
            <seg>
              Det enda skälet landsbygdsministern anför är att man måste utreda
              och analysera frågan vidare. Då uppstår ganska logiskt frågan:
              Är inte detta redan ganska väl utrett och analyserat? Det är ju
              en hyfsat väl beprövad metod i andra länder. Till exempel har
              Norge ett förbud mot obedövad griskastrering, och i Tyskland,
              Nederländerna, Danmark och Schweiz är det på gång. Inte heller
              länder utanför Europa, till exempel Australien, använder obedövad
              kastrering.
            </seg>
          </u>
          <u xml:id="i-0b69ce1e28e0e2a7-460" prev="i-0b69ce1e28e0e2a7-458" who="Q946708">
            <seg>
              Sveriges lantbruksuniversitet har utrett frågan och konstaterar
              att man kan använda vaccinet, vilket landsbygdsministern själv
              tycker är en bra idé. I en rapport säger Jordbruksverket att det
              finns fullgoda alternativ till dagens plågsamma hantering. Jag
              förstår därför inte varför regeringen inte kan ge ett mer konkret
              besked i frågan.
            </seg>
          </u>
          <u xml:id="i-0b69ce1e28e0e2a7-461" prev="i-0b69ce1e28e0e2a7-458" who="Q946708">
            <seg>
              Jag har full respekt för att regeringen inte kan stå redo dagen
              efter ett beslut i riksdagen om ett tillkännagivande och omedelbart
              införa ett förslag till en ny lag. Jag hade dock hoppats på en
              mer samarbetsvillig hållning från ministern. Man ska komma ihåg
              att det är vi i kammaren som är direktvalda och som stiftar lagarna.
              Vi tillsätter regeringen, och vi kan också avsätta den. Det är
              inte bara på detta område vi har beslutat om saker som ska införas
              och inte får något svar från regeringen om när det ska ske.
            </seg>
          </u>
          <u xml:id="i-0b69ce1e28e0e2a7-462" prev="i-0b69ce1e28e0e2a7-458" who="Q946708">
            <seg>
              Jag frågar åter: När är ministern beredd att genomföra beslutet
              om obedövad griskastrering som vi har fattat i riksdagen?
            </seg>
          </u>
          <u xml:id="i-0b69ce1e28e0e2a7-463" prev="i-0b69ce1e28e0e2a7-458" who="Q946708">
            <seg>
              Sist konstaterar jag att ett införande av en sådan lag innebär
              att det blir en jämn spelplan för alla aktörer som är involverade
              i detta. Då kommer inte vissa att gå före på frivillig väg och
              andra inte göra något alls för grisarna, utan det blir lika för
              alla. Därför är det viktigt med en bestämmelse härifrån om ett
              förbud mot den obedövade griskastreringen.
            </seg>
          </u>
          <note type="speaker">
            Anf. 57 Landsbygdsminister ESKIL ERLANDSSON (C):
          </note>
          <u xml:id="i-0b69ce1e28e0e2a7-464" next="i-0b69ce1e28e0e2a7-470" who="Q3058054">
            <seg>
              Fru talman! Jag håller med Jens Holm om att kastrering utan bedövning
              är ett problem. Precis som Jens Holm vill jag så snart som det
              är möjligt komma bort från denna metod.
            </seg>
          </u>
          <u xml:id="i-0b69ce1e28e0e2a7-465" prev="i-0b69ce1e28e0e2a7-464" who="Q3058054">
            <seg>
              Fru talman! Som ansvarigt statsråd måste jag dock se till att
              vi får en lagstiftning på plats som fungerar i praktiken. Det
              finns en del oklarheter, och jag ska nämna några.
            </seg>
          </u>
          <u xml:id="i-0b69ce1e28e0e2a7-466" prev="i-0b69ce1e28e0e2a7-464" who="Q3058054">
            <seg>
              Att individuellt injicera vätska i djur som väger 8090 kilo kan
              medföra risker för den personal som ska utföra detta upprepade
              gånger bland ett stort antal individer.
            </seg>
          </u>
          <u xml:id="i-0b69ce1e28e0e2a7-467" prev="i-0b69ce1e28e0e2a7-464" who="Q3058054">
            <seg>
              Ett annat problem som måste uppmärksammas är att slakteriföretagen
              som tar emot de vaccinerade grisarna måste ha fungerande metoder
              och rutiner för att säkert veta att man har fått bort den galtlukt
              som annars kan finnas. Slakterierna kanske måste införa något
              för att kontrollera storleken på vaccinerade grisars testiklar
              för att kvalitetssäkra att vaccinationen har utförts på rätt sätt.
            </seg>
          </u>
          <u xml:id="i-0b69ce1e28e0e2a7-468" prev="i-0b69ce1e28e0e2a7-464" who="Q3058054">
            <seg>
              Ett annat problem som jag vill nämna i sammanhanget är att många
              uppfödare vid införandet av någon typ av bestämmelse och lagstiftning
              på det här området väljer att könssortera sina grisar. Det medför
              att den kull som grisen i fråga tillhör splittras och blandas
              med grisar från andra håll, vilket i sin tur kan medföra ett försämrat
              förhållande för grisen i fråga genom att det uppstår slagsmål
              och grisen utsätts för stress. Det här är problem som måste lösas,
              som jag ser det.
            </seg>
          </u>
          <u xml:id="i-0b69ce1e28e0e2a7-469" prev="i-0b69ce1e28e0e2a7-464" who="Q3058054">
            <seg>
              Jag vill också nämna i den här debatten att det pågår ett arbete
              inom EU för att få fram en gemensam standard för vilka gränsvärden
              som man kan och bör tolerera. Detta tycker jag också är viktigt
              av det skäl som Jens Holm nämnde, nämligen att vi måste ha en
              jämn spelplan så att vi får grisar som är uppfödda i Sverige även
              i framtiden.
            </seg>
          </u>
          <u xml:id="i-0b69ce1e28e0e2a7-470" prev="i-0b69ce1e28e0e2a7-464" who="Q3058054">
            <seg>
              Fru talman! Det stämmer nämligen inte, som Jens Holm påstod,
              att bara vi inför det här i Sverige blir spelplanen jämn. Nej,
              det blir den inte alls, för vi riskerar då att ha världens bästa
              djurskyddslagstiftning men inga djur. Det vill inte jag ha, utan
              jag vill ha en växande djurproduktion i Sverige, för vi har goda
              förutsättningar att bedriva den typen av verksamhet i vårt land.
            </seg>
          </u>
          <note type="speaker">
            Anf. 58 JENS HOLM (V):
          </note>
          <u xml:id="i-0b69ce1e28e0e2a7-471" next="i-0b69ce1e28e0e2a7-476" who="Q946708">
            <seg>
              Fru talman! Med all respekt för att det finns en del praktikaliteter
              som självklart måste fungera ifall man har obligatorisk vaccinering
              av smågrisar i stället för obedövad kastrering kan det väl inte
              vara så himla komplicerat att ministern inte kan ge ett enda svar
              på när det här beslutet ska genomföras. Det tycker jag känns väldigt
              märkligt. Det har nu gått ett antal veckor sedan vi klubbade beslutet
              i riksdagen, så nog borde ministern ha kommit lite längre i sin
              tankeverksamhet än så.
            </seg>
          </u>
          <u xml:id="i-0b69ce1e28e0e2a7-472" prev="i-0b69ce1e28e0e2a7-471" who="Q946708">
            <seg>
              Vad gäller EU är vaccinet som kan vara alternativet till den
              obedövade kastreringen registrerat och godkänt, så det är bara
              att köra på. Det är helt öppet för alla EU-länder som vill använda
              sig av det.
            </seg>
          </u>
          <u xml:id="i-0b69ce1e28e0e2a7-473" prev="i-0b69ce1e28e0e2a7-471" who="Q946708">
            <seg>
              Såvitt jag har förstått är det en lång rad EU-länder som redan
              har börjat använda det i mer eller mindre stor skala eller som
              är på gång att införa lagstiftning om det. Norge, vårt närmaste
              grannland, har ett förbud mot obedövad kastrering sedan flera
              år tillbaka. Jag tycker att det vore tragiskt ifall Sverige blir
              ett av de länder i Europa som är sämst i den här frågan, och så
              tycker jag att det håller på att bli ifall man inte kan ge något
              konkret besked om när vårt beslut här från riksdagen ska genomföras.
            </seg>
          </u>
          <u xml:id="i-0b69ce1e28e0e2a7-474" prev="i-0b69ce1e28e0e2a7-471" who="Q946708">
            <seg>
              Ministern pratar om att vaccinera grisar som väger 8090 kilo
              och att det inte är lätt. Som sagt gör man det redan i andra länder,
              och där fungerar det.
            </seg>
          </u>
          <u xml:id="i-0b69ce1e28e0e2a7-475" prev="i-0b69ce1e28e0e2a7-471" who="Q946708">
            <seg>
              En konkret fråga: Kan man inte vaccinera smågrisar? Såvitt jag
              vet gör man det på flera ställen. Erfarenheten visar också att
              smågrisdödligheten minskar när man vaccinerar i stället för kastrerar
              dem utan bedövning. Där kan det till och med vara ett plus för
              grisuppfödaren att det totalt sett blir en bättre ekonomi i det
              här, eftersom det helt enkelt är färre smågrisar som kommer att
              dö.
            </seg>
          </u>
          <u xml:id="i-0b69ce1e28e0e2a7-476" prev="i-0b69ce1e28e0e2a7-471" who="Q946708">
            <seg>
              Jag skulle vilja att ministern svarar på min fråga och att han
              kommenterar hur det ser ut i andra länder som har upphört med
              obedövad griskastrering eller i alla fall har kommit väldigt långt
              i genomförandet av det.
            </seg>
          </u>
          <note type="speaker">
            Anf. 59 Landsbygdsminister ESKIL ERLANDSSON (C):
          </note>
          <u xml:id="i-0b69ce1e28e0e2a7-477" next="i-0b69ce1e28e0e2a7-478" who="Q3058054">
            <seg>
              Fru talman! Upplysningsvis måste vaccineringen för att uppnå
              önskvärt resultat utföras två gånger, en gång när grisen är förhållandevis
              liten och ytterligare en gång när den är på väg att inträda i
              könsmognad. Då är grisen ganska stor och därmed tung och kan alltså
              orsaka skador på den personal som ska utföra vaccineringen.
            </seg>
          </u>
          <u xml:id="i-0b69ce1e28e0e2a7-478" prev="i-0b69ce1e28e0e2a7-477" who="Q3058054">
            <seg>
              För att komma i gång med vaccineringen och fortfarande ha, vilket
              jag är angelägen om, en fläskproduktion i vårt land är det min
              uppfattning att den måste utföras av lekmän. Vi kan inte ha legitimerade
              veterinärer till det här. Av det skälet har nu utbildningar för
              lekmän planerats för att de ska kunna utföra vaccineringarna.
              Tyvärr har utbildningarna inte kunnat startas upp ännu av skälet
              att det för att få göra detta fordras tillstånd från djurskyddsetisk
              nämnd, och detta tillstånd har ännu inte kommit. Och så länge
              som detta tillstånd inte har kommit kan inte utbildningen starta,
              trots att näringen har varit intresserad av att driva på det här,
              för man är ju självklart intresserad av att ha en etisk produktion
              i sin verksamhet. Men slutligen, fru talman, vill man ju ha det
              utifrån ett jämnt spelfält så att man har konkurrensvillkor som
              är likvärdiga med de som finns i omvärlden.
            </seg>
          </u>
          <note type="speaker">
            Anf. 60 JENS HOLM (V):
          </note>
          <u xml:id="i-0b69ce1e28e0e2a7-479" next="i-0b69ce1e28e0e2a7-481" who="Q946708">
            <seg>
              Fru talman! Jag noterar att landsbygdsministern inte kommenterar
              hur det fungerar i andra länder, till exempel i Norge som har
              haft ett förbud mot obedövad kastrering i ganska många år. Och
              jag är rätt övertygad om att om det fungerar i Norge fungerar
              det nog också här, ifall man verkligen vill.
            </seg>
          </u>
          <u xml:id="i-0b69ce1e28e0e2a7-480" prev="i-0b69ce1e28e0e2a7-479" who="Q946708">
            <seg>
              Landsbygdsministern pratar om att det krävs stora utbildningsinsatser
              för att få det här att fungera. Det krävs nog en del utbildning,
              så kan det vara, och då hade det varit på sin plats med en djurskyddsmyndighet
              som vi hade tidigare under det socialdemokratiska styret. Djurskyddsmyndigheten
              hade ett ansvar för att ta ett helhetsgrepp över djurskyddsfrågorna.
              Jag tror att både den här och en mängd andra djurskyddsfrågor
              som har hamnat på efterkälken genom regeringens politik hade kunnat
              avancera mycket snabbare ifall vi hade haft en enda ansvarig myndighet
              för att driva fram djurskyddsfrågorna.
            </seg>
          </u>
          <u xml:id="i-0b69ce1e28e0e2a7-481" prev="i-0b69ce1e28e0e2a7-479" who="Q946708">
            <seg>
              Jag konstaterar att jag trots den här debatten inte får ett konkret
              svar från regeringen om det beslut som har fattats av riksdagen
              som är den folkvalda församlingen i Sverige. Den 27 april beslutade
              vi att obedövad kastrering av grisar ska upphöra. Jag har ställt
              skriftliga frågor och tagit upp frågan vid riksdagens frågestund
              och nu även i en interpellationsdebatt, och vår minister kan inte
              säga om det blir ett förbud i år, nästa år, om tre år eller om
              det någonsin kommer att bli ett förbud mot obedövad griskastrering.
              Det tycker jag är ett underbetyg till regeringen, och framför
              allt är det att svika de 4 000 grisar som plågas av att få sina
              testiklar uppskurna varje dag. För dessa grisars skull borde ministern
              skynda på den här processen så mycket som han bara kan. Det görs
              inte nu, och det är väldigt olyckligt.
            </seg>
          </u>
          <note type="speaker">
            Anf. 61 Landsbygdsminister ESKIL ERLANDSSON (C):
          </note>
          <u xml:id="i-0b69ce1e28e0e2a7-482" next="i-0b69ce1e28e0e2a7-485" who="Q3058054">
            <seg>
              Fru talman! Låt mig först tacka interpellanten för interpellationen.
              Det är en angelägen fråga som diskuteras. Vi måste komma bort
              från det här. Men jag upprepar det, fru talman vi måste göra det
              på ett sådant sätt att vi har grisar kvar i vårt land. Det blir
              ju inte bättre för grisen i fråga om ingreppet utförs någon annanstans
              och vi därefter importerar fläsk som kommer från grisen.
            </seg>
          </u>
          <u xml:id="i-0b69ce1e28e0e2a7-483" prev="i-0b69ce1e28e0e2a7-482" who="Q3058054">
            <seg>
              Hur är det då i andra delar av vårt närområde? Ja, det är riktigt
              att i Norge finns den här typen av lagstiftning. Där har man en
              skyddad marknad. Jag känner inte till något land på den europeiska
              kontinenten som har ett sådant skydd och den jordbruksproduktion
              som vi har här. Och i Norge har man, enligt uppgifter som jag
              fått, inte lekmän till att utföra vaccineringen, utan det är legitimerad
              veterinär som gör detsamma.
            </seg>
          </u>
          <u xml:id="i-0b69ce1e28e0e2a7-484" prev="i-0b69ce1e28e0e2a7-482" who="Q3058054">
            <seg>
              Vi har kommit fram till att det inte är möjligt i vårt land på
              grund av att produktionen är något större än i Norge. Det skulle
              kostnadsmässigt bli helt ohållbart för en redan hårt pressad bransch.
              Jag vill alltså inte medverka till att vi slår ut den svenska
              fläskproduktionen genom att lagstifta utan att detta är utprovat
              till fullo och att vi har utbildningar så att lekmän kan utföra
              de vaccinationer eller bedövningar som kan komma i fråga.
            </seg>
          </u>
          <u xml:id="i-0b69ce1e28e0e2a7-485" prev="i-0b69ce1e28e0e2a7-482" who="Q3058054">
            <seg>
              Avslutningsvis vill jag nämna att känsligheten för den så kallade
              galtlukten tycks variera mellan geografiska områden. Det allra
              bästa vore om vi kunde få fram hangrisar som inte har den lukt
              som vi i vårt område tycks vara väldigt besvärade av.
            </seg>
          </u>
          <note>
            Överläggningen var härmed avslutad.
          </note>
          <note>
            12 § Svar på interpellation 2010/11:427 om behov av skydd mot
            rovdjur
          </note>
          <note type="speaker">
            Anf. 62 Landsbygdsminister ESKIL ERLANDSSON (C):
          </note>
          <u xml:id="i-0b69ce1e28e0e2a7-486" next="i-0b69ce1e28e0e2a7-495" who="Q3058054">
            <seg>
              Fru talman! Sven-Erik Österberg har frågat miljöministern om
              miljöministern avser att vidta några åtgärder för att lindra de
              problem som dagens fårägare har med de alltmer ökande rovdjursangreppen.
            </seg>
          </u>
          <u xml:id="i-0b69ce1e28e0e2a7-487" prev="i-0b69ce1e28e0e2a7-486" who="Q3058054">
            <seg>
              Interpellationen har överlämnats till mig.
            </seg>
          </u>
          <u xml:id="i-0b69ce1e28e0e2a7-488" prev="i-0b69ce1e28e0e2a7-486" who="Q3058054">
            <seg>
              I regeringen arbetar vi aktivt för att ha en levande landsbygd
              med ett blomstrande näringsliv. Detta inkluderar en levande fårnäring.
              Samtidigt har vi mål att säkerställa livskraftiga rovdjursstammar
              i vårt land. Dessa två mål är dock inte motsättningar en lönsam
              fårnäring och livskraftiga rovdjursstammar kan mycket väl förenas.
              Trots att antalet stora rovdjur har ökat i Sverige minskade antalet
              rovdjursdödade får med nära 50 procent mellan åren 2009 och 2010.
              Procentsatsen indikerar två saker, nämligen att mellanårsvariationen
              beträffande antalet rovdjursangrepp är stor och att det inte finns
              någon trend av ökande angrepp generellt. Vid en närmare granskning
              av viltskadestatistiken ter det sig i stället som att angreppen
              av lodjur, björn och kungsörn på får uppvisar en vikande trend.
              Antalet angrepp på tamdjur av varg har varit högt de år vargrevir
              etablerats i områden med täta tamdjursbesättningar där förebyggande
              åtgärder vidtagits i liten omfattning. Utvecklingen av rovdjursskador
              stämmer därför inte med den bild som ges i frågeställningen även
              om det är en stor påfrestning för varje enskild individ som drabbas.
            </seg>
          </u>
          <u xml:id="i-0b69ce1e28e0e2a7-489" prev="i-0b69ce1e28e0e2a7-486" who="Q3058054">
            <seg>
              Riksdagen har beslutat att Sverige ska ha livskraftiga rovdjursstammar
              och de ska tillåtas sprida sig till för dem naturliga utbredningsområden.
              För att spridningen av rovdjur söderut ska kunna fortgå behöver
              arbetet med förebyggande åtgärder prioriteras även i områden som
              länge saknat förekomst av rovdjur. Regeringen har givit Naturvårdsverket
              i uppdrag att ta fram en vägledning för hur skador av rovdjur
              på tamdjur ska kunna förebyggas i områden med täta tamdjursbesättningar.
              Uppdraget redovisades i mars i år. Rapporten innehåller ett antal
              förslag som jag kommer att titta närmare på.
            </seg>
          </u>
          <u xml:id="i-0b69ce1e28e0e2a7-490" prev="i-0b69ce1e28e0e2a7-486" who="Q3058054">
            <seg>
              Det totala bidrag som har lämnats till enskilda för att uppföra
              rovdjursavvisande stängsel har legat stadigt runt 4 miljoner kronor
              om året alltsedan 2008. Från och med 2010 ändrades bidraget från
              att vara helt nationellt finansierat till att vara till hälften
              finansierat av EU. Ändringen har alltså inte inneburit någon lägre
              nyttjandegrad.
            </seg>
          </u>
          <u xml:id="i-0b69ce1e28e0e2a7-491" prev="i-0b69ce1e28e0e2a7-486" who="Q3058054">
            <seg>
              Tack vare att åtgärden överfördes till landsbygdsprogrammet finns
              ett större utrymme än tidigare för att ge bidrag till rovdjursavvisande
              stängsel i områden med rovdjur. Jag är medveten om att bidraget
              för att uppföra rovdjursavvisande stängsel är något lägre inom
              landsbygdsprogrammet än vad det nationella bidraget var. Den saken
              uppvägs, enligt min uppfattning, av att fler djurhållare än tidigare
              kan erhålla bidraget och på så sätt ges möjlighet att skydda sina
              djur.
            </seg>
          </u>
          <u xml:id="i-0b69ce1e28e0e2a7-492" prev="i-0b69ce1e28e0e2a7-486" who="Q3058054">
            <seg>
              När det gäller den tillåtna strömstyrkan i stängselaggregaten
              antogs, inom ramen för det europeiska standardiseringsarbetet,
              en standard för elektriska hushållsapparater och liknande bruksföremål,
              vilken även omfattar elstängsel. I standarden rekommenderas ett
              energiuttag som ligger en bra bit under vad de svenska rovdjursavvisande
              stängslen innehåller.
            </seg>
          </u>
          <u xml:id="i-0b69ce1e28e0e2a7-493" prev="i-0b69ce1e28e0e2a7-486" who="Q3058054">
            <seg>
              Standarden, vilken antogs under föregående år, är inte EU-rättsligt
              bindande. Den har dock godkänts av det svenska standardiseringsorganet
              Svensk Elstandard, vilket gör att det behövs ett särskilt förtydligande
              om att de svenska rovsdjursavvisande elstängslen fortsatt kan
              sättas upp. Därtill ska detta anmälas och motiveras till Europeiska
              kommissionen eftersom det handlar om avvikande krav jämfört med
              en befintlig standard. Vad som nu sker är att Elsäkerhetsverket
              tar fram föreskrifter som ska förtydliga att det är möjligt att
              släppa ut starkare elstängselaggregat på marknaden. Framtagandet
              av föreskrifter har gjorts i samråd med andra berörda myndigheter
              för att garantera att hänsyn tas till samtliga aspekter. Om någon
              vecka kommer föreskrifterna att lämnas över till kommissionen
              för att möjliggöra ett slutligt ikraftträdande till hösten.
            </seg>
          </u>
          <u xml:id="i-0b69ce1e28e0e2a7-494" prev="i-0b69ce1e28e0e2a7-486" who="Q3058054">
            <seg>
              Sven-Erik Österberg tar vidare upp frågan om ersättning för skadade
              och dödade får. Här vill jag tydliggöra att det inte finns någon
              enkel schablon som begränsar möjligheten till ersättning. I stället
              görs en noggrann bedömning av det enskilda djurets värde i enlighet
              med rekommendationer utfärdade av Viltskadecenter vid Sveriges
              lantbruksuniversitet. Till exempel kan nämnas att ersättningen
              för en avelsbagge enligt rekommendationen bör vara 2 500 kronor
              eller mer om djuret efter värdering bedöms vara särskilt värdefullt.
              Djur som varit anslutna till Fårkontrollen, Krav Ekonomisk förening
              eller maedi-visna-programmet berättigar till ytterligare 250 kronor
              per åtgärd. Dessutom rekommenderas djurhållaren vid större skador
              på fårbesättningar erhålla kompensation för eventuellt uteblivna
              miljöersättningar. Mot bakgrund av ovanstående är min uppfattning
              att befintligt ersättningssystem på ett rimligt sätt sörjer för
              att ekonomiskt kompensera fårägare som drabbats av skador orsakade
              av stora rovdjur.
            </seg>
          </u>
          <u xml:id="i-0b69ce1e28e0e2a7-495" prev="i-0b69ce1e28e0e2a7-486" who="Q3058054">
            <seg>
              Frågan om våra areella näringars möjligheter att samexistera
              med rovdjur är dock mycket viktig. Den pågående Rovdjursutredningen
              (M 2010:02) ska i sitt arbete med att föreslå målnivåer för rovdjuren
              beakta de socioekonomiska aspekterna. De ska vidare ge förslag
              till förvaltningsåtgärder avseende rovdjuren som bidrar till samexistens
              mellan människor och rovdjur. Jag följer utredningens arbete noggrant
              och min hållning är tydlig. Vi ska ha en levande fårnäring i Sverige.
            </seg>
          </u>
          <note type="speaker">
            Anf. 63 SVEN-ERIK ÖSTERBERG (S):
          </note>
          <u xml:id="i-0b69ce1e28e0e2a7-496" next="i-0b69ce1e28e0e2a7-503" who="Q3370194">
            <seg>
              Fru talman! Tack, landsbygdsministern, för svaret!
            </seg>
          </u>
          <u xml:id="i-0b69ce1e28e0e2a7-497" prev="i-0b69ce1e28e0e2a7-496" who="Q3370194">
            <seg>
              Bakgrunden till min interpellation är att jag bor på en adress
              som ligger inom flera vargrevir. Där har det under ganska lång
              tid funnits diverse husdjursbesättningar. Under de senaste decennierna
              har fårhållningen till viss del tilltagit eftersom tidigare betade
              marker av nötkreatur har tagits bort, vilket är ett känt fenomen
              i Bergslagsbygder. Man har använt får för att försöka hålla marken
              öppen runt sjöar och bosättningar.
            </seg>
          </u>
          <u xml:id="i-0b69ce1e28e0e2a7-498" prev="i-0b69ce1e28e0e2a7-496" who="Q3370194">
            <seg>
              Det har medfört stora problem. I mitt närområde var det tre fårbesättningar
              som drabbades av rovdjursangrepp förra året. En fårhållare som
              hade 2025 får blev av med 13 stycken i ett vargangrepp. En annan
              förlorade 78 stycken i ett lodjursangrepp.
            </seg>
          </u>
          <u xml:id="i-0b69ce1e28e0e2a7-499" prev="i-0b69ce1e28e0e2a7-496" who="Q3370194">
            <seg>
              Detta gör att många fårägare överväger om man över huvud taget
              ska fortsätta. Det är ingen ekonomi i detta. Det här är ingenting
              man försörjer sig på. Det är husdjur som man har för att hålla
              marken öppen. Den indikation man får när man träffar dessa fårägare
              är att de är uppgivna och inte har lust att samla ihop rester
              av sargade får. Man har ju fåren på fritidsbasis för att inte
              marken ska växa igen. Det är bakgrunden. Jag vet att Eskil Erlandsson
              känner till detta väl.
            </seg>
          </u>
          <u xml:id="i-0b69ce1e28e0e2a7-500" prev="i-0b69ce1e28e0e2a7-496" who="Q3370194">
            <seg>
              Det är riktigt som det står i svaret att vi har en rovdjurspolitik
              som säger att vi ska ha ett visst antal vargar och att vi ska
              försöka samordna detta. Jag tycker att landsbygdsministern tar
              i lite när han säger att det går att foga samman att hålla både
              rovdjur och fårbesättningar. Att säga att det går väldigt bra,
              tycker jag är att ta till i överkant. Det är ett problem, men
              vi måste naturligtvis försöka leva med det och hantera det på
              bästa sätt.
            </seg>
          </u>
          <u xml:id="i-0b69ce1e28e0e2a7-501" prev="i-0b69ce1e28e0e2a7-496" who="Q3370194">
            <seg>
              Att göra vargstaket är ganska omfattande och komplicerat. Jag
              vet att Eskil Erlandsson mycket väl känner till det. Det är oerhört
              kostsamt. Per individ och meter är ersättningen sämre till djurhållarna
              i dag än tidigare. Det hjälper föga den enskilde fårägaren att
              man säger att fler kan nyttja detta. För den enskilde att avgöra
              om det är värt kostnaden eller om man ska göra sig av med fåren
              är ett svårt övervägande. Det resulterar på flera ställen med
              att man slutar hålla får. Man tycker inte att det är värt besväret.
              Man vill inte ta kostnaden.
            </seg>
          </u>
          <u xml:id="i-0b69ce1e28e0e2a7-502" prev="i-0b69ce1e28e0e2a7-496" who="Q3370194">
            <seg>
              Om vi har en enig riksdag som beslutar att vi ska ha vargar jag
              har ingenting emot det; jag står bakom det av flera skäl måste
              vi också ha större ambitioner att skydda dem som i så fall drabbas
              hårt av vargangrepp. Det finns ett intresse för den enskilde djurägaren
              men det finns också ett nationellt intresse att se till att vårt
              land inte förbuskas, vilket kommer att hända om man slutar hålla
              djur.
            </seg>
          </u>
          <u xml:id="i-0b69ce1e28e0e2a7-503" prev="i-0b69ce1e28e0e2a7-496" who="Q3370194">
            <seg>
              Jag skulle i detta mitt första inlägg vilja fråga Eskil Erlandsson
              om det finns någon ambition från regeringens och landsbygdsministerns
              sida att höja ersättningen så att det blir mindre kostsamt för
              den enskilde att sätta upp ett ordentligt fårstängsel, ett så
              kallat vargstaket, än vad som är fallet i dag. Faktum är att det
              för den enskilde blivit dyrare. Det krävs mer insatser i form
              av eget kapital för att få upp ett sådant staket. Den frågan skulle
              jag till att börja med vilja ha svar på.
            </seg>
          </u>
          <note type="speaker">
            Anf. 64 ANN-KRISTINE JOHANSSON (S):
          </note>
          <u xml:id="i-0b69ce1e28e0e2a7-504" next="i-0b69ce1e28e0e2a7-508" who="Q3363834">
            <seg>
              Fru talman! När jag tog del av landsbygdsministerns svar kände
              jag att jag måste gå upp i debatten och ställa en fråga till honom.
            </seg>
          </u>
          <u xml:id="i-0b69ce1e28e0e2a7-505" prev="i-0b69ce1e28e0e2a7-504" who="Q3363834">
            <seg>
              Rovdjurspolitiken har vi diskuterat mycket i Sveriges riksdag.
              Som Sven-Erik Österberg säger har vi politiker i riksdagen ett
              ansvar för att underlätta samexistensen mellan areella näringar
              och rovdjur, vilket också ministern säger i sitt svar. Det är
              vårt ansvar att se till att det går att ha fåruppfödning i ett
              rovdjursområde.
            </seg>
          </u>
          <u xml:id="i-0b69ce1e28e0e2a7-506" prev="i-0b69ce1e28e0e2a7-504" who="Q3363834">
            <seg>
              Då är det viktigt att det finns medel till rovdjursstängsel och
              till ersättning för dem som får sina djur rivna. Det som sägs
              i svaret är lite knepigt, hur ministern får det till att det nu
              är bättre med mindre pengar som fler får dela på. Minister säger:
              Jag är medveten om att bidraget för att uppföra rovdjursavvisande
              stängsel är något lägre inom landsbygdsprogrammet än det nationella
              bidraget var. Den saken uppvägs av att fler djurhållare än tidigare
              kan erhålla bidraget. Som jag tolkar det ska fler djurägare dela
              på mindre pengar. Hur får man ihop detta så att det blir bättre?
              Det skulle jag vilja höra från ministern.
            </seg>
          </u>
          <u xml:id="i-0b69ce1e28e0e2a7-507" prev="i-0b69ce1e28e0e2a7-504" who="Q3363834">
            <seg>
              Vad händer om efterfrågan blir större, vilket vi vet kommer att
              hända när rovdjuren förflyttar sig söderut och till områden med
              mycket djurproduktion? Kommer ministern att se till att det tillförs
              mer medel, till exempel i höstens budget, för att kunna motverka
              de bekymmer som de som har fårproduktion har i de områdena?
            </seg>
          </u>
          <u xml:id="i-0b69ce1e28e0e2a7-508" prev="i-0b69ce1e28e0e2a7-504" who="Q3363834">
            <seg>
              Också den sociala biten är viktig för lantbrukare. Man måste
              kunna känna att samhället tar ett ansvar, som när vi i Sveriges
              riksdag säger att vi ska ha en kraftfull rovdjursstam, vilket
              jag helt håller med om att vi ska ha. Hur kan samhället, politiken,
              då vara med och stötta dem som drabbas av att de får sina djur
              rivna av rovdjur?
            </seg>
          </u>
          <note type="speaker">
            Anf. 65 Landsbygdsminister ESKIL ERLANDSSON (C):
          </note>
          <u xml:id="i-0b69ce1e28e0e2a7-509" next="i-0b69ce1e28e0e2a7-513" who="Q3058054">
            <seg>
              Fru talman! Låt mig vara mycket tydlig med att säga att jag verkligen
              känner för människor som förlorar sina djur till följd av rovdjursangrepp.
              Jag förstår den traumatiska upplevelse det är att förlora ett
              djur; ibland kan det till och med vara ett mycket kärt djur.
            </seg>
          </u>
          <u xml:id="i-0b69ce1e28e0e2a7-510" prev="i-0b69ce1e28e0e2a7-509" who="Q3058054">
            <seg>
              Om vi uppehåller oss vid fårägare kan de, till skillnad från
              vissa andra djurägare, få ersättning. Staten får och kan ge ersättning.
              Den ersättning som ges följer riktlinjer som är utfärdade av Viltskadecentrum
              vid SLU och ska motsvara djurens värde.
            </seg>
          </u>
          <u xml:id="i-0b69ce1e28e0e2a7-511" prev="i-0b69ce1e28e0e2a7-509" who="Q3058054">
            <seg>
              Hur är det då med de så kallade rovdjursavvisande stängslen?
              Att hålla djur i hägnade beten kräver stängsel, och de stängslen
              kostar många gånger mycket pengar. Genom landsbygdsprogrammet
              kan vi ersätta de tillkommande, eller låt oss kalla det för extra,
              kostnader som krävs för att stängslet i fråga också ska bli rovdjursavvisande.
              Vi kan inte och får inte, vilket jag förmodar att Ann-Kristine
              Johansson och Sven-Erik Österberg väl känner till, ersätta normala
              kostnader med medel som anvisas i EU-sammanhang, till exempel
              genom landsbygdsprogrammet. Det skulle nämligen ge vår inhemska
              näring en konkurrensfördel jämfört med dem som inte har den fördelen.
              Det är skälet till att bidraget stannat vid, som det är i dag,
              20 kronor per meter.
            </seg>
          </u>
          <u xml:id="i-0b69ce1e28e0e2a7-512" prev="i-0b69ce1e28e0e2a7-509" who="Q3058054">
            <seg>
              Räcker pengarna? Vad jag känner till har det så här långt i detta
              sammanhang inte avvisats någon ansökan beroende på medelsbrist.
              Kan det behövas mer pengar i framtiden? Det får framtiden utvisa.
              Vi har en så kallad övervakningskommitté som noggrant följer landsbygdsprogrammet.
              Därest måluppfyllelsen blir för liten eller för stor och det blir
              pengar över eller behövs mer pengar på något område gör övervakningskommittén
              justeringar utifrån medelstillgång men också utifrån de behov
              som finns inom ramen för landsbygdsprogrammet.
            </seg>
          </u>
          <u xml:id="i-0b69ce1e28e0e2a7-513" prev="i-0b69ce1e28e0e2a7-509" who="Q3058054">
            <seg>
              Vad betyder det att vi fått in dessa saker i landsbygdsprogrammet?
              Det betyder att vi nu har EU-pengar som gör att vi kan ha den
              samexistens som jag är övertygad om att vi alla vill ha mellan
              rovdjur och tamdjur i vårt land. För att vara konkret betyder
              det att vi kan betala ut ungefär fyra gånger mer än tidigare när
              vi bara hade nationella pengar. Det tycker jag är betydelsefullt
              i sammanhanget.
            </seg>
          </u>
          <note type="speaker">
            Anf. 66 SVEN-ERIK ÖSTERBERG (S):
          </note>
          <u xml:id="i-0b69ce1e28e0e2a7-514" next="i-0b69ce1e28e0e2a7-519" who="Q3370194">
            <seg>
              Fru talman! Jag vill förtydliga för landsbygdsministern och säga
              att jag varken i förra inlägget eller i min fråga till ministern
              påstått att någon vid ansökan om pengar till stängsel blivit nekad
              detta. Det var inte med i min fråga. Det problem jag tog upp var
              att den försämrade ersättningen per meter stängsel är ett bekymmer.
            </seg>
          </u>
          <u xml:id="i-0b69ce1e28e0e2a7-515" prev="i-0b69ce1e28e0e2a7-514" who="Q3370194">
            <seg>
              Eskil Erlandsson vet själv att jag har ett jordbruksförflutet.
              Jag har varit med och stängt stängsel till får, kor och andra
              djur rent praktiskt. Det skiljer sig väsentligt mellan hur ett
              vanligt fårstängsel ser ut eventuellt med eltråd och vad som krävs
              när man gör dessa säkrade vargstängsel. Det gäller stolparnas
              tjocklek, men också hur långt stolparna ska slås ned, hörnstolpar
              och så vidare. Oftast krävs det att man har en särskild maskin
              som kör ned dem; man klarar det inte med handkraft.
            </seg>
          </u>
          <u xml:id="i-0b69ce1e28e0e2a7-516" prev="i-0b69ce1e28e0e2a7-514" who="Q3370194">
            <seg>
              Jag har väldigt svårt att tro att skillnaden i kostnad mellan
              ett vanligt stängsel och detta så kallade vargstängsel skulle
              vara 20 kronor per meter, som Eskil Erlandsson pekar på. Fåravelsförbundet
              säger att detta inte är relevant. Kostnaden ligger mycket högre,
              för att inte tala om merkostnaden för den arbetsinsats som man
              måste göra för att sätta upp stängslet. Det är där problematiken
              ligger just nu: om vi ska ha fårhållning på många ställen eller
              inte, eller om man helt enkelt ska lägga av som fårproducent av
              den anledningen att merkostnaden blir så stor. Jag frågade om
              landsbygdsministern är beredd att se över ersättningen per meter.
              Det var det min fråga gällde, inte totalbeloppet i sig; jag har
              inte hört att det skulle vara något problem.
            </seg>
          </u>
          <u xml:id="i-0b69ce1e28e0e2a7-517" prev="i-0b69ce1e28e0e2a7-514" who="Q3370194">
            <seg>
              Något annat man tar opp är att bedömningen är väldigt rigid.
              Det gäller i synnerhet dem som har får. Man kan få ett angrepp
              mitt i sommarvärmen när det är 25 grader varmt. Djur är egentligen
              oigenkännliga bara inom ett dygn. Jag pratade med en jaktvårdskonsulent
              som har till uppgift att bedöma vad slags angrepp det är. Han
              säger att det efter bara ett antal timmar eller ett dygn är omöjligt
              att avgöra på vilket sätt djuret har blivit skadat. Jag har ett
              exempel från min egen valkrets, Västmanland, där fårägare har
              förlorat stora mängder får men inte fått en krona i ersättning
              av den anledningen att man inte har kunnat slå fast att det är
              rovdjur som har gjort det, även om man rent mentalt vet till 99,9
              procent att det är rovdjursangrepp. Men man kan inte få den bedömningen
              av jaktvårdskonsulenten, som med gott samvete kan säga att det
              inte går att fastslå att det är ett rovdjursangrepp, eftersom
              kroppen har förändrats under den tid som förflutit från att djuret
              angreps tills man upptäckte det och kunde få ut besiktningsmannen.
              Detta är ett bekymmer.
            </seg>
          </u>
          <u xml:id="i-0b69ce1e28e0e2a7-518" prev="i-0b69ce1e28e0e2a7-514" who="Q3370194">
            <seg>
              Det handlar också om ersättningsnivån. Det är riktigt att man
              ska göra en lokal bedömning. En avelsbagge av bra kvalitet kan
              kosta upp till 10 000, 12 000 eller 15 000 kronor. Så ser det
              ut i dag när man köper in dem. Erfarenheten är att man i bedömningen
              aldrig kommer upp i de inköpsvärden som har varit på många av
              avelsdjuren. Detta är naturligtvis också ett bekymmer.
            </seg>
          </u>
          <u xml:id="i-0b69ce1e28e0e2a7-519" prev="i-0b69ce1e28e0e2a7-514" who="Q3370194">
            <seg>
              Det sista gäller elen, som det finns en stark oro över. Jag vill
              bara kontrollera att jag uppfattade landsbygdsministern rätt.
              Får man en försvagad el i tråden bränner inte elen bort gräset,
              utan man måste då ta bort gräset mekaniskt med röjapparat under
              nedersta tråden för att inte få en onaturlig jordning och på så
              sätt inte få någon effekt. Men vad jag förstår anser landsbygdsministern
              att man kommer att klara att hålla en högre strömstyrka, så att
              man på så sätt slipper den oro som finns på detta område. Jag
              vill få bekräftat om jag har uppfattat detta rätt.
            </seg>
          </u>
          <note type="speaker">
            Anf. 67 ANN-KRISTINE JOHANSSON (S):
          </note>
          <u xml:id="i-0b69ce1e28e0e2a7-520" next="i-0b69ce1e28e0e2a7-522" who="Q3363834">
            <seg>
              Fru talman! Jag håller med Sven-Erik Österberg, som pratar om
              arbetskostnaden när det gäller rovdjursstängsel. Dels kostar det
              mer att sätta ned rovdjursstängslen, dels tar det väldigt mycket
              tid för bonden att göra det.
            </seg>
          </u>
          <u xml:id="i-0b69ce1e28e0e2a7-521" prev="i-0b69ce1e28e0e2a7-520" who="Q3363834">
            <seg>
              Jag var och besökte en fårägare utanför Karlstad i ett naturskönt
              område. Han har fåravel och sliter nu inför våren med att sätta
              upp rovdjursstängslen och också hela sommaren med att sköta om
              dem och se till att hålla rent runt rovdjursstängslen. Lägger
              sig gräs eller grenar över fyller inte stängslet sin funktion
              längre. Hela arbetskostnaden för stängslet blir mycket stor, och
              det kostar också mer att köpa in. Kostnaden för stängslen är viktig
              framöver.
            </seg>
          </u>
          <u xml:id="i-0b69ce1e28e0e2a7-522" prev="i-0b69ce1e28e0e2a7-520" who="Q3363834">
            <seg>
              Ministern sade att framtiden får utvisa om det behövs mer pengar.
              Men jag tror nog att vi kan vara överens om att fler rovdjur och
              fler vargar, som vi vill ha här, ger fler rivna djur, en ökad
              oro och en ökad efterfrågan på stängsel och även andra sätt att
              skydda sina tamdjur. Det tror jag också är viktigt att ha med
              sig inför kommande budgetarbete, som landsbygdsministern säkert
              är i full gång med. Kan det behövas mer pengar för bland annat
              stängsel och ersättning?
            </seg>
          </u>
          <note type="speaker">
            Anf. 68 Landsbygdsminister ESKIL ERLANDSSON (C):
          </note>
          <u xml:id="i-0b69ce1e28e0e2a7-523" next="i-0b69ce1e28e0e2a7-525" who="Q3058054">
            <seg>
              Fru talman! Det är sant att det har funnits en oro för att de
              lite starkare elaggregaten inte skulle få användas exempelvis
              för rovdjursavvisande stängsel. Men jag är alltså glad att kunna
              skingra denna oro. Elsäkerhetsverket har tagit fram föreskrifter
              som tydliggör möjligheten att även fortsättningsvis kunna använda
              de här lite starkare aggregaten. Vi kommer således att kunna ha
              starka elaggregat och stängsel som enligt allas bedömning även
              fortsättningsvis förmår hålla de lite större rovdjuren utanför
              de tamdjurshägn som behövs för att skydda tamdjuren.
            </seg>
          </u>
          <u xml:id="i-0b69ce1e28e0e2a7-524" prev="i-0b69ce1e28e0e2a7-523" who="Q3058054">
            <seg>
              Vad beträffar stängsling och stängslingskostnader är det så som
              jag försökte förklara i mitt tidigare inlägg. De kostnader som
              får ersättas är de som ligger över de kostnader som normalt finns
              för en åtgärd. Man har gjort bedömningen att den kostnaden torde
              uppgå till 20 kronor. Det kan säkert diskuteras i enskilda fall
              om det skulle kunna vara något annat, men för att få en schablonisering,
              för vi vill ju också regelförenkla och hålla kostnaderna för administration
              så låga som de bara går att hålla, har man stannat vid den här
              bedömningen. Med inflation och annat kommer ersättningen säkert
              att förändras över tid.
            </seg>
          </u>
          <u xml:id="i-0b69ce1e28e0e2a7-525" prev="i-0b69ce1e28e0e2a7-523" who="Q3058054">
            <seg>
              Fru talman! Låt mig slutligen åter poängtera att ingen ännu vad
              vi känner till har blivit avvisad från att få stöd för att sätta
              upp de lite bättre stängslen för att hålla rovdjuren utanför de
              inhägnader som behövs för de tama djuren.
            </seg>
          </u>
          <note type="speaker">
            Anf. 69 SVEN-ERIK ÖSTERBERG (S):
          </note>
          <u xml:id="i-0b69ce1e28e0e2a7-526" next="i-0b69ce1e28e0e2a7-529" who="Q3370194">
            <seg>
              Fru talman! Jag tackar landsbygdsministern för klarläggandet
              om strömstyrkan. Detta tycker jag är bra. Då kan man gå ut med
              det beskedet och säga att det inte finns anledning till någon
              oro över sänkning. Detta oroar många fårägare på grund av det
              ökade underhåll av stängslen som det skulle medföra.
            </seg>
          </u>
          <u xml:id="i-0b69ce1e28e0e2a7-527" prev="i-0b69ce1e28e0e2a7-526" who="Q3370194">
            <seg>
              När det gäller kostnaden per meter upplever jag att landsbygdsministern
              känner sig ganska nöjd och tycker att det är till fyllest med
              20 kronor per meter som kompensation och att bedömningen i så
              fall är att det kostar ungefär 20 kronor per meter schabloniserat,
              kanske beroende på vilken mark det är och så vidare. Det betyder
              med tanke på de gamla ersättningarna att regeringen har kommit
              till insikten att fårägarna var överkompenserade med den högre
              avgiften tidigare och fick för mycket betalt. Är det så jag ska
              uppfatta det här?
            </seg>
          </u>
          <u xml:id="i-0b69ce1e28e0e2a7-528" prev="i-0b69ce1e28e0e2a7-526" who="Q3370194">
            <seg>
              De beräkningar som jag har sett och som fåravelsföreningarna
              pekar på är att merkostnaden ligger mycket över det här. Det här
              är väl en indikation till dem att de ska argumentera för sin sak
              och lyfta fram detta, eftersom landsbygdsministern tycks nöja
              sig med att konstatera att det är på det här sättet. Jag hör heller
              ingen ambition från landsbygdsministerns sida att försöka höja
              det där, om det inte händer någonting i landsbygdsministerns sista
              inlägg.
            </seg>
          </u>
          <u xml:id="i-0b69ce1e28e0e2a7-529" prev="i-0b69ce1e28e0e2a7-526" who="Q3370194">
            <seg>
              Det sista jag skulle vilja få en vinkling på är bedömningen av
              rovdjursangrepp, som i dag bland annat jaktvårdskonsulenterna
              gör. Det finns ett antal fall gå gärna in till fåravelsföreningarna
              och titta där man inte fått någon ersättning över huvud taget
              på grund av att det inte gått att fastställa vad det är, trots
              att man mentalt vet att det är rovdjur som har varit framme. 15
              djur ligger inte döda på en gång på grund av något konstigt blixtnedslag
              när inte ens åskan har funnits i närheten. Det är klart att man
              vet att det är rovdjur, men det går inte att fastställa. Detta
              är ett jätteproblem för många. En fårägare i min valkrets pratade
              med mig för några veckor sedan och hade precis ett sådant exempel,
              där han inte fick någon ersättning över huvud taget. Är detta
              någonting som landsbygdsministern skulle vilja titta på?
            </seg>
          </u>
          <note type="speaker">
            Anf. 70 Landsbygdsminister ESKIL ERLANDSSON (C):
          </note>
          <u xml:id="i-0b69ce1e28e0e2a7-530" next="i-0b69ce1e28e0e2a7-533" who="Q3058054">
            <seg>
              Fru talman! Låt mig liksom i tidigare debatter tacka för interpellationen.
              Det är värdefulla frågor som diskuteras, inte minst för de områden
              där Sven-Erik Österberg har sin härkomst. Är till exempel fårägare
              överkompenserade, eller var de överkompenserade i det tidigare
              systemet?
            </seg>
          </u>
          <u xml:id="i-0b69ce1e28e0e2a7-531" prev="i-0b69ce1e28e0e2a7-530" who="Q3058054">
            <seg>
              Varje gång vi lämnar in någonting som ska kompenseras för att
              vi har merkostnader måste vi ha en grund för det, och den grunden
              måste säkerställas dels av oss, dels för att tala plats nere i
              Bryssel. Man har gjort bedömningen, säkert utifrån vetenskap och
              beprövad erfarenhet, som det heter, att merkostnaden i genomsnitt
              är i storleksordningen 20 kronor. Det är skälet till att vi har
              valt den siffran.
            </seg>
          </u>
          <u xml:id="i-0b69ce1e28e0e2a7-532" prev="i-0b69ce1e28e0e2a7-530" who="Q3058054">
            <seg>
              Över tid kommer den säkert att förändra sig. Jag är också medveten
              om att det krävs underhåll av de här stängslen, men det gör det
              av vanliga stängsel också. Merkostnaden för detta är inte kompenserad,
              och som jag ser det skulle det bli ett väldigt byråkratiskt arbete
              att kompensera för det extra underhåll som behövs när det gäller
              dessa lite bättre stängsel. Vi måste alltså notifiera varje åtgärd
              som vi föreslår i landsbygdsprogrammet.
            </seg>
          </u>
          <u xml:id="i-0b69ce1e28e0e2a7-533" prev="i-0b69ce1e28e0e2a7-530" who="Q3058054">
            <seg>
              När det gäller den sista frågan om huruvida bedömningar är riktiga
              och så vidare vet Sven-Erik Österberg mycket väl att jag inte
              kan ge mig in i diskussionen. Jag är jättegärna med och tar upp
              detta vid någon av de träffar jag har med landets landshövdingar.
              Detta är en fråga att ta tag i, så att man får de här bedömningarna
              så snabbt som möjligt, så att det något lättare går att avgöra
              vad det är som har orsakat ett djurs död.
            </seg>
          </u>
          <note>
            Överläggningen var härmed avslutad.
          </note>
          <note>
            13 § Svar på interpellation 2010/11:407 om öppenhet i EU:s jordbruksstöd
          </note>
          <note type="speaker">
            Anf. 71 Landsbygdsminister ESKIL ERLANDSSON (C):
          </note>
          <u xml:id="i-0b69ce1e28e0e2a7-534" next="i-0b69ce1e28e0e2a7-540" who="Q3058054">
            <seg>
              Fru talman! Jonas Sjöstedt har frågat mig vilka åtgärder jag
              avser att vidta för att säkerställa att samtliga medlemsstater
              öppet redovisar mottagarna fysiska och juridiska personer av jordbruksstöd.
            </seg>
          </u>
          <u xml:id="i-0b69ce1e28e0e2a7-535" prev="i-0b69ce1e28e0e2a7-534" who="Q3058054">
            <seg>
              Jag kan börja med att konstatera att jag delar Jonas Sjöstedts
              uppfattning att det är viktigt med öppenhet när det gäller mottagare
              av jordbruksstöd. Därför jobbar vi för att få jordbrukspolitiken
              så öppen som möjligt.
            </seg>
          </u>
          <u xml:id="i-0b69ce1e28e0e2a7-536" prev="i-0b69ce1e28e0e2a7-534" who="Q3058054">
            <seg>
              Som ett led i detta arbete agerade den svenska regeringen i det
              mål i EU-domstolen som Jonas Sjöstedt hänvisar till. Regeringen
              argumenterade, tillsammans med rådet, kommissionen och vissa andra
              medlemsstater, för att den nuvarande ordningen med publicering
              av stödmottagare på Internet är förenlig med skyddet för grundläggande
              fri- och rättigheter. Tyvärr gick inte domstolen på denna linje.
              Domen utesluter dock långt ifrån all publicering av uppgifter
              om stödmottagare på Internet. Domstolen har för det första ansett
              det förenligt med Europakonventionen att uppgifter om juridiska
              personer, till exempel bolag, publiceras. Medlemsstaterna måste
              alltså även i fortsättningen publicera sådana uppgifter.
            </seg>
          </u>
          <u xml:id="i-0b69ce1e28e0e2a7-537" prev="i-0b69ce1e28e0e2a7-534" who="Q3058054">
            <seg>
              För det andra får även uppgifter om privatpersoner publiceras,
              dock under vissa förutsättningar. Det domstolen kritiserar när
              det gäller privatpersoner är att rådet och kommissionen inte gjort
              en tillräckligt noggrann avvägning mellan å ena sidan rätten till
              skydd av privatlivet och å andra sidan intresset av öppenhet.
              Domstolen menar att man borde ha undersökt i vilka fall namn kan
              publiceras och inte. Detta bedöms utifrån kriterier som stödets
              frekvens, typ eller omfattning. Eftersom en sådan prövning inte
              hade gjorts anser domstolen att det är för långtgående att införa
              en skyldighet att publicera namnen på alla stödmottagare. Domstolen
              har alltså inte uttalat sig om exakt vilka uppgifter om privatpersoner
              som får publiceras utan endast om att en noggrann prövning måste
              göras.
            </seg>
          </u>
          <u xml:id="i-0b69ce1e28e0e2a7-538" prev="i-0b69ce1e28e0e2a7-534" who="Q3058054">
            <seg>
              I förhandlingarna kring domens konsekvenser har jag, tillsammans
              med EU-ministern, varit mycket pådrivande när det gäller att publiceringen
              av stödmottagare ska vara så öppen som möjligt. Jag anser att
              det är väldigt viktigt att domen inte får större negativa konsekvenser
              än nödvändigt. EU-kommissionen var enligt EU-fördragen tvungen
              att skyndsamt anpassa EU-regelverket så att det inte längre förelåg
              en skyldighet för medlemsstaterna att i strid med domen publicera
              privatpersoner. På förslag från Sverige tydliggjordes att den
              ändringen enbart är en tillfällig lösning detta i avvaktan på
              att EU-kommissionen föreslår en lösning som är förenlig med Europakonventionen.
            </seg>
          </u>
          <u xml:id="i-0b69ce1e28e0e2a7-539" prev="i-0b69ce1e28e0e2a7-534" who="Q3058054">
            <seg>
              Lyckligtvis kan vi glädjas åt att vi i Sverige har den för oss
              så självklara offentlighetsprincipen. Den påverkas på intet sätt
              av utgången i målet. Den grundlagsfästa rätten som allmänheten
              har att få tillgång till handlingar gör att vi alla har möjlighet
              att ta del av uppgifter om stödmottagare om vi efterfrågar dem.
              Här finns inga andra begränsningar än de som följer av svensk
              lagstiftning om offentlighet och sekretess. Domens enda effekt
              i Sverige är att informationen inte längre sprids på ett enkelt
              sätt via Internet.
            </seg>
          </u>
          <u xml:id="i-0b69ce1e28e0e2a7-540" prev="i-0b69ce1e28e0e2a7-534" who="Q3058054">
            <seg>
              För att öka öppenheten kring EU:s jordbruksstöd jobbar vi aktivt
              för en så stor öppenhet som möjligt i samtliga medlemsstater och
              för att minimera domens effekter för öppenheten.
            </seg>
          </u>
          <note>
            Då Jonas Sjöstedt, som framställt interpellationen, anmält att
            han var förhindrad att närvara vid debatten medgav tredje vice
            talmannen att Jens Holm i stället fick delta i överläggningen.
          </note>
          <note type="speaker">
            Anf. 72 JENS HOLM (V):
          </note>
          <u xml:id="i-0b69ce1e28e0e2a7-541" next="i-0b69ce1e28e0e2a7-549" who="Q946708">
            <seg>
              Fru talman! Tack, landsbygdsministern, för svaret!
            </seg>
          </u>
          <u xml:id="i-0b69ce1e28e0e2a7-542" prev="i-0b69ce1e28e0e2a7-541" who="Q946708">
            <seg>
              Efter domen i EU:s domstol i fjol har det blivit mycket svårare
              om att få information om vart EU:s subventioner på jordbruksområdet
              går någonstans. Det är inga småsummor vi talar om, utan det är
              ungefär 40 procent av EU:s samlade budget. En helt rimlig hållning
              är ju att medborgare, journalister och andra ska kunna granska
              vart bidragen går. Så var det tidigare, innan domen föll, men
              så är det inte nu längre.
            </seg>
          </u>
          <u xml:id="i-0b69ce1e28e0e2a7-543" prev="i-0b69ce1e28e0e2a7-541" who="Q946708">
            <seg>
              Det är bra att det finns en samsyn mellan mig och Eskil Erlandsson
              här. Vi vill båda att det ska offentliggöras, och vi beklagar
              domen i EU:s domstol. Detta har lett till att flera stora länder,
              till exempel Frankrike, Storbritannien, Grekland och Rumänien,
              numera inte offentliggör något alls om vart bidragen till bidragsmottagare
              i de länderna går någonstans.
            </seg>
          </u>
          <u xml:id="i-0b69ce1e28e0e2a7-544" prev="i-0b69ce1e28e0e2a7-541" who="Q946708">
            <seg>
              Det har varit intressant att spåra vart bidragen går på hemsidan
              farmsubsidy.org. Där har man kunnat se exakt vilka privatpersoner
              och inte minst vilka storföretag som får gigantiska summor i jordbruksbidrag.
              Här i Sverige kunde jag konstatera att väldigt många av de företagen
              är baserade i Stockholms innerstad. Det är inte som man nog ofta
              tror, att jordbrukspengar går till småbrukare ute i landet. Väldigt
              ofta är det i stället företag i storstäderna som får de största
              summorna.
            </seg>
          </u>
          <u xml:id="i-0b69ce1e28e0e2a7-545" prev="i-0b69ce1e28e0e2a7-541" who="Q946708">
            <seg>
              Ministern säger att Sverige har drivit att det ska fortsätta
              vara en total öppenhet och att detta dessutom inte påverkar det
              svenska förfarandet eftersom vi har offentlighetsprincipen. Än
              så länge offentliggörs så vitt jag vet allting av de bidrag som
              tillfaller svenska mottagare. Det är bra. Men det kanske bara
              är en tidsfråga innan vi har någon eller några bidragstagare som
              gör likadant som de tyska bidragstagarna och drar detta inför
              domstol.
            </seg>
          </u>
          <u xml:id="i-0b69ce1e28e0e2a7-546" prev="i-0b69ce1e28e0e2a7-541" who="Q946708">
            <seg>
              Om detta till slut hamnar inför EU:s domstol blir det den svenska
              offentlighetsprincipen som står emot EU-lag, och vi vet att EU-lag
              är överordnad nationell lagstiftning. Offentlighetsprincipen är
              inte, som många tror, på något vis överordnad EU-rätt.
            </seg>
          </u>
          <u xml:id="i-0b69ce1e28e0e2a7-547" prev="i-0b69ce1e28e0e2a7-541" who="Q946708">
            <seg>
              Offentlighetsprincipen ska, har man från svensk sida sagt, fortsätta
              gälla, men det är egentligen bara en ensidig förklaring från svenskt
              håll. Vi har inte fått något skriftligt undantag som skyddar offentlighetsprincipen
              i Sverige. Därför skulle jag föreslå att den svenska regeringen
              gentemot EU driver att ett villkor för att man i fortsättningen
              ska få jordbruksbidrag ska vara att man också är beredd att offentliggöra
              hur mycket man får och vart bidragen går någonstans. Vi ska komma
              ihåg att bidragen är frivilliga. Man måste ju inte ta emot dem.
            </seg>
          </u>
          <u xml:id="i-0b69ce1e28e0e2a7-548" prev="i-0b69ce1e28e0e2a7-541" who="Q946708">
            <seg>
              Jag undrar därför några saker. Delar landsbygdministern min syn
              på offentlighetsprincipen? Och vad kan hända om den krockar med
              EU-rätten vilket väger tyngst?
            </seg>
          </u>
          <u xml:id="i-0b69ce1e28e0e2a7-549" prev="i-0b69ce1e28e0e2a7-541" who="Q946708">
            <seg>
              Är landsbygdsministern beredd att driva att ett villkor för att
              ta emot jordbruksstöd ska vara att man också är beredd att offentliggöra
              detta? Det kan man till exempel driva i översynen av den gemensamma
              jordbrukspolitiken.
            </seg>
          </u>
          <note type="speaker">
            Anf. 73 Landsbygdsminister ESKIL ERLANDSSON (C):
          </note>
          <u xml:id="i-0b69ce1e28e0e2a7-550" next="i-0b69ce1e28e0e2a7-554" who="Q3058054">
            <seg>
              Fru talman! Låt mig komplettera svaret med att säga att jag tillsammans
              med min kollega EU-ministern i förhandlingar kring domens konsekvenser
              påtalat vikten av att publicering av de stödmottagare som finns
              är så öppen som det bara är möjligt.
            </seg>
          </u>
          <u xml:id="i-0b69ce1e28e0e2a7-551" prev="i-0b69ce1e28e0e2a7-550" who="Q3058054">
            <seg>
              Vi har också skickat ett brev till kommissionen där vi framfört
              vikten av öppenhet. Vi har till och med gått ytterligare ett steg
              och skickat ett textförslag till kommissionen som vi fick gehör
              för.
            </seg>
          </u>
          <u xml:id="i-0b69ce1e28e0e2a7-552" prev="i-0b69ce1e28e0e2a7-550" who="Q3058054">
            <seg>
              Det innebär att EU-kommissionen ska analysera frågan för att
              föreslå en lösning som är förenlig med Europakonventionen där
              uppgifter om fysiska stödmottagare också så långt det är möjligt
              åter kan publiceras och publiceras på Internet.
            </seg>
          </u>
          <u xml:id="i-0b69ce1e28e0e2a7-553" prev="i-0b69ce1e28e0e2a7-550" who="Q3058054">
            <seg>
              Fru talman! Det är bara att konstatera att andra länder tyvärr
              inte har samma öppenhet som vi har i det svenska samhället. För
              att öka transparensen och öppenheten också om EU:s jordbruksstöd
              jobbar vi aktivt för att få så stor öppenhet som möjligt i samtliga
              medlemsstater för att minimera domens effekter.
            </seg>
          </u>
          <u xml:id="i-0b69ce1e28e0e2a7-554" prev="i-0b69ce1e28e0e2a7-550" who="Q3058054">
            <seg>
              Den frågeställning som framställdes konkret är jag beredd att
              överväga. Jag är inte beredd att ta ställning och säga ja eller
              nej i dag. Men jag är beredd att överväga det förslag som framfördes
              här under debatten.
            </seg>
          </u>
          <note type="speaker">
            Anf. 74 JENS HOLM (V):
          </note>
          <u xml:id="i-0b69ce1e28e0e2a7-555" next="i-0b69ce1e28e0e2a7-557" who="Q946708">
            <seg>
              Fru talman! Jag vill börja med att konstatera att vi sedan en
              tid tillbaka har Lissabonfördraget. Med Lissabonfördraget blir
              EU-domstolens domar och all EU-lagstiftning helt överordnat nationell
              lagstiftning. Det var ett av skälet till varför vi från Vänsterpartiet
              var motståndare till Lissabonfördraget.
            </seg>
          </u>
          <u xml:id="i-0b69ce1e28e0e2a7-556" prev="i-0b69ce1e28e0e2a7-555" who="Q946708">
            <seg>
              Det är därför otroligt viktigt att vi försöker att villkora jordbruksstöden
              så att ett offentliggörande blir obligatoriskt. Jag tycker att
              det låter bra att man har framfört det till kommissionen. Det
              låter också bra att det finns en konkret text som man diskuterar.
            </seg>
          </u>
          <u xml:id="i-0b69ce1e28e0e2a7-557" prev="i-0b69ce1e28e0e2a7-555" who="Q946708">
            <seg>
              Jag har inte fått se den texten. Jag uppmanar ministern att sända
              den till mig eller min kollega Jonas Sjöstedt. Eftersom vi inte
              har sett texten undrar jag: Står det i texten att man villkorar
              jordbruksbidragen så att den som tar emot bidrag också lovar att
              offentliggöra bidraget? Är det var det hela handlar om?
            </seg>
          </u>
          <note type="speaker">
            Anf. 75 Landsbygdsminister ESKIL ERLANDSSON (C):
          </note>
          <u xml:id="i-0b69ce1e28e0e2a7-558" next="i-0b69ce1e28e0e2a7-560" who="Q3058054">
            <seg>
              Fru talman! Varför har EU-domstolen kommit fram till att det
              stred mot skyddet mot grundläggande fri- och rättigheter? Det
              är vad man sade i sin dom. Domstolen har ansett att förenligheten
              med Europakonventionen finns vad gäller att sprida uppgifter som
              juridiska personer.
            </seg>
          </u>
          <u xml:id="i-0b69ce1e28e0e2a7-559" prev="i-0b69ce1e28e0e2a7-558" who="Q3058054">
            <seg>
              Alla medlemsstaterna har som jag ser det, och där vill jag säga
              emot Jens Holm, en skyldighet att även fortsättningsvis publicera
              uppgifter om juridiska personer. Skillnaden är gentemot de fysiska
              personerna där rådet och kommissionen enligt domstolen inte har
              den lagliga rätten att kräva publicering av uppgifterna beroende
              bland annat på skyddet av privatlivet.
            </seg>
          </u>
          <u xml:id="i-0b69ce1e28e0e2a7-560" prev="i-0b69ce1e28e0e2a7-558" who="Q3058054">
            <seg>
              Vad beträffar den konkret framställda frågeställningen är svaret
              nej. Det finns inte med i det textförslag som är inlämnat. Men
              jag sade i mitt tidigare inlägg att jag är beredd att överväga
              det som Jens Holm har föreslagit i ett inlägg här.
            </seg>
          </u>
          <note type="speaker">
            Anf. 76 JENS HOLM (V):
          </note>
          <u xml:id="i-0b69ce1e28e0e2a7-561" next="i-0b69ce1e28e0e2a7-562" who="Q946708">
            <seg>
              Fru talman! Till att börja med säger Eskil Erlandsson att det
              fortfarande finns en skyldighet för juridiska personer att vara
              beredda på ett offentliggörande. Vi har i så fall ett konkret
              problem här eftersom det finns flera stora medlemsländer som inte
              offentliggör någonting alls. Det gäller exempelvis Frankrike,
              Storbritannien, Grekland och Rumänien. Det borde vara någonting
              som Sverige driver mot de länderna. Man borde säga: Ni måste fortsätta
              att offentliggöra i varje fall det som handlar om företags mottagande
              av bidrag.
            </seg>
          </u>
          <u xml:id="i-0b69ce1e28e0e2a7-562" prev="i-0b69ce1e28e0e2a7-561" who="Q946708">
            <seg>
              Jag kan bara välkomna att ministern är intresserad av vårt förslag
              att ett villkor för att ta emot bidrag ska vara att man är beredd
              att offentliggöra det. Vi kan fortsätta den diskussionen. Vi är
              beredda att bidra med konkreta texter, expertis eller vad det
              nu kan vara. Jag hoppas verkligen att Sverige kan driva det offensivt
              mot EU.
            </seg>
          </u>
          <note type="speaker">
            Anf. 77 Landsbygdsminister ESKIL ERLANDSSON (C):
          </note>
          <u xml:id="i-0b69ce1e28e0e2a7-563" next="i-0b69ce1e28e0e2a7-565" who="Q3058054">
            <seg>
              Fru talman! Låt mig även i denna debatt tacka för interpellationen.
              Det är en angelägen och viktig fråga som diskuteras och debatteras.
            </seg>
          </u>
          <u xml:id="i-0b69ce1e28e0e2a7-564" prev="i-0b69ce1e28e0e2a7-563" who="Q3058054">
            <seg>
              Fru talman! Låt mig slutligen säga att det mål som diskuteras
              inte handlar om offentlighetsprincipen eller allmänhetens tillgång
              till handlingar utan om det aktiva publicerandet på nätet.
            </seg>
          </u>
          <u xml:id="i-0b69ce1e28e0e2a7-565" prev="i-0b69ce1e28e0e2a7-563" who="Q3058054">
            <seg>
              Domen begränsar alltså inte vår offentlighetsprincip. Jag vill
              vara väldigt tydlig med detta så att ingen tror någonting annat
              utifrån den här debatten.
            </seg>
          </u>
          <note>
            Överläggningen var härmed avslutad.
          </note>
          <note>
            14 § Svar på interpellation 2010/11:398 om offentlig upphandling
            och djurskyddskrav
          </note>
          <note type="speaker">
            Anf. 78 Statsrådet STEFAN ATTEFALL (KD):
          </note>
          <u xml:id="i-0b69ce1e28e0e2a7-566" next="i-0b69ce1e28e0e2a7-574" who="Q966884">
            <seg>
              Fru talman! Ann-Kristine Johansson har frågat landsbygdsministern
              om han är beredd att arbeta för en förändring av lagen om offentlig
              upphandling för att kommuner ska kunna göra mer miljövänliga och
              djuromsorgsanpassade upphandlingar.
            </seg>
          </u>
          <u xml:id="i-0b69ce1e28e0e2a7-567" prev="i-0b69ce1e28e0e2a7-566" who="Q966884">
            <seg>
              Arbetet inom regeringen är så fördelat att det är jag som ska
              svara på interpellationens huvudfråga om djurskyddskrav i samband
              med offentlig upphandling. Krav på djurskydd och miljökrav vid
              produktion av mat faller dock utanför mitt ansvarsområde.
            </seg>
          </u>
          <u xml:id="i-0b69ce1e28e0e2a7-568" prev="i-0b69ce1e28e0e2a7-566" who="Q966884">
            <seg>
              Jag kan inte kommentera enskilda ärenden, men det är naturligtvis
              av stor betydelse att upphandlande myndigheter kan efterfråga
              varor eller tjänster som uppfyller de krav som den upphandlande
              myndigheten bedömt vara relevanta.
            </seg>
          </u>
          <u xml:id="i-0b69ce1e28e0e2a7-569" prev="i-0b69ce1e28e0e2a7-566" who="Q966884">
            <seg>
              Regelverket om offentlig upphandling ska säkerställa att upphandlande
              myndigheter gör en god affär genom att tillgodose sina behov till
              lägsta möjliga totalkostnad. I behovet inbegrips även varornas
              och tjänsternas kvalitativa egenskaper. Både produkt- och produktionskvalitet
              är viktiga konkurrensmedel som kan användas vid offentlig upphandling.
              Höga krav på djurskyddet vid offentlig upphandling är också ett
              incitament för att driva utvecklingen framåt på djurskyddsområdet.
            </seg>
          </u>
          <u xml:id="i-0b69ce1e28e0e2a7-570" prev="i-0b69ce1e28e0e2a7-566" who="Q966884">
            <seg>
              Dagens regelverk ger goda möjligheter för upphandlande myndigheter
              att ställa krav på en varas produktion och hantering. Interpellanten
              verkar mena att reglerna skulle begränsa upphandlande myndigheter
              till att bara beakta lägsta pris. Krav på en varas kvalitet eller
              funktion kan dock alltid ställas av den upphandlande myndigheten.
              Om den upphandlande myndigheten valt att använda sig av tilldelningskriteriet
              lägsta pris innebär detta att priset blir utslagsgivande endast
              mellan de leverantörer som uppfyllt ställda krav på varan eller
              tjänsten.
            </seg>
          </u>
          <u xml:id="i-0b69ce1e28e0e2a7-571" prev="i-0b69ce1e28e0e2a7-566" who="Q966884">
            <seg>
              Upphandlingslagstiftningen grundar sig på EU:s upphandlingsdirektiv,
              vilka i sin tur vilar på stadganden om rätten till etableringsfrihet
              inom EU. Offentlig upphandling ska ske med beaktande av principerna
              om icke-diskriminering, likabehandling, transparens, proportionalitet
              och ömsesidigt erkännande.
            </seg>
          </u>
          <u xml:id="i-0b69ce1e28e0e2a7-572" prev="i-0b69ce1e28e0e2a7-566" who="Q966884">
            <seg>
              Ställda krav på djurskydd eller andra hänsyn kan ibland komma
              i konflikt med dessa principer eftersom sådana krav direkt eller
              indirekt kan komma att utestänga utländska leverantörer vid gränsöverskridande
              upphandlingar. Det är detta förhållande som gör att det ibland
              kan råda osäkerhet om vilka krav som kan ställas på till exempel
              djurskydd.
            </seg>
          </u>
          <u xml:id="i-0b69ce1e28e0e2a7-573" prev="i-0b69ce1e28e0e2a7-566" who="Q966884">
            <seg>
              Inom Europeiska kommissionen pågår nu ett arbete med att utvärdera
              och modernisera upphandlingsdirektiven. Regeringen lämnade den
              20 april 2011 sitt svar på den grönbok om regelverket som kommissionen
              tagit fram. Regeringen har i sitt svar uppmärksammat den rättsosäkerhet
              som kan föreligga när en upphandlande myndighet önskar ställa
              krav på djurskydd som är längre gående än EU:s minimikrav. Regeringen
              har uppmanat kommissionen att tydligt ange hur sådana målkonflikter
              ska lösas.
            </seg>
          </u>
          <u xml:id="i-0b69ce1e28e0e2a7-574" prev="i-0b69ce1e28e0e2a7-566" who="Q966884">
            <seg>
              Regeringen har vidare gett en särskild utredare i uppdrag att
              utvärdera upphandlingsregelverket ur ett ekonomiskt och samhällspolitiskt
              perspektiv (Upphandlingsutredningen, Dir. 2010:86). Frågan om
              hur målkonflikten mellan till exempel krav på djurskydd och den
              inre marknaden ska lösas kommer sannolikt att beröras av utredningen.
              Sammanfattningsvis är mitt svar att upphandlingsreglerna inte
              behöver ändras för att upphandlande myndigheter ska kunna ställa
              krav på produktens kvalitet och produktion. Så kan ske redan i
              dag. Däremot uppkommer det situationer i vilka det kan vara svårt
              att bedöma om uppställda krav hamnar i konflikt med de grundläggande
              principerna för offentlig upphandling och hur en sådan konflikt
              i så fall ska hanteras. Detta är en fråga vars lösning regeringen
              har prioriterat inför kommande arbete i EU med en revidering av
              upphandlingsdirektiven.
            </seg>
          </u>
          <note type="speaker">
            Anf. 79 ANN-KRISTINE JOHANSSON (S):
          </note>
          <u xml:id="i-0b69ce1e28e0e2a7-575" next="i-0b69ce1e28e0e2a7-581" who="Q3363834">
            <seg>
              Fru talman! Jag tackar statsrådet för svaret. Jag ställde interpellationen
              därför att jag anser att rättsläget är oklart. Det är många överklaganden;
              vad jag förstår har vi i Sverige flest överklaganden i EU. Överklagandena
              gällande djurskyddskraven ökar, vilket innebär att risken är att
              kommunerna inte vågar ställa de relevanta krav som de som politiker
              i en kommun egentligen vill göra. Vi ska ha höga krav på djurskyddet,
              och vi ska ha höga krav på livsmedel som produceras i Sverige.
            </seg>
          </u>
          <u xml:id="i-0b69ce1e28e0e2a7-576" prev="i-0b69ce1e28e0e2a7-575" who="Q3363834">
            <seg>
              Fru talman! Drygt tre miljoner måltider äts varje dag i det offentliga
              Sverige. Det är skolmåltider, måltider i våra äldreboenden och
              i sjukvården. Tre miljoner måltider varje dag är mycket, och det
              är många livsmedelsupphandlingar som föregår detta.
            </seg>
          </u>
          <u xml:id="i-0b69ce1e28e0e2a7-577" prev="i-0b69ce1e28e0e2a7-575" who="Q3363834">
            <seg>
              Jag tror att vi alla föräldrar och närstående till våra barn,
              äldre eller sjuka vill att den mat som produceras och serveras
              är producerad under bra förhållanden för både djur och anställda.
              Att livsmedel kan garanteras vara fritt från antibiotikarester
              och från salmonella, att det fläskkött vi serverar kommer från
              grisar med svansknorren kvar eller att den köttfärs som serveras
              kommer från djur som har bedövats före slakt allt detta är relevanta
              krav som bland andra Sigtuna kommun har ställt. Men detta överklagas.
              Här är det intressant att konstatera att Konkurrensverket hävdar
              att det är EU:s minimiregler som gäller i dessa sammanhang. Det
              är det som gör mig förvånad.
            </seg>
          </u>
          <u xml:id="i-0b69ce1e28e0e2a7-578" prev="i-0b69ce1e28e0e2a7-575" who="Q3363834">
            <seg>
              När det gäller antibiotika varnar myndigheter i dag för att antibiotikaresistensen
              ökar bland den svenska befolkningen. Kan det bero på att vi serverar
              livsmedel med antibiotikarester kvar? Vi har haft framsynta politiker
              under många år här i Sveriges riksdag som har ställt krav på en
              skarp djurskyddslag som innebär att de djur som vi sedan slaktar
              och får på våra bord är uppfödda under bra djurskyddskrav.
            </seg>
          </u>
          <u xml:id="i-0b69ce1e28e0e2a7-579" prev="i-0b69ce1e28e0e2a7-575" who="Q3363834">
            <seg>
              Grisen ska ha knorren kvar på svansen. Hur ser det ut i många
              andra länder? Grisen ska ha halm i boxen. Suggor får inte bindas
              upp. Detta ska våra svenska producenter leva upp till. Jag önskar
              och hoppas att också övriga EU:s djurproducenter lever upp till
              dessa krav.
            </seg>
          </u>
          <u xml:id="i-0b69ce1e28e0e2a7-580" prev="i-0b69ce1e28e0e2a7-575" who="Q3363834">
            <seg>
              Jag vill ställa en fråga till statsrådet utifrån svaret. Han
              konstaterar att det inte är något krångel med regelverket utan
              att det ger dessa möjligheter. Men varför är det då så många överklaganden
              när det gäller just livsmedelsupphandlingen? Betyder inte det
              att det finns otydligheter i regelverket? Och betyder inte det
              att det finns en väldig okunskap om vilka möjligheter det finns
              att ställa krav enligt lagen om offentlig upphandling och den
              öppning som detta ger?
            </seg>
          </u>
          <u xml:id="i-0b69ce1e28e0e2a7-581" prev="i-0b69ce1e28e0e2a7-575" who="Q3363834">
            <seg>
              EU säger tydligt och klart när det gäller regelverket att man
              bör ställa höga krav på miljö och djurskydd. Hur kan vi då hjälpas
              åt, statsrådet och vi i oppositionen? Vi måste ge signaler härifrån
              Sveriges riksdag om att det som EU egentligen säger är att man
              bör ställa höga krav enligt nationella riktlinjer. Det är det
              som gäller. Vi måste få bort många av överklagandena. Jag tror
              att detta är en knäckfråga.
            </seg>
          </u>
          <note type="speaker">
            Anf. 80 JENS HOLM (V):
          </note>
          <u xml:id="i-0b69ce1e28e0e2a7-582" next="i-0b69ce1e28e0e2a7-587" who="Q946708">
            <seg>
              Fru talman! Jag tackar interpellanten för en viktig interpellation.
              Jag tog upp samma ärende i en skriftlig fråga till regeringen
              för några veckor sedan.
            </seg>
          </u>
          <u xml:id="i-0b69ce1e28e0e2a7-583" prev="i-0b69ce1e28e0e2a7-582" who="Q946708">
            <seg>
              Det är uppenbart att det finns en konflikt här mellan att man
              å ena sidan vill ställa krav för djurens bästa och kanske också
              krav för klimat, miljö och så vidare, å andra sidan EU:s upphandlingsdirektiv
              som ställer hårda konkurrenskrav.
            </seg>
          </u>
          <u xml:id="i-0b69ce1e28e0e2a7-584" prev="i-0b69ce1e28e0e2a7-582" who="Q946708">
            <seg>
              Från centralt håll, riksdag och regering, uppmanar vi våra lokalpolitiker
              att använda den offentliga upphandlingen för att uppnå ett bättre
              djurskydd och en bättre miljö. När våra lokalpolitiker sedan gör
              just detta blir de överkörda i en domstol. Det blir lite konstigt.
            </seg>
          </u>
          <u xml:id="i-0b69ce1e28e0e2a7-585" prev="i-0b69ce1e28e0e2a7-582" who="Q946708">
            <seg>
              Det som Sigtuna kommun har gjort är enligt mig att ställa krav
              som är helt förenliga med svensk djurskyddslag. Det gäller till
              exempel att djuren ska bedövas före slakt, att de ska vara fria
              från salmonella och att de ska kunna bete sig på ett bra sätt.
              Det är det som står i den svenska djurskyddslagen. Sedan går detta
              vidare till en domstol, och så faller det i domstolen och man
              hänvisar till EU:s upphandlingsdirektiv.
            </seg>
          </u>
          <u xml:id="i-0b69ce1e28e0e2a7-586" prev="i-0b69ce1e28e0e2a7-582" who="Q946708">
            <seg>
              Jag är inte helt säker på vad den svenska regeringens hållning
              egentligen är. Å ena sidan har Sverige nu under våren skickat
              en synpunkt till kommissionen där man vill modernisera EU:s upphandlingsregler
              och i någon mån förändra dem, såvitt jag förstår i alla fall.
              Jag tycker att det är jättebra att man lyfter fram den frågan.
              Det är också bra att man har tillsatt en utredning.
            </seg>
          </u>
          <u xml:id="i-0b69ce1e28e0e2a7-587" prev="i-0b69ce1e28e0e2a7-582" who="Q946708">
            <seg>
              Å andra svarar ministern här att upphandlingsreglerna inte behöver
              ändras. Då vill jag veta vad det är man ska ändra. Ni svarade
              ju kommissionen så här i våras. På vilket sätt vill regeringen
              underlätta för Sigtuna kommun och andra lokalpolitiker att ställa
              rimliga krav för djurskydd och miljö vid offentlig upphandling?
            </seg>
          </u>
          <note type="speaker">
            Anf. 81 BÖRJE VESTLUND (S):
          </note>
          <u xml:id="i-0b69ce1e28e0e2a7-588" next="i-0b69ce1e28e0e2a7-594" who="Q512590">
            <seg>
              Fru talman! Lagen om offentlig upphandling är uppe i lite olika
              perspektiv i lite olika sammanhang. Just nu är det djurskyddet
              vi diskuterar, men också miljön har nämnts i svaret. Jag skulle
              även kunna ta med frågan om att man ska försöka få fler småföretagare
              att kunna ge anbud i offentlig upphandling.
            </seg>
          </u>
          <u xml:id="i-0b69ce1e28e0e2a7-589" prev="i-0b69ce1e28e0e2a7-588" who="Q512590">
            <seg>
              Tyvärr vet vi att det är de stora drakarna som vid tillfälle
              efter tillfälle överklagar när man har försökt ställa högre krav
              på miljö och djurskydd. Jag tror att vi är överens om i hela denna
              riksdag att detta är viktigt. Vi måste kunna ställa dessa krav
              i samband med offentliga upphandlingar. Men varje gång har Konkurrensverket
              när man har prövat detta och när det prövas i domstol kommit fram
              till att det inte är okej och att det innebär att man bryter mot
              upphandlingsdirektivet.
            </seg>
          </u>
          <u xml:id="i-0b69ce1e28e0e2a7-590" prev="i-0b69ce1e28e0e2a7-588" who="Q512590">
            <seg>
              Då måste man börja fundera. Regeringen är överens med oppositionen
              om att detta är viktigt. Men hur ska vi i så fall kunna skapa
              en lagstiftning och ett regelverk som gör detta möjligt? Vi kan
              konstatera att det är ett bekymmer också på EU-nivå eftersom man
              håller på att titta över reglerna även där. Då stämmer inte statsrådets
              svar om man sammanfattar det hela så att man ska kunna ställa
              krav på miljö, djurskydd och annat.
            </seg>
          </u>
          <u xml:id="i-0b69ce1e28e0e2a7-591" prev="i-0b69ce1e28e0e2a7-588" who="Q512590">
            <seg>
              Hur många fall där man struntar i att följa reglerna och i stället
              inriktar sig på pris måste vi uppleva? De som ombesörjer maten
              i den offentliga sektorn och som har försökt att leva efter principen
              att det kött de upphandlar ska ha omfattats av bra djurskydd eller
              för andra produkter bra miljöskydd kan helt plötsligt inte leva
              upp till dessa krav för maten på sjukhusen, inom äldreomsorgen,
              i skolan och i förskolan. Det är bekymret.
            </seg>
          </u>
          <u xml:id="i-0b69ce1e28e0e2a7-592" prev="i-0b69ce1e28e0e2a7-588" who="Q512590">
            <seg>
              Statsrådet brukar alltid hänvisa till valfriheten. Nej, man har
              inte valfriheten. Den har lagen om offentlig upphandling satt
              effektivt p för. Det går inte att välja mat producerad på ett
              miljövänligt sätt eller som omfattas av bättre djurskydd. Man
              kan ha levt efter dessa principer i många år, men man kan inte
              utöva den möjligheten inom en vårdsituation.
            </seg>
          </u>
          <u xml:id="i-0b69ce1e28e0e2a7-593" prev="i-0b69ce1e28e0e2a7-588" who="Q512590">
            <seg>
              Det handlar inte bara om upphandling. Det handlar om att människor
              ska äta maten. Jag vet att det har varit tidigare debatter med
              landsbygdsministern, och han har bestämt hävdat att dessa krav
              ska ställas vid upphandlingar. Det är bra att göra det. Men där
              säger Konkurrensverket något annat.
            </seg>
          </u>
          <u xml:id="i-0b69ce1e28e0e2a7-594" prev="i-0b69ce1e28e0e2a7-588" who="Q512590">
            <seg>
              Den intressanta frågan i nästa steg är vad som ska göras för
              att lösa problemet från regeringens sida. Man kan inte förneka
              att problemet finns. Man vet att det finns. Jag ska inte säga
              att det skrivs varje vecka om problemet men i alla fall någon
              gång i månaden kan vi se rubriker om att en offentlig myndighet
              som ska köpa in mat har förlorat.
            </seg>
          </u>
          <note type="speaker">
            Anf. 82 Statsrådet STEFAN ATTEFALL (KD):
          </note>
          <u xml:id="i-0b69ce1e28e0e2a7-595" next="i-0b69ce1e28e0e2a7-603" who="Q966884">
            <seg>
              Fru talman! Tack för det engagemang som visas i frågorna! Upphandlingsfrågor
              är spännande och intressanta och får stora konsekvenser på olika
              områden. Det belyses bland annat av den här debatten.
            </seg>
          </u>
          <u xml:id="i-0b69ce1e28e0e2a7-596" prev="i-0b69ce1e28e0e2a7-595" who="Q966884">
            <seg>
              Vi ska börja med att konstatera varför vi har en lag om offentlig
              upphandling. Den är viktig för att vi ska få en öppenhet, fair
              play, rättvisa spelregler för olika aktörer, konkurrens och därmed
              ett hushållande med skattebetalarnas pengar.
            </seg>
          </u>
          <u xml:id="i-0b69ce1e28e0e2a7-597" prev="i-0b69ce1e28e0e2a7-595" who="Q966884">
            <seg>
              Vi har också gemensamma upphandlingsregler på EU-nivå. Vi vill
              att det ska vara fri konkurrens. Vi vet alla att ett land som
              Sverige alltid förlorar om man inte hyllar principen om frihandel
              och öppenhet. Det är Sverige med stor exportindustri som förlorar
              på mer slutna marknader.
            </seg>
          </u>
          <u xml:id="i-0b69ce1e28e0e2a7-598" prev="i-0b69ce1e28e0e2a7-595" who="Q966884">
            <seg>
              Därför har vi ett gemensamt regelverk. Vi kan bland annat tycka
              att regelverket blir väl byråkratiskt i vissa avseenden och kanske
              inte så smidigt som om vi skulle utforma det själva, men det är
              för att få en gemensam spelplan på hela europeiska området.
            </seg>
          </u>
          <u xml:id="i-0b69ce1e28e0e2a7-599" prev="i-0b69ce1e28e0e2a7-595" who="Q966884">
            <seg>
              Vi vet också av erfarenhet att många gånger är en del av problemet
              kunskapen om att använda lagen på rätt sätt. Många aktörer lägger
              in ytterligare aspekter i slutprocessen när man ska ta ställning
              till de anbud som finns. Det är det som många gånger är problemet.
              Man måste i förväg vara tydlig med vad man efterfrågar och sedan
              följa kriterierna i den slutliga beslutsprocessen. Om man gör
              det kan man lösa många problem.
            </seg>
          </u>
          <u xml:id="i-0b69ce1e28e0e2a7-600" prev="i-0b69ce1e28e0e2a7-595" who="Q966884">
            <seg>
              Vi har med i svensk lagstiftning att man bör ta miljöhänsyn.
              Det finns också många som på olika sätt försöker sätta upp tydliga
              kriterier. De domstolsutslag som finns har också godkänt många
              kriterier, exempelvis inom djurskyddsområdet. Det är inte alla
              som har fått stryk i svenska domstolar. Det är viktigt att komma
              ihåg. På ett antal punkter har man fått nej från svenska domstolar
              därför att domstolarna tycker att de strider mot principerna som
              finns i fråga om icke-diskriminering och lika spelregler för alla.
            </seg>
          </u>
          <u xml:id="i-0b69ce1e28e0e2a7-601" prev="i-0b69ce1e28e0e2a7-595" who="Q966884">
            <seg>
              Här finns en otydlighet. Rättsläget är inte klart. Det beror
              på att en del mål är på väg upp i svenska domstolar för avgörande.
              Exempelvis är Sigtunafallet överklagat och vi väntar på vad domstolen
              ska säga. Det finns inte heller några aktuella domar i EU-området
              från EU-domstolen som kan klara ut ett antal av målkonflikterna.
              Det är i fråga om hur ett antal hänsyn ska vägas mot varandra
              som vi behöver få tydliga rättsfall så att vi ska veta bättre
              hur spelreglerna ska se ut. Det är angeläget att vi får tydliga
              domstolsutslag när de olika målkonflikter som finns i upphandlingslagstiftningen
              ska hanteras.
            </seg>
          </u>
          <u xml:id="i-0b69ce1e28e0e2a7-602" prev="i-0b69ce1e28e0e2a7-595" who="Q966884">
            <seg>
              Det finns två arbeten på gång. Det är bland annat den upphandlingsutredning
              som regeringen tillsatt för att vi ska se hur vi kan bli bättre
              på att ta miljömässiga, sociala och etiska hänsyn och hur vi kan
              främja förutsättningar för de små företagen att hävda sig i offentlig
              upphandling. Det arbetet leds av Anders Wijkman, och det handlar
              mycket om hur vi ska utveckla stödet, informationen kunskapen
              om och hur vi kan använda den del av lagstiftningen som vi bestämmer
              själva över i Sverige om det finns anledning att justera den på
              någon punkt.
            </seg>
          </u>
          <u xml:id="i-0b69ce1e28e0e2a7-603" prev="i-0b69ce1e28e0e2a7-595" who="Q966884">
            <seg>
              Vi jobbar nu aktivt gentemot EU. EU tittar över lagstiftningen.
              Apropå grönboken har Sverige pekat på att vi behöver få tydlighet
              i EU:s direktiv på området på bland dessa punkter. Det finns flera
              andra punkter också. Vi behöver få tydlighet från EU:s sida, och
              vi behöver få klara utslag i ett antal rättsfall så att vi bättre
              kan se hur vi ska använda lagen om offentlig upphandling för att
              uppnå det vi alla är överens om, nämligen bra mat producerad under
              sjysta och bra villkor. Men det måste ske på ett sådant sätt att
              vi värnar om principen om icke-diskriminering. Det är viktigt
              att understryka. Det vore förödande för svenskt näringsliv om
              vi överger den principen.
            </seg>
          </u>
          <note type="speaker">
            Anf. 83 ANN-KRISTINE JOHANSSON (S):
          </note>
          <u xml:id="i-0b69ce1e28e0e2a7-604" next="i-0b69ce1e28e0e2a7-610" who="Q3363834">
            <seg>
              Fru talman! Jag håller med statsrådet om att offentlig upphandling
              och upphandlingsfrågor är viktiga. Det är spännande och intressanta
              frågor men ack så svåra! Jag tror just att okunskapen om vad regelverket
              säger är för stor i Sverige. Det gäller alltifrån Konkurrensverket,
              vår egen tillsynsmyndighet i dessa frågor, till domstolar och
              upphandlande myndigheter. Just kunskapen om vad regelverket möjliggör
              behöver ökas.
            </seg>
          </u>
          <u xml:id="i-0b69ce1e28e0e2a7-605" prev="i-0b69ce1e28e0e2a7-604" who="Q3363834">
            <seg>
              Vi har vårt eget miljöstyrningsråd som gör ett fantastiskt bra
              arbete. De behöver mer resurser för att jobba mer med att sprida
              kunskapen, lära tjänstemän och politiker i kommunerna vad det
              handlar om och vilka möjligheter som finns. Just nu är rädslan
              att göra fel alldeles för stor. Man vågar inte ställa de relevanta
              kraven som kan göra att konkurrensen ökar, tekniken utvecklas,
              djurskyddet ökar i hela Europa. Jag tror att statsrådet och jag
              är överens i dessa frågor.
            </seg>
          </u>
          <u xml:id="i-0b69ce1e28e0e2a7-606" prev="i-0b69ce1e28e0e2a7-604" who="Q3363834">
            <seg>
              Öppenhet, konkurrens och fri konkurrens är viktigt. Låt mig ta
              upp frågan om fri konkurrens och Sigtunafallet. Där ställdes krav
              på bedövning före slakt, antibiotikafritt livsmedel och transporttiden.
              Där finns möjligheter för livsmedelproducenter runt om i Europa
              att leva upp till kraven och sälja till Sverige. Jag vet att de
              stora leverantörerna producerar livsmedel som lever upp till kraven.
            </seg>
          </u>
          <u xml:id="i-0b69ce1e28e0e2a7-607" prev="i-0b69ce1e28e0e2a7-604" who="Q3363834">
            <seg>
              Jag håller med statsrådet i frågan om icke-diskriminering. Det
              är viktigt för Sverige. Visst finns det otydligheter i regelverket.
              Det visar rättsfallen. Jag har förstått att Finland också har
              ett antal fall som ska överprövas. Där skickas ett antal fall
              till EU-domstolen för att få hjälp med att reda ut vad regelverket
              säger, om man har gjort fel och vad som kan göras annorlunda.
              Är det något som Sverige funderar på med alla rättsfall som i
              dag ligger i domstolar?
            </seg>
          </u>
          <u xml:id="i-0b69ce1e28e0e2a7-608" prev="i-0b69ce1e28e0e2a7-604" who="Q3363834">
            <seg>
              I fråga om otydligheten behöver vi fundera över hur regelverket
              ska förtydligas. Det handlar om ökad kunskap bland våra upphandlande
              myndigheter från Konkurrensverkets och domstolarnas sida. De sitter
              just nu och ska döma i dessa fall.
            </seg>
          </u>
          <u xml:id="i-0b69ce1e28e0e2a7-609" prev="i-0b69ce1e28e0e2a7-604" who="Q3363834">
            <seg>
              Svenska producenter ska leva upp till vad vi i Sveriges riksdag
              fattar beslut om, bland annat en stark och skarp djurskyddslag.
              Jag ser att landsbygdsministern är här. Vi har debatterat frågorna
              tidigare. Vi är överens om att ställa dessa hårdare krav. Annars
              blir det en snedvriden konkurrens för våra svenska producenter,
              som måste leva upp till lagstiftningen i Sverige om knorr på grisens
              svans, halm i boxarna, bedövning före slakt och inte för långa
              transporttider. Konkurrensverket säger att EU:s miniminivå sätter
              ribban. Då blir det en snedvriden konkurrens för våra duktiga
              producenter. Där vill jag ha en kommentar.
            </seg>
          </u>
          <u xml:id="i-0b69ce1e28e0e2a7-610" prev="i-0b69ce1e28e0e2a7-604" who="Q3363834">
            <seg>
              Beträffande kunskapen: Kan Miljöstyrningsrådet få ökade medel
              för att kunna göra det jobb som de gör bra ännu bättre? Okunskapen
              med Finlands exempel på att skicka rättsfall till EU-domstolen
              för att få en prövning och detta med snedvriden konkurrens skulle
              jag också vilja ha svar på.
            </seg>
          </u>
          <note type="speaker">
            Anf. 84 JENS HOLM (V):
          </note>
          <u xml:id="i-0b69ce1e28e0e2a7-611" next="i-0b69ce1e28e0e2a7-614" who="Q946708">
            <seg>
              Fru talman! Jag tycker att Ann-Kristine Johansson formulerade
              i princip alla mina åsikter, så jag ska inte upprepa allt.
            </seg>
          </u>
          <u xml:id="i-0b69ce1e28e0e2a7-612" prev="i-0b69ce1e28e0e2a7-611" who="Q946708">
            <seg>
              Det jag fortfarande vill trycka på är att jag inte riktigt förstår
              logiken i ministerns svar, där det står: Sammanfattningsvis är
              mitt svar att upphandlingsreglerna inte behöver ändras.
            </seg>
          </u>
          <u xml:id="i-0b69ce1e28e0e2a7-613" prev="i-0b69ce1e28e0e2a7-611" who="Q946708">
            <seg>
              Men det övriga i svaret säger att det finns flera problem när
              EU-rätten hamnar i konflikt med miljökrav eller djurskyddskrav.
              Varför då redan här och nu avfärda ändringar av upphandlingsreglerna?
              Det borde väl vara en möjlig utväg, fast det kanske inte är det
              ena. Det finns massvis med annat, som Ann-Kristine tog upp tidigare
              om utbildning, information och sådant.
            </seg>
          </u>
          <u xml:id="i-0b69ce1e28e0e2a7-614" prev="i-0b69ce1e28e0e2a7-611" who="Q946708">
            <seg>
              Varför redan nu avfärda att upphandlingsreglerna kan behöva ändras?
              Det vill jag ha svar på.
            </seg>
          </u>
          <note type="speaker">
            Anf. 85 BÖRJE VESTLUND (S):
          </note>
          <u xml:id="i-0b69ce1e28e0e2a7-615" next="i-0b69ce1e28e0e2a7-620" who="Q512590">
            <seg>
              Fru talman! Jag kan börja där Jens Holm slutade.
            </seg>
          </u>
          <u xml:id="i-0b69ce1e28e0e2a7-616" prev="i-0b69ce1e28e0e2a7-615" who="Q512590">
            <seg>
              Om man inte behöver ändra upphandlingsreglerna, varför har man
              då börjat den här översynen? Varför tycker man inom EU att det
              är viktigt att se på de här reglerna? Det tycker jag är en relevant
              fråga i sammanhanget.
            </seg>
          </u>
          <u xml:id="i-0b69ce1e28e0e2a7-617" prev="i-0b69ce1e28e0e2a7-615" who="Q512590">
            <seg>
              Vi får se vilket avgörande domstolen gör, och vi ska kanske inte
              kommentera aktuella domstolsfall. Men när det gäller de här målen
              vet vi att det i Sverige finns och har funnits tvister om just
              djurskyddet.
            </seg>
          </u>
          <u xml:id="i-0b69ce1e28e0e2a7-618" prev="i-0b69ce1e28e0e2a7-615" who="Q512590">
            <seg>
              Om man inte kan ställa de här kraven, vilka konsekvenser blir
              det då? Om man ställer högre miljökrav och krav på högre etisk
              hänsyn och bättre djurskydd och det inte överensstämmer med upphandlingslagstiftningen,
              då kan det inte tolkas på annat sätt än att reglerna är diskriminerande.
            </seg>
          </u>
          <u xml:id="i-0b69ce1e28e0e2a7-619" prev="i-0b69ce1e28e0e2a7-615" who="Q512590">
            <seg>
              Då är frågan vilken ambition vi ska ha när det gäller djurskydd,
              etiska krav och miljökrav. Ska vi montera ned den djurskyddslag
              som vi är så stolta över och tillåta antibiotika, att grisar inte
              får ha knorr på svansen och så vidare för att de svenska producenterna
              ska kunna vara med och konkurrera på samma villkor som europeiska
              producenter. Det blir en diskussion som vi måste ta, och då kommer
              vi till pudelns kärna.
            </seg>
          </u>
          <u xml:id="i-0b69ce1e28e0e2a7-620" prev="i-0b69ce1e28e0e2a7-615" who="Q512590">
            <seg>
              Jag skulle gärna vilja ha svar på hur man har tänkt sig att hantera
              detta, om detta sker gång på gång? Jag vill påstå att detta är
              något som liksom har rört sig i korridorerna under åren, och det
              har hela tiden kommit bakslag på bakslag i de här sammanhangen.
              Det vill jag gärna ha svar på.
            </seg>
          </u>
          <note type="speaker">
            Anf. 86 Statsrådet STEFAN ATTEFALL (KD):
          </note>
          <u xml:id="i-0b69ce1e28e0e2a7-621" next="i-0b69ce1e28e0e2a7-633" who="Q966884">
            <seg>
              Fru talman! Jag vill först och främst läsa upp hela den mening
              som har citerats i diskussionen: Sammanfattningsvis är mitt svar
              att upphandlingsreglerna inte behöver ändras för att upphandlande
              myndigheter ska kunna ställa krav på produktens kvalitet och produktion.
            </seg>
          </u>
          <u xml:id="i-0b69ce1e28e0e2a7-622" prev="i-0b69ce1e28e0e2a7-621" who="Q966884">
            <seg>
              Alltså: Dagens lagstiftning medger möjligheter att ställa krav.
              Man måste bara göra det på rätt sätt, det vill säga i förfrågningsunderlaget
              och genomtänkt, så att man uppfyller de EU-rättsliga principerna.
            </seg>
          </u>
          <u xml:id="i-0b69ce1e28e0e2a7-623" prev="i-0b69ce1e28e0e2a7-621" who="Q966884">
            <seg>
              Sedan uppstår det problem. Det har vi sett i domstolsutslag och
              kanske också bristen på domstolsutslag. När det blir målkonflikter
              mellan olika regler finns det inga aktuella, bra utslag, exempelvis
              när det gäller djurskyddsområdet.
            </seg>
          </u>
          <u xml:id="i-0b69ce1e28e0e2a7-624" prev="i-0b69ce1e28e0e2a7-621" who="Q966884">
            <seg>
              Vi hoppas att de domar som är överklagade ska innebära förtydliganden.
              Vi kanske också skulle önska att en del domstolar i Sverige i
              högre grad kunde begära förhandsbesked från EU-domstolen, för
              att få förtydligande därifrån. Här kanske det finns en del ytterligare
              att göra.
            </seg>
          </u>
          <u xml:id="i-0b69ce1e28e0e2a7-625" prev="i-0b69ce1e28e0e2a7-621" who="Q966884">
            <seg>
              I den översyn av upphandlingsdirektiven som EU-kommissionen jobbar
              med måste vi försöka så mycket tydlighet som möjligt på en rad
              olika områden där det finns målkonflikter och där det är svåra
              avvägningar.
            </seg>
          </u>
          <u xml:id="i-0b69ce1e28e0e2a7-626" prev="i-0b69ce1e28e0e2a7-621" who="Q966884">
            <seg>
              Man ska komma ihåg att det i grunden handlar om att vi annars
              kan använda sociala, miljömässiga och etiska hänsyn som ett konkurrenshinder.
              Skulle man börja använda det på olika ställen kan Sverige och
              den typen av mindre länder bli de stora förlorarna.
            </seg>
          </u>
          <u xml:id="i-0b69ce1e28e0e2a7-627" prev="i-0b69ce1e28e0e2a7-621" who="Q966884">
            <seg>
              Om man i ett visst land säger att allt ska vara producerat i
              närområdet och skulle införa en sådan regel, då skulle det innebära
              att det alltid är de stora länderna med stort antal företag och
              stora befolkningar som skulle vinna på det, medan vi som exporterar
              till de områdena kommer att vara förlorare.
            </seg>
          </u>
          <u xml:id="i-0b69ce1e28e0e2a7-628" prev="i-0b69ce1e28e0e2a7-621" who="Q966884">
            <seg>
              Det är inte alltid så att ett inhemskt land har de närmaste geografiska
              transporterna till en viss marknad. Transporterar man produkter
              från norra Sverige till södra Sverige är avståndet längre än från
              andra europeiska länder.
            </seg>
          </u>
          <u xml:id="i-0b69ce1e28e0e2a7-629" prev="i-0b69ce1e28e0e2a7-621" who="Q966884">
            <seg>
              Det gäller att se till att de regler som man ställer upp är sådana
              att de är icke-diskriminerande inte bara i teorin utan också i
              praktiken. Om man ställer upp olika kvalitetskrav ska det gå att
              kontrollera att de är relevanta och uppföljningsbara, så att de
              därigenom är möjliga att följa för många och man vet att de också
              gäller i praktiken.
            </seg>
          </u>
          <u xml:id="i-0b69ce1e28e0e2a7-630" prev="i-0b69ce1e28e0e2a7-621" who="Q966884">
            <seg>
              Det finns en rad komplikationer. Vi behöver få en tydlighet i
              rättsläget på ett antal områden. Vi har en del domar som är på
              väg uppåt i systemet. Jag hoppas att det tillsammans med EU-kommissionens
              arbete ska ge oss ett bättre underlag och bättre tydlighet.
            </seg>
          </u>
          <u xml:id="i-0b69ce1e28e0e2a7-631" prev="i-0b69ce1e28e0e2a7-621" who="Q966884">
            <seg>
              Vi jobbar också aktivt med att förstärka upphandlingsstödet.
              Den utredning som jag nämnde tittar på de frågorna, hur man kan
              hjälpa till med större tydlighet, hjälpa kommuner och andra aktörer
              att ta sociala, etiska och miljömässiga hänsyn och också främja
              småföretagsamhet. Vi har under förra mandatperioden förstärkt
              stödet, både i form av pengar och i form av olika uppdrag. Både
              Kammarkollegiet, Konkurrensverket och Miljöstyrningsrådet har
              viktiga uppgifter här.
            </seg>
          </u>
          <u xml:id="i-0b69ce1e28e0e2a7-632" prev="i-0b69ce1e28e0e2a7-621" who="Q966884">
            <seg>
              Just nu jobbar vi aktivt med att se över hur vi ytterligare kan
              effektivisera upphandlingsstödet. Jag tror att just kompetensfrågorna
              är oerhört viktiga.
            </seg>
          </u>
          <u xml:id="i-0b69ce1e28e0e2a7-633" prev="i-0b69ce1e28e0e2a7-621" who="Q966884">
            <seg>
              Här skulle jag vilja rikta en uppmaning till oss alla: Låt oss
              hjälpas åt, så att upphandlingskompetensen i kommuner och landsting
              blir högre, att de frågorna får en högre politisk dignitet. Här
              tror jag att det politiska systemet har försummat en hel del.
              Vi låter de frågorna vara lite grann i bakgrunden. Vi ger dem
              inte den status, den kompetens och de resurser som krävs för att
              man ska kunna göra bra upphandlingar och använda offentliga upphandlingar
              just för att göra den goda affären, som faktiskt är syftet med
              allting.
            </seg>
          </u>
          <note type="speaker">
            Anf. 87 ANN-KRISTINE JOHANSSON (S):
          </note>
          <u xml:id="i-0b69ce1e28e0e2a7-634" next="i-0b69ce1e28e0e2a7-640" who="Q3363834">
            <seg>
              Fru talman! Jag börjar där statsrådet slutar.
            </seg>
          </u>
          <u xml:id="i-0b69ce1e28e0e2a7-635" prev="i-0b69ce1e28e0e2a7-634" who="Q3363834">
            <seg>
              Låt oss hjälpas åt med att höja statusen på det otroligt viktiga
              området offentlig upphandling! Det ger möjligheter inte minst
              för våra små företag runt om i Sverige och det jag brinner mycket
              för: livsmedelsproduktionen.
            </seg>
          </u>
          <u xml:id="i-0b69ce1e28e0e2a7-636" prev="i-0b69ce1e28e0e2a7-634" who="Q3363834">
            <seg>
              En av mina poänger i det jag har sagt tidigare är just kompetensfrågan:
              kunskapen måste öka. Det bekymrar mig när jag känner att domstolsväsendet
              inte har tillräcklig kunskap i frågan. Därför borde det vara väldigt
              bra, som statsrådet lyfte upp i sitt svar, att man kanske skulle
              begära förhandsbesked från EU-domstolen, så att man får hjälp
              av EU-domstolen att tolka rättsfallen.
            </seg>
          </u>
          <u xml:id="i-0b69ce1e28e0e2a7-637" prev="i-0b69ce1e28e0e2a7-634" who="Q3363834">
            <seg>
              Det är ett bekymmer när man konstaterar att det är EU:s miniminivå
              som gäller trots detta.
            </seg>
          </u>
          <u xml:id="i-0b69ce1e28e0e2a7-638" prev="i-0b69ce1e28e0e2a7-634" who="Q3363834">
            <seg>
              Jag håller också med statsrådet det var väldigt så jag håller
              med statsrådet i dag att dagens lagstiftning medger att vi kan
              ställa krav.
            </seg>
          </u>
          <u xml:id="i-0b69ce1e28e0e2a7-639" prev="i-0b69ce1e28e0e2a7-634" who="Q3363834">
            <seg>
              Kommissionens produktblad runt grön offentlig upphandling när
              det gäller djurvälfärdsstandard säger: En proportion av animaliska
              produkter som är producerade med hög djurvälfärdsstandard enligt
              nationella riktlinjer.
            </seg>
          </u>
          <u xml:id="i-0b69ce1e28e0e2a7-640" prev="i-0b69ce1e28e0e2a7-634" who="Q3363834">
            <seg>
              Man kan och man bör ställa dessa krav. Men då är det problem
              med vårt eget konkurrensverk, som säger att det egentligen är
              EU:s miniminivå som gäller. Det är bekymret, när vår egen tillsynsmyndighet
              konstaterar detta att man inte ska kunna ställa högre krav på
              exempelvis livsmedel eller djurskydd. Det vi ser genom alla överklaganden
              är att man inte tror att det går. Men enligt lagstiftningen går
              det. Det borde EU:s domstol kunna hjälpa till med.
            </seg>
          </u>
          <note type="speaker">
            Anf. 88 Statsrådet STEFAN ATTEFALL (KD):
          </note>
          <u xml:id="i-0b69ce1e28e0e2a7-641" next="i-0b69ce1e28e0e2a7-645" who="Q966884">
            <seg>
              Fru talman! Jag kan kvittera Ann-Kristine Johanssons vänlighet
              med att säga att jag håller med om mycket av vad hon har sagt.
              Jag tror att vi har en gemensam ambition att vi ska kunna göra
              goda affärer, ta många hänsyn och använda offentlig upphandling
              som ett medel för att uppnå goda syften i vårt samhälle. Vi måste
              bara vara medvetna om att den diskussionen i sig inte får leda
              till att vi börjar tumma på viktiga principer i EU:s regelverk
              för icke-diskriminering och liknande saker.
            </seg>
          </u>
          <u xml:id="i-0b69ce1e28e0e2a7-642" prev="i-0b69ce1e28e0e2a7-641" who="Q966884">
            <seg>
              Men det går att göra mycket, som sagt, om man gör det på rätt
              sätt från början. Kom ihåg att en hel del av de djurskyddskrav
              som har prövats i domstol har fått okej. Alla har inte fått nej,
              men en del har fått nej. En del ärenden är under överklagande,
              och där kommer vi att få klarhet. Vi har också ett arbete på gång
              inom EU kring den grönbok som har varit ute.
            </seg>
          </u>
          <u xml:id="i-0b69ce1e28e0e2a7-643" prev="i-0b69ce1e28e0e2a7-641" who="Q966884">
            <seg>
              Jag vill återigen understryka att vi har pekat på ett antal områden
              där vi behöver förtydliganden från kommissionens sida när det
              gäller hur direktiven utformas. Vi behöver också få ett antal
              fall prövade i domstol för att få klarhet i de fall där det finns
              tydliga målkonflikter med olika hänsyn.
            </seg>
          </u>
          <u xml:id="i-0b69ce1e28e0e2a7-644" prev="i-0b69ce1e28e0e2a7-641" who="Q966884">
            <seg>
              Kom också ihåg att det finns en hel del djurskyddsbestämmelser
              inom EU som man har svårt att veta hur man ska väga mot andra
              bestämmelser, till exempel inom lagen om offentlig upphandling.
              Den där målkonflikten behöver, som sagt, prövas rättsligt för
              att man ska veta om det är något fel i regelverket eller om man
              bara övertolkar vissa bestämmelser. Det är en sak som vi behöver
              få klarhet i.
            </seg>
          </u>
          <u xml:id="i-0b69ce1e28e0e2a7-645" prev="i-0b69ce1e28e0e2a7-641" who="Q966884">
            <seg>
              Jag vill också betona vikten av att vi verkligen jobbar på att
              använda offentlig upphandling på rätt sätt. Som sagt är regeringens
              ambition att vi ska bli effektivare i vårt stöd till kommuner,
              landsting och olika aktörer på marknaden. Hur ska man använda
              lagen om offentlig upphandling? Hur ska vi kunna bli duktiga på
              att göra upphandling på rätt sätt? Många problem som dyker upp
              i praktiken handlar om att man inte tänker efter ordentligt före,
              och där måste vi hjälpas åt. Det har kommunerna ett ansvar för
              och landstingen ett ansvar för. Men självklart har också staten
              ett ansvar, och det arbetar vi aktivt med.
            </seg>
          </u>
          <note>
            Överläggningen var härmed avslutad.
          </note>
          <note>
            15 § Svar på interpellation 2010/11:410 om Inlandsbanan som en
            nationell möjlighet
          </note>
          <note type="speaker">
            Anf. 89 Statsrådet CATHARINA ELMSÄTER-SVÄRD (M):
          </note>
          <u xml:id="i-0b69ce1e28e0e2a7-646" who="unknown">
            <seg>
              Fru talman! Isak From har frågat mig om jag avser att ta några
              initiativ för att ge Inlandsbanan AB en rejäl möjlighet att bli
              ett alternativ för att säkra transportkapaciteten till och från
              norra Sverige och hela Barentsregionen.
            </seg>
          </u>
          <note>
            Regeringen gav den 10 mars i år Trafikverket i uppdrag att med
            nu gällande nationell plan för utveckling av transportsystemet
            som grund utreda behovet av ökad kapacitet i det svenska järnvägssystemet
            och lämna förslag till effektiviserings- och kapacitetshöjande
            åtgärder som kan vidtas för att tillgodose kapacitetsbehovet.
            Åtgärder som föreslås för tidsperioderna 20122015 samt 20162021
            kommer att remitteras av Trafikverket under juni månad och ska
            delrapporteras senast den 1 oktober 2011.
          </note>
          <note>
            Enligt det avtal som staten och Inlandsbanan AB har ingått kan
            Inlandsbanan AB begära en förlängning av avtalet senast den 1
            maj 2011. En sådan begäran har inkommit till Näringsdepartementet
            i april i år tillsammans med en begäran om överläggningar i vissa
            frågor, bland annat om drifts- och underhållsanslagets storlek.
            Begärda överläggningar kommer att påbörjas under innevarande år.
          </note>
          <note type="speaker">
            Anf. 90 ISAK FROM (S):
          </note>
          <note>
            Fru talman! Tack, Catharina Elmsäter-Svärd, för svaret!
          </note>
          <u xml:id="i-0b69ce1e28e0e2a7-647" next="i-0b69ce1e28e0e2a7-656" who="Q5745541">
            <seg>
              Fru talman! Jag har frågat infrastrukturministern utifrån de
              bekymmer som uppkommer, och har uppkommit gång på gång de senaste
              två vintrarna, i den svenska järnvägstrafiken.
            </seg>
          </u>
          <u xml:id="i-0b69ce1e28e0e2a7-648" prev="i-0b69ce1e28e0e2a7-647" who="Q5745541">
            <seg>
              Tågtrafiken på Norra stambanan har stått helt stilla, och det
              kommer att vara så i flera dagar. Så började nyhetssändningarna
              inte en gång i vintras utan alltför många gånger. Det har handlat
              om signalfel, nedrivna ledningar, snö, problem med plogning och
              växlar.
            </seg>
          </u>
          <u xml:id="i-0b69ce1e28e0e2a7-649" prev="i-0b69ce1e28e0e2a7-647" who="Q5745541">
            <seg>
              I dag är det sommar, och även om solen inte skiner i dag kommer
              den att kunna göra det framöver, men ändå är den gångna vintern
              i färskt minne. Det har väl inte gått så många dagar utan att
              vi på olika sätt har påmints om den skörhet som det moderna transportsamhället
              är uppbyggt på.
            </seg>
          </u>
          <u xml:id="i-0b69ce1e28e0e2a7-650" prev="i-0b69ce1e28e0e2a7-647" who="Q5745541">
            <seg>
              Den gångna vintern visar att Norra stambanans skick drabbar hela
              industrisektorn i hela Sverige men även i Europa. Hade det då
              varit en möjlighet med Inlandsbanan som ett fungerande alternativ
              skulle kanske den gångna vinterns händelser och konsekvenser ha
              kunnat mildras. Men, fru talman, Inlandsbanans skick medger inte
              det i dagsläget.
            </seg>
          </u>
          <u xml:id="i-0b69ce1e28e0e2a7-651" prev="i-0b69ce1e28e0e2a7-647" who="Q5745541">
            <seg>
              I sitt svar hänvisar infrastrukturministern till att Näringsdepartementet
              ska inleda överläggningar under året, ospecifikt när. Och just
              nu är det väl extra ospecifikt när vår näringsminister har beslutat
              sig för att avgå. Jag hoppas att infrastrukturministern då bevakar
              den frågan så att det faktiskt blir överläggningar. Vad som kommer
              ut av dem kanske vi kan återkomma till.
            </seg>
          </u>
          <u xml:id="i-0b69ce1e28e0e2a7-652" prev="i-0b69ce1e28e0e2a7-647" who="Q5745541">
            <seg>
              Regeringen har tagit initiativ till en utredning, och när rapporten
              från den presenteras kommer det att bli väldigt intressant ur
              flera olika perspektiv. Vi torde säkert återkomma till den också.
            </seg>
          </u>
          <u xml:id="i-0b69ce1e28e0e2a7-653" prev="i-0b69ce1e28e0e2a7-647" who="Q5745541">
            <seg>
              Efterfrågan på transporter utifrån hållbart utnyttjande av resurser
              ökar drastiskt och kommer inom kort att vara ett självklart val
              när det gäller transporter för både persontrafik, turisttrafik
              och godstrafik. Inlandsbanan, som en gång byggdes för att knyta
              samman och stärka hela infrastrukturen i Sverige, får i detta
              perspektiv ett nytt nationellt värde. I nära anknytning kan det,
              om satsningar görs, utvecklas en rad näringar framför allt inom
              bioenergiområdet men även inom gruvnäring och vidareförädling
              av skogsprodukter. Det är verksamheter som kräver effektiva och
              säkra transportlösningar.
            </seg>
          </u>
          <u xml:id="i-0b69ce1e28e0e2a7-654" prev="i-0b69ce1e28e0e2a7-647" who="Q5745541">
            <seg>
              Fru talman! Tidigare har det största och tyngsta argumentet varit
              att det blir för dyrt att elektrifiera banan och att det i framtiden
              därför inte är långsiktigt hållbart. Det argumentet håller inte,
              för nu finns det ett annat, miljömässigt acceptabelt alternativ.
              Råvaran från skogen kan nu bli förnybart fordonsbränsle. Statens
              eget bolag Sveaskog är delägare i Sunpine AB som har startat en
              anläggning i Piteå för att producera drivmedel från tallolja.
              Anläggningen där är först i sitt slag. Med den typen av bränsle
              kan man köra även befintliga tåg, även om de nuvarande loken skulle
              behöva förnyas för att bli riktigt bra.
            </seg>
          </u>
          <u xml:id="i-0b69ce1e28e0e2a7-655" prev="i-0b69ce1e28e0e2a7-647" who="Q5745541">
            <seg>
              Det finns alltså ett fullt fungerande miljömässigt bra alternativ
              till elektrifiering, vilket gör att det gamla argumentet att banan
              inte skulle vara långsiktigt hållbar inte kan anses som seriöst.
            </seg>
          </u>
          <u xml:id="i-0b69ce1e28e0e2a7-656" prev="i-0b69ce1e28e0e2a7-647" who="Q5745541">
            <seg>
              Jag skulle gärna vilja fråga infrastrukturministern hur hon tänker
              ta till vara den tillväxtpotential som handlar om både nya produkter,
              som biodiesel, och hållbara transporter för nya produkter.
            </seg>
          </u>
          <note type="speaker">
            Anf. 91 Statsrådet CATHARINA ELMSÄTER-SVÄRD (M):
          </note>
          <u xml:id="i-0b69ce1e28e0e2a7-657" who="unknown">
            <seg>
              Fru talman! Isak From nämner en situation tidigt i år jag tror
              att det var den 17 januari när det skedde en urspårning vid Grötningen
              på Norra stambanan. Det satte i mångt och mycket saken på sin
              spets hur sårbara vi är när vi inte har ett fungerande järnvägssystem.
              Vi kan också se att det eftersatta underhållet och inte minst
              reinvesteringar ger den sårbarheten. Det gäller inte bara därför
              att det är vinter, men det blir extra problematiskt när det är
              vinter.
            </seg>
          </u>
          <u xml:id="i-0b69ce1e28e0e2a7-658" who="unknown">
            <seg>
              Just av den anledningen har Trafikverket fått uppdraget, som
              jag nämnde inledningsvis, att se över hur vi kan öka kapaciteten
              och få mer robusthet i systemet. Där gäller det att noga titta
              både på hur arbetspendling för resenärer till arbete och studier
              går i stråk och, inte minst, på hur godstransporterna går.
            </seg>
          </u>
          <u xml:id="i-0b69ce1e28e0e2a7-659" who="unknown">
            <seg>
              I dag kan vi tänka att det var bra att Inlandsbanan fanns under
              de dagar som det inte gick att ta sig fram på Norra stambanan,
              för då kunde man åtminstone åtgärda situationen.
            </seg>
          </u>
          <u xml:id="i-0b69ce1e28e0e2a7-660" who="unknown">
            <seg>
              Det är osäkert vad som händer med det brev och den förfrågan
              som har kommit in till departementet. Det kan vara bra att veta
              att innevarande avtal gäller till den 1 maj 2013.
            </seg>
          </u>
          <u xml:id="i-0b69ce1e28e0e2a7-661" who="unknown">
            <seg>
              Min egen avsikt är det har kommit en ny vd, och det finns ett
              engagerat näringsliv att åka upp för att titta och åka med banan
              men också för att fortsätta diskussionerna.
            </seg>
          </u>
          <u xml:id="i-0b69ce1e28e0e2a7-662" who="unknown">
            <seg>
              Jag känner till att det var ett möte jag tror att det var i början
              av maj där inte minst Inlandsbanan AB själv samlades tillsammans
              med näringsliv. Isak From nämnde också dem som finns när det gäller
              trätransporter eller den så kallade stålpendeln och inte minst
              miljöbränslet. Det handlar om att se: På vilket sätt kan vi använda
              den bana som finns, och vilka resurser krävs?
            </seg>
          </u>
          <u xml:id="i-0b69ce1e28e0e2a7-663" who="unknown">
            <seg>
              Det är riktigt att det händer väldigt mycket när det gäller att
              allt inte behöver vara alternativet el för att ta sig fram. Men
              vi kan ta de här banorna och de här sträckningarna, kanske inte
              minst mellan Gällivare och Arvidsjaur eller Jörn. Det handlar
              ju mycket om bärigheten också för att få de här tunga transporterna
              att fungera.
            </seg>
          </u>
          <u xml:id="i-0b69ce1e28e0e2a7-664" who="unknown">
            <seg>
              Tidigare, innan den nationella planen fastställdes, fanns det
              en hel del diskussioner gemensamt om hur man skulle titta på medfinansiering.
              Av någon anledning fullföljdes inte det helt. Det är klart att
              det kan finnas diskussioner om att all infrastruktur ska vara
              ett statligt ansvar.
            </seg>
          </u>
          <u xml:id="i-0b69ce1e28e0e2a7-665" who="unknown">
            <seg>
              Inlandsbanan är spännande och intressant i sig ändå. För den
              drivs i en annan form när det gäller förvaltning. Där har vi Inlandsbanan
              AB som förvaltar och utvecklar banan. Medan godset körs av fristående
              transportörer har vi Inlandsbanan Turism som trafikerar inte minst
              på turismsidan.
            </seg>
          </u>
          <u xml:id="i-0b69ce1e28e0e2a7-666" who="unknown">
            <seg>
              Jag tror ändå att det är viktigt att få fram: Vilka banor har
              vi i dag? Hur fungerar de? Hur fungerar stråket? Vilka alternativ
              behöver vi ha för att minska sårbarheten? I en sådan diskussion
              kan vi också ta med oss det som diskuteras inte minst utifrån
              aspekter som SCA och Sveaskog har framfört. Men det är väl också
              någonting som jag tycker känns angeläget att ha med i den fortsatta
              diskussionen inför kommande avtal. Vad ska vara viktigt? Vad känns
              angeläget för regionen? Det handlar om att vi har med det i den
              diskussionen.
            </seg>
          </u>
          <note type="speaker">
            Anf. 92 ISAK FROM (S):
          </note>
          <u xml:id="i-0b69ce1e28e0e2a7-667" next="i-0b69ce1e28e0e2a7-673" who="Q5745541">
            <seg>
              Fru talman! Mer och mer hamnar på regionerna när det gäller att
              prioritera. Det här är en sammanhållen länk som går från nordligaste
              Sverige och nästan hela vägen söderut. Vi kommer väldigt långt.
              Den är drygt 93 mil lång. Då krävs det, tycker jag med flera,
              att staten är med och tar sitt ansvar. Man behöver inlemma det
              här i den nationella planen för att faktiskt ta till vara de möjligheter
              som den här banan kan ge.
            </seg>
          </u>
          <u xml:id="i-0b69ce1e28e0e2a7-668" prev="i-0b69ce1e28e0e2a7-667" who="Q5745541">
            <seg>
              Det är nämligen möjligt att med mindre åtgärder göra hela Inlandsbanan
              till en integrerad del av det sammanhållna svenska järnvägssystemet.
              Det tror jag är viktigt att vi har med oss.
            </seg>
          </u>
          <u xml:id="i-0b69ce1e28e0e2a7-669" prev="i-0b69ce1e28e0e2a7-667" who="Q5745541">
            <seg>
              De viktigaste utvecklingsbehoven framgår tydligt av Inlandsbanan
              AB:s utvecklingsplan. Beträffande omledningsmöjligheter och stopp
              på stambanan har Inlandsbanan delvis nyttjats under senare tid.
              Det är framför allt ståltåget från Luleå som har kunnat gå via
              Hällnäs, Storuman och Östersund. Senast i januari gick det över
              Långsele, Hoting och Östersund.
            </seg>
          </u>
          <u xml:id="i-0b69ce1e28e0e2a7-670" prev="i-0b69ce1e28e0e2a7-667" who="Q5745541">
            <seg>
              Däremot gör den bärighetsbrist som framför allt finns norr om
              Arvidsjaur att det inte är möjligt att nyttja den där. Och eftersom
              tvärbanorna, som infrastrukturministern själv nämnde, till exempel
              JörnArvidsjaur, om möjligt är i ännu sämre skick och inte går
              att nyttja över huvud taget måste man i så fall backa tillbaka
              hela vägen och börja om på nytt. Eller så blir det helt stopp.
            </seg>
          </u>
          <u xml:id="i-0b69ce1e28e0e2a7-671" prev="i-0b69ce1e28e0e2a7-667" who="Q5745541">
            <seg>
              Det känns inte riktigt som att vi är betjänta av att ha en sådan
              skör tråd. I det värsta scenariot, med ett brott på Norra stambanan
              ovanför Vännäs eller Hällnäs, blir det ju omlastning till lastbil
              vidare till omlastning till båt eller lastbil hela vägen. Det
              är en situation som jag inte tror att någon av oss vill ha. Det
              gör inte heller att infrastrukturen känns säker. Det gör att företag
              avskräcks lite grann från att göra nödvändiga satsningar.
            </seg>
          </u>
          <u xml:id="i-0b69ce1e28e0e2a7-672" prev="i-0b69ce1e28e0e2a7-667" who="Q5745541">
            <seg>
              Ett nytt trafikledningssystem behövs för att man ska kunna öka
              kapaciteten och för att man ska kunna anpassa sig till en ny teknik.
              Vi kan vara glada över att det är Botniabanan som har fått ta
              hela skiten med att prova ut det här nya fantastiska ledningssystemet,
              som man ändå kör med ute i Europa. Jag vet inte riktigt vad det
              är som har gjort att det inte riktigt har fungerat på Botniabanan.
              Vi får vackert hoppas att det kommer i gång snart, för tilltron
              till det systemet börjar få sig en allvarlig törn. Men jag har
              en förhoppning om att de ska få till det där.
            </seg>
          </u>
          <u xml:id="i-0b69ce1e28e0e2a7-673" prev="i-0b69ce1e28e0e2a7-667" who="Q5745541">
            <seg>
              I sitt svar hänvisar infrastrukturministern till att Inlandsbanan
              AB har sökt förlängning av nuvarande avtal och att överläggningar
              kommer att ske under året. Det är då extra viktigt att de faller
              väl ut. Jag hoppas att Catharina Elmsäter-Svärd kan ge en inblick
              i regeringens ingång i de förhandlingarna.
            </seg>
          </u>
          <note type="speaker">
            Anf. 93 Statsrådet CATHARINA ELMSÄTER-SVÄRD (M):
          </note>
          <u xml:id="i-0b69ce1e28e0e2a7-674" who="unknown">
            <seg>
              Fru talman! När det gäller ingången i de förhandlingarna kan
              jag säga att detta brev skickades den 21 april. Sedan har det
              landat hos oss. Vi vet att det har inkommit. Vi måste åtminstone
              hinna öppna brevet innan jag talar om vilken ingång det är.
            </seg>
          </u>
          <u xml:id="i-0b69ce1e28e0e2a7-675" who="unknown">
            <seg>
              Men som jag sade inledningsvis till Isak From handlar det om
              att ta med hela aspekten när det gäller godsstråken. Hur ser situationen
              ut i Sverige? Var har vi våra råvaror? Hur ser transportstråken
              ut? Däri ligger en stor del av den kapacitetsutredning som Trafikverket
              håller på med.
            </seg>
          </u>
          <u xml:id="i-0b69ce1e28e0e2a7-676" who="unknown">
            <seg>
              Staten ska vara med och ta ansvar, säger Isak From. Inlandsbanan
              har väl varit ett litet skötebarn till och från under många års
              tid. Det var inte så lätt att få till det där avtalet när man
              väl började. Det tog ett antal år, och det fanns säkert skäl till
              att det revideras 2005. Men även om det inte finns mer pengar
              i den nu antagna nationella planen är det värt att nämna att det
              via Trafikverket bara för i år går 112 miljoner kronor för själva
              finansieringen av banan, förutom de avgifter som banan tar ut.
            </seg>
          </u>
          <u xml:id="i-0b69ce1e28e0e2a7-677" who="unknown">
            <seg>
              Ett arbete som har påbörjats på banan gäller signalsystem. Signalsystem
              i all ära, men de är alltid knepiga. Isak From nämnde Botniabanan.
              Han syftar på det nya ERTMS-systemet. Det här är någonting som
              vi gemensamt vill ha inom EU för att kunna harmonisera och få
              så smidiga flöden som möjligt, inte bara inom länder utan kanske
              framför allt mellan länder. Det kommer nog att ta rätt många år.
              Det stämmer att Botniabanan fick bli den första banan där det
              här testas fram.
            </seg>
          </u>
          <u xml:id="i-0b69ce1e28e0e2a7-678" who="unknown">
            <seg>
              I vilket fall som helst tror jag att det är viktigt med inblicken
              Isak From har säkert mycket bättre inblick än vad jag har i områdena
              där uppe. Det är också därför som jag ofta träffar representanter.
              Jag har tidigare träffat representanter för Inlandsbanan AB. Men
              jag vill också gärna känna och se på plats. Nu är det ett bra
              tillfälle när det har kommit en ny vd till Inlandsbanan AB. Framför
              allt handlar det om att titta på om vi behöver ha alternativ till
              Norra stambanan för att inte ha motsvarande sårbarhet som vi faktiskt
              fick uppleva den vinter som var. Helst ska man kunna klara sig
              på de stambanor som finns.
            </seg>
          </u>
          <u xml:id="i-0b69ce1e28e0e2a7-679" who="unknown">
            <seg>
              Det är naturligtvis också en diskussion om huruvida det är mycket
              eller lite pengar. Det har förts diskussioner, inte minst vid
              de här rundabordssamtalen, om de här tvärbanorna, som Isak From
              nämnde. Det handlar inte minst om Arvidsjaur mot Jörn eller vidare
              mot Jokkmokk. Jag tror att det rör sig om ungefär 140 miljoner
              kronor som skulle behövas för att få upp bärigheten och få lite
              mer robusthet. Det ska alltid vägas mot någonting annat. Men de
              diskussioner som finns och det som vi också har haft en utredning
              om handlar om på vilket sätt vi kan ha medfinansiering.
            </seg>
          </u>
          <u xml:id="i-0b69ce1e28e0e2a7-680" who="unknown">
            <seg>
              Finns det ett tillräckligt stort tryck från ett näringsliv som
              också har visat mer och mer engagemang brukar man alltid kunna
              hitta någon form av lösning. Nu är det intressant att följa upp
              hur intresset är. För en gång i tiden fanns det ett intresse,
              men av olika skäl dog det ut.
            </seg>
          </u>
          <note type="speaker">
            Anf. 94 ISAK FROM (S):
          </note>
          <u xml:id="i-0b69ce1e28e0e2a7-681" next="i-0b69ce1e28e0e2a7-687" who="Q5745541">
            <seg>
              Fru talman! Jag tycker ändå att det känns ganska bra. Speciellt
              bra känns det om infrastrukturministern gör ett besök också och
              tar in synpunkter.
            </seg>
          </u>
          <u xml:id="i-0b69ce1e28e0e2a7-682" prev="i-0b69ce1e28e0e2a7-681" who="Q5745541">
            <seg>
              Precis som infrastrukturministern säger har det varit lite svajigt
              genom åren, ända sedan beslutet om nedläggning kom och man ändå
              fick till Inlandsbanan AB. Det var mycket utifrån att man såg
              att banan måste elektrifieras för att det ska kunna komma att
              fungera.
            </seg>
          </u>
          <u xml:id="i-0b69ce1e28e0e2a7-683" prev="i-0b69ce1e28e0e2a7-681" who="Q5745541">
            <seg>
              Nu har man hittat en annan möjlighet att köra miljömässigt bra,
              dessutom med en ny produkt som jag tror väldigt mycket på. Även
              företagen tror väldigt mycket på talloljan som ett nytt fordonsbränsle.
            </seg>
          </u>
          <u xml:id="i-0b69ce1e28e0e2a7-684" prev="i-0b69ce1e28e0e2a7-681" who="Q5745541">
            <seg>
              På Inlandsbanan är man själv väldigt optimistisk. I deras vision
              kan man läsa om vad de vill göra inom tio år. Jag tycker kanske
              att de bör skruva upp detta lite grann. Min vision är att man
              bör kunna göra det som står i visionen betydligt snabbare, och
              det handlar framför allt om att få till bärigheten på axeltrycket
              upp till 22 ½ ton mellan Arvidsjaur och Gällivare. Det är som
              jag ser det huvudfrågan just nu. Man behöver också få till möjligheter
              till omlastningstrafik vid stopp, och det jobbar Trafikverket
              lite grann med.
            </seg>
          </u>
          <u xml:id="i-0b69ce1e28e0e2a7-685" prev="i-0b69ce1e28e0e2a7-681" who="Q5745541">
            <seg>
              Jag tror att de andra tvärbanorna kan komma på sikt och att det
              är viktigt att fortsätta jobba med detta.
            </seg>
          </u>
          <u xml:id="i-0b69ce1e28e0e2a7-686" prev="i-0b69ce1e28e0e2a7-681" who="Q5745541">
            <seg>
              Man kan konstatera att det är 15 kommuner som genom Inlandsbanan
              AB tar ett ansvar för viktiga transporter av nationalekonomiskt
              stort värde. Det är tur att vi har småkommuner som Sorsele och
              Dorotea som vill vara med och ta ansvar för den här viktiga transportlänken.
            </seg>
          </u>
          <u xml:id="i-0b69ce1e28e0e2a7-687" prev="i-0b69ce1e28e0e2a7-681" who="Q5745541">
            <seg>
              Jag hade frågat statsrådet om hon tänkt ta något ytterligare
              initiativ för att ge Inlandsbanan faktiska möjligheter att bli
              en möjlighet ur ett nationellt perspektiv. Jag kan se att hon
              i alla fall inte har sagt nej, och det ser jag som positivt.
            </seg>
          </u>
          <note type="speaker">
            Anf. 95 Statsrådet CATHARINA ELMSÄTER-SVÄRD (M):
          </note>
          <u xml:id="i-0b69ce1e28e0e2a7-688" who="unknown">
            <seg>
              Fru talman! Jag får avsluta med att tacka Isak From för att han
              har ställt den här interpellationen. Inlandsbanan fick ju ett
              aktuellt värde inte minst i januari. Det finns säkert också ett
              engagemang i de 15 kommuner som ligger närmast banan, kanske inte
              minst ur ett turistiskt perspektiv, vilket också är en näring
              som är på stark frammarsch och där naturligtvis bra infrastruktur
              är en förutsättning.
            </seg>
          </u>
          <u xml:id="i-0b69ce1e28e0e2a7-689" who="unknown">
            <seg>
              Jag tycker i alla fall att det känns som att det återigen har
              kommit fram en bra diskussion, och jag delar den bedömning som
              Isak From gav uttryck för, att det finns en optimism. Låt oss
              mötas i den diskussionen inför de förhandlingar som vi ska påbörja,
              genomföra och framför allt slutföra under nästa år, eftersom avtalet
              löper ut 2013.
            </seg>
          </u>
          <note>
            Överläggningen var härmed avslutad.
          </note>
          <note>
            16 § Svar på interpellation 2010/11:408 om regeringens opinionskampanj
            för mångkultur
          </note>
          <note type="speaker">
            Anf. 96 Statsrådet ERIK ULLENHAG (FP):
          </note>
          <u xml:id="i-0b69ce1e28e0e2a7-690" next="i-0b69ce1e28e0e2a7-696" who="Q4588714">
            <seg>
              Fru talman! William Petzäll har ställt ett antal frågor till
              mig angående tillsättningen av utredningen om ett effektivare
              arbete mot främlingsfientlighet och liknande former av intolerans.
              William Petzäll har frågat mig
            </seg>
          </u>
          <u xml:id="i-0b69ce1e28e0e2a7-691" prev="i-0b69ce1e28e0e2a7-690" who="Q4588714">
            <seg>
              Inledningsvis vill jag klargöra att syftet med utredningen är
              att få en samlad bild av den kunskap som finns om främlingsfientlighet
              och liknande former av intolerans och att kunna identifiera brister
              som bör åtgärdas i det fortsatta arbetet. En del av denna kunskapskartläggning
              ska kunna användas inom skolan. Det är således ingen utredning
              som ska bilda opinion eller kampanj.
            </seg>
          </u>
          <u xml:id="i-0b69ce1e28e0e2a7-692" prev="i-0b69ce1e28e0e2a7-690" who="Q4588714">
            <seg>
              Frågeställaren verkar ha missförstått skolans roll. Skolan ska
              inte vara värdeneutral. Utbildningen syftar till att eleverna
              ska inhämta och utveckla både kunskaper och värden. Att förmedla
              och förankra respekt för mänskliga rättigheter och samhällets
              grundläggande värden är en mycket viktig uppgift för skolan. Principen
              om alla människors lika värde måste erövras på nytt av varje generation.
              Ökad kunskap kring frågor relaterade till mänskliga rättigheter
              och främlingsfientlighet är ett viktigt led i detta.
            </seg>
          </u>
          <u xml:id="i-0b69ce1e28e0e2a7-693" prev="i-0b69ce1e28e0e2a7-690" who="Q4588714">
            <seg>
              Jag blir alltid förundrad av Sverigedemokraternas beskrivning
              av vår befolkning som bestående av två kategorier, svenskar och
              invandrare, och där dessa grupper jämt ställs mot varandra. Att
              tala i termer av vi och de är ett klassiskt retoriskt grepp för
              den som vill skapa motsättningar, oro och rädsla i samhället.
              Erfarenheter från Europa och andra delar av världen visar med
              all tydlighet vad en sådan retorik kan leda till.
            </seg>
          </u>
          <u xml:id="i-0b69ce1e28e0e2a7-694" prev="i-0b69ce1e28e0e2a7-690" who="Q4588714">
            <seg>
              Det är naturligtvis lika olämpligt att utgå från att främlingsfientliga
              attityder eller andra problem i samhället är begränsade till vissa
              kategorier av människor. Främlingsfientlighet och liknande former
              av intolerans måste alltid kraftfullt bekämpas och fördömas oavsett
              om den företräds av muslimer, judar, kristna eller andra. Det
              är också detta som är utgångspunkten för utredningen. Godtar vi
              främlingsfientlighet eller diskriminering av människor på etnisk
              grund godtar vi ett beteende som i förlängningen hotar hela det
              demokratiska samhället.
            </seg>
          </u>
          <u xml:id="i-0b69ce1e28e0e2a7-695" prev="i-0b69ce1e28e0e2a7-690" who="Q4588714">
            <seg>
              Vad gäller frågan om valet av Bengt Westerberg till utredare
              är jag tacksam för att ha en sådan välkvalificerad person för
              detta uppdrag. Jag har goda förhoppningar om att utredningen med
              Bengt Westerberg i spetsen kommer att ta fram den kunskap och
              det underlag som behövs för regeringens fortsatta arbete för ett
              samhälle där varje individ respekteras oavsett hudfärg eller etnisk
              tillhörighet.
            </seg>
          </u>
          <u xml:id="i-0b69ce1e28e0e2a7-696" prev="i-0b69ce1e28e0e2a7-690" who="Q4588714">
            <seg>
              När det gäller frågan om Sverigedemokraternas ökade väljarstöd
              vill jag understryka att utredningen inte handlar om något parti
              utan att den ska fokusera på främlingsfientliga attityder oavsett
              var de förekommer eller uppstår.
            </seg>
          </u>
          <note type="speaker">
            Anf. 97 WILLIAM PETZÄLL (SD):
          </note>
          <u xml:id="i-0b69ce1e28e0e2a7-697" next="i-0b69ce1e28e0e2a7-704" who="Q3357513">
            <seg>
              Fru talman! Tack för svaret, Erik Ullenhag! Jag kan lite ironiskt
              konstatera att det är kul att så många ville komma och lyssna
              på den här debatten.
            </seg>
          </u>
          <u xml:id="i-0b69ce1e28e0e2a7-698" prev="i-0b69ce1e28e0e2a7-697" who="Q3357513">
            <seg>
              Att motverka fientlighet i alla dess former är ett viktigt och
              ett ständigt pågående arbete. Men inte sällan har kampanjer, likt
              den vi står här och diskuterar i dag, haft en tydlig ideologisk
              slagsida och ofta tagit sig uttryck i rena bisarrheter, där man
              satt likhetstecken mellan ifrågasättande av den nuvarande invandrings-
              och integrationspolitiken och det ofta väldigt vagt definierade
              begreppet främlingsfientlighet.
            </seg>
          </u>
          <u xml:id="i-0b69ce1e28e0e2a7-699" prev="i-0b69ce1e28e0e2a7-697" who="Q3357513">
            <seg>
              Begreppet främlingsfientlighet har inte minst i den politiska
              debatten kommit att missbrukas som något man klistrar på människor
              som ifrågasätter den nuvarande invandrings- och integrationspolitiken
              och som inte lydigt rättar in sig i det politiskt korrekta ledet
              och med mössan i hand tackar för allt fint vi har fått från er
              i regeringen och mångkulturalister före er.
            </seg>
          </u>
          <u xml:id="i-0b69ce1e28e0e2a7-700" prev="i-0b69ce1e28e0e2a7-697" who="Q3357513">
            <seg>
              Kritik mot massinvandring och mångkulturalism har över huvud
              taget inga kopplingar till fientlighet, oavsett hur många fantasifulla
              epitet eller fobier man lyckas hitta på. Tvärtom är Sverigedemokraternas
              kritik mot de senaste 30 årens vanskliga politik legio i andra
              europeiska länder, och flera tunga politiska ledare har, med argument
              snarlika dem vi sverigedemokrater anför, under den senaste tiden
              dömt ut mångkulturalismen som ett dödfött och kontraproduktivt
              projekt.
            </seg>
          </u>
          <u xml:id="i-0b69ce1e28e0e2a7-701" prev="i-0b69ce1e28e0e2a7-697" who="Q3357513">
            <seg>
              Fru talman! Direktivet ligger oroväckande nära till hands att
              betrakta som ännu en vinklad opinionskampanj som dragits i gång
              för att regeringen anser att en för stor del av svenska folket
              har röstat på fel parti. Nu förnekar förvisso Ullenhag att det
              här skulle ha något att göra med Sverigedemokraternas valframgångar,
              men samtidigt har vi kunnat ta del av uppgifter i medierna där
              regeringskällor bekräftar det rakt motsatta. Ullenhag har även
              själv gett uttryck för att han är orolig över vårt riksdagsinträde.
            </seg>
          </u>
          <u xml:id="i-0b69ce1e28e0e2a7-702" prev="i-0b69ce1e28e0e2a7-697" who="Q3357513">
            <seg>
              Vad beträffar valet av Bengt Westerberg som utredare tycker jag
              att det är anmärkningsvärt på flera punkter. Det är trots allt
              övertydligt var Westerbergs sympatier ligger. En mer uttalad vurmare
              för fortsatt massinvandring, mångkulturalism och intolerans mot
              oliktänkande torde vara svår att finna. Valet kan lite tillspetsat
              jämföras med att man skulle tillsätta Lars Ohly för att utreda
              regeringens skattepolitik. Vi kan således över huvud taget inte
              räkna med att det här kommer att landa i någon objektiv utredning.
            </seg>
          </u>
          <u xml:id="i-0b69ce1e28e0e2a7-703" prev="i-0b69ce1e28e0e2a7-697" who="Q3357513">
            <seg>
              Att man betonar vikten av att skolan ska ta upp kampen mot den
              påstådda främlingsfientligheten är också det oroväckande. Där
              har vi kunnat se jag vet inte hur många iscensatta indoktrineringskampanjer
              runt om på landets skolor, där man sätter likhetstecken mellan
              vilket jag var inne på tidigare kritiserande av invandringspolitiken
              och att man är rasist, främlingsfientlig eller nynazist. Det finns
              läroböcker som beskriver Sverigedemokraterna som nynazister. Det
              finns exempel på att elever som varit kritiska mot invandringspolitiken
              och uttalat en kritisk försiktighet fått sitta och kolla på dokumentärfilmer
              från Auschwitz och massor med andra osmakligheter. Man pekar trots
              allt i utredningen ut skolan som en central arena för att just
              bekämpa de attityder som man påstår finns. Jag tycker inte att
              det är värdigt att man i en sund demokrati försöker indoktrinera
              barn på det här sättet.
            </seg>
          </u>
          <u xml:id="i-0b69ce1e28e0e2a7-704" prev="i-0b69ce1e28e0e2a7-697" who="Q3357513">
            <seg>
              Det är också oerhört olyckligt hur man än en gång väljer att
              nonchalera svenskfientligheten, den fientlighet som svenska ungdomar
              utsätts för. Man pratar hela tiden om främlingsfientlighet. Trots
              att svenskfientligheten torde vara minst lika utbredd om inte
              mer utbredd än den som riktas mot invandrare väljer man att ducka
              i den här frågan ännu en gång. Det tycker jag är oerhört nonchalant
              och närmast ett hån mot de svenska ungdomar som dagligen utsätts.
            </seg>
          </u>
          <note>
            I detta anförande instämde Josef Fransson (SD).
          </note>
          <note type="speaker">
            Anf. 98 Statsrådet ERIK ULLENHAG (FP):
          </note>
          <u xml:id="i-0b69ce1e28e0e2a7-705" next="i-0b69ce1e28e0e2a7-715" who="Q4588714">
            <seg>
              Fru talman! Det är lite intressant att William Petzäll nu hade
              fyra minuter på sig att tala om främlingsfientlighet. Som jag
              kunde notera fanns det inget problem med främlingsfientlighet
              i Sverige. Du talar om en påstådd främlingsfientlighet.
            </seg>
          </u>
          <u xml:id="i-0b69ce1e28e0e2a7-706" prev="i-0b69ce1e28e0e2a7-705" who="Q4588714">
            <seg>
              För en tid sedan samlades judiska barn till ett läger i Höllviken
              i Vellinge kommun i Sverige. De här barnen var mellan 7 och 12
              år gamla. På fredagskvällen dök det upp ett tonårsgäng som skrek
              nazistiska slagord och försökte riva staketet. Man ringde polis.
              Polisen dök upp och gänget försvann.
            </seg>
          </u>
          <u xml:id="i-0b69ce1e28e0e2a7-707" prev="i-0b69ce1e28e0e2a7-705" who="Q4588714">
            <seg>
              Dagen efter kom det flera. De fortsatte att skrika nazistiska
              slagord. De kastade ägg. Det hela kulminerade i att de skrek:
              Judejävlar ni förstör Höllviken, ni ska gasas.
            </seg>
          </u>
          <u xml:id="i-0b69ce1e28e0e2a7-708" prev="i-0b69ce1e28e0e2a7-705" who="Q4588714">
            <seg>
              Det där var i oktober förra året i Sverige. Finns det främlingsfientlighet
              i Sverige eller inte, William Petzäll? Den frågan kan du fundera
              på när du tänker över händelsen i Höllviken.
            </seg>
          </u>
          <u xml:id="i-0b69ce1e28e0e2a7-709" prev="i-0b69ce1e28e0e2a7-705" who="Q4588714">
            <seg>
              I det läget tog skolan och polisen det som skedde i Höllviken
              på rätt stort allvar. Man tog bland annat kontakt med föräldrar.
              De föräldrarna hade ungefär samma attityd som William Petzäll
              verkar visa här i kammaren. Det här var pojkstreck. Det var inte
              så viktigt att göra något åt det som skedde i Höllviken och ta
              det på allvar.
            </seg>
          </u>
          <u xml:id="i-0b69ce1e28e0e2a7-710" prev="i-0b69ce1e28e0e2a7-705" who="Q4588714">
            <seg>
              Höllviken ligger som jag nämnde i kommunen Vellinge. I kommunen
              Vellinge levde den judiska dirigenten Ilya Stupel. Under tre år
              trakasserades han av ett nazistiskt gäng. Till slut bankades han
              medvetslös och var tvungen att flytta från kommunen. Att föräldrarna
              i Höllviken inte har lärt sig mer gör mig djupt bekymrad.
            </seg>
          </u>
          <u xml:id="i-0b69ce1e28e0e2a7-711" prev="i-0b69ce1e28e0e2a7-705" who="Q4588714">
            <seg>
              En bit därifrån, i Tomelilla, bor en somalisk kvinna. Hon lämnar
              och hämtar barn på dagis. På vägen till dagis börjar hon bli trakasserad
              av ett tonårsgäng. Den här gången är det också ett gäng grabbar
              som går på en skola där. Hon börjar gå omvägar på väg till dagis
              därför att man skriker rasistiska glåpord efter henne. Snön kommer,
              och man kastar snöboll efter den somaliska kvinnan. Man nöjer
              sig efter ett tag inte med det utan börjar kasta sten. Till slut
              träffas både hon och hennes dotter av stenar kastade av personer
              som skriker rasistiska slagord.
            </seg>
          </u>
          <u xml:id="i-0b69ce1e28e0e2a7-712" prev="i-0b69ce1e28e0e2a7-705" who="Q4588714">
            <seg>
              Jag är bekymrad över det. Jag är bekymrad över ett samhälle där
              människor likt William Petzäll inte ser de här problemen. Om vi
              som säger oss stå upp för ett demokratiskt samhälle med grundläggande
              lika värderingar inte säger ifrån i situationen där judiska barn
              mellan 7 och 12 år möts av rasistiska slagord när de samlas på
              en kursgård eller en somalisk kvinna får sten kastad efter sig
              är samhället farligt ute. Det är kärnan i denna utredning.
            </seg>
          </u>
          <u xml:id="i-0b69ce1e28e0e2a7-713" prev="i-0b69ce1e28e0e2a7-705" who="Q4588714">
            <seg>
              Jag har ett par frågor som jag skulle vilja att William Petzäll
              svarar på. Du använder konsekvent uttrycket påstådd främlingsfientlighet.
              Är din och Sverigedemokraternas bedömning att det inte finns främlingsfientliga
              attityder i Sverige?
            </seg>
          </u>
          <u xml:id="i-0b69ce1e28e0e2a7-714" prev="i-0b69ce1e28e0e2a7-705" who="Q4588714">
            <seg>
              En annan frågeställning som är lite intressant är att du kritiserar
              att skolan spelar en central roll. Innebär det att Sverigedemokraterna
              vill ändra skollagen och läroplanen så att man inte längre ska
              utbilda vad gäller lika rättigheter, vad gäller lika värden, de
              grundläggande värden som ska hålla ihop samhället?
            </seg>
          </u>
          <u xml:id="i-0b69ce1e28e0e2a7-715" prev="i-0b69ce1e28e0e2a7-705" who="Q4588714">
            <seg>
              Där kan det vara en grundläggande skillnad mellan dig och mig.
              Jag tror att skolan vid sidan av kunskapsuppdraget har en grundläggande
              uppgift att stå upp för demokrati, att stå upp för mänskliga rättigheter
              och att ta den diskussionen. Varje ny generation måste vinnas
              för demokrati och mänskliga rättigheter. Annars är samhället farligt
              ute.
            </seg>
          </u>
          <note>
            I detta anförande instämde Carl B Hamilton (FP).
          </note>
          <note type="speaker">
            Anf. 99 WILLIAM PETZÄLL (SD):
          </note>
          <u xml:id="i-0b69ce1e28e0e2a7-716" next="i-0b69ce1e28e0e2a7-724" who="Q3357513">
            <seg>
              Herr talman! Det är alldeles uppenbart att det finns främlingsfientlighet
              i vårt samhälle, en äkta främlingsfientlighet där människor känner
              hat gentemot andra människor just på grund av att de har fel etnisk
              bakgrund enligt dem. Det har vi aldrig förnekat. Det är givetvis
              helt förkastligt. Där ska vi sätta in vassa och kraftfulla åtgärder.
            </seg>
          </u>
          <u xml:id="i-0b69ce1e28e0e2a7-717" prev="i-0b69ce1e28e0e2a7-716" who="Q3357513">
            <seg>
              Det jag pratar om när jag talar om den påstådda främlingsfientligheten
              är hur ordet och begreppet främlingsfientlighet har kommit att
              i den politiska debatten användas som ett epitet för att tysta
              och smutskasta politiska motståndare. Det har gått inflation i
              begreppet. Det har använts helt utan grunder. Så fort man kritiserar
              den förda invandringspolitiken får man höra att man är främlingsfientlig
              och så vidare. Den äkta rasism som finns i samhället ska givetvis
              motverkas.
            </seg>
          </u>
          <u xml:id="i-0b69ce1e28e0e2a7-718" prev="i-0b69ce1e28e0e2a7-716" who="Q3357513">
            <seg>
              Den svenska skolan vilar givetvis på en demokratisk värdegrund.
              Skolan ska alltid vara värdeneutral. Skolan ska slå vakt om demokratin.
              Den ska också vila på demokratiska grundvalar. Det är just det
              som är problemet, för vi tillåter ju inte oliktänkande inom skolan.
              Elever indoktrineras av sina lärare och av läroböcker att ha vissa
              åsikter. Ställer man sig inte i det politiskt korrekta ledet och
              ställer upp på de heliga budorden om att massinvandring är bra
              och mångkulturalism är berikande får man också en stämpel i skolan.
              Det kan inte vi sverigedemokrater under några som helst omständigheter
              acceptera.
            </seg>
          </u>
          <u xml:id="i-0b69ce1e28e0e2a7-719" prev="i-0b69ce1e28e0e2a7-716" who="Q3357513">
            <seg>
              Vi kan heller inte acceptera att skolan ensidigt fokuserar på
              den fientlighet som riktas från svenskar gentemot invandrare när
              man helt glömmer bort den fientlighet som svenska ungdomar får
              utstå av invandrare. Jag hade kunnat dra ett otal exempel på händelser
              där svenska ungdomar utsätts för precis samma allvarliga kränkning
              som den somaliska kvinna i Tomelilla som Erik Ullenhag nämner.
            </seg>
          </u>
          <u xml:id="i-0b69ce1e28e0e2a7-720" prev="i-0b69ce1e28e0e2a7-716" who="Q3357513">
            <seg>
              Det här skulle då innebära, om man ska vara konsekvent och om
              man ska ha ett något logiskt tänkande, att den svenskfientlighet
              som trots allt finns i skolan också ska bekämpas och tas på minst
              lika stort allvar. Men inte i en enda utredning, inte i ett enda
              direktiv från Skolverket har vi kunnat läsa någonting om att rasism
              och främlingsfientlighet kan slå åt båda hållen, även mot majoritetsbefolkningen.
              Det tycker jag är mycket beklagansvärt.
            </seg>
          </u>
          <u xml:id="i-0b69ce1e28e0e2a7-721" prev="i-0b69ce1e28e0e2a7-716" who="Q3357513">
            <seg>
              Sedan vill jag återigen trycka på valet av utredare. En utredning
              ska väl ändå på något sätt vara objektiv och inte vara partifärgad.
              Här har vi en tidigare folkpartist, en människa som väldigt tydligt
              har uttalat sympatier för en generös invandringspolitik och som
              vurmar för en extrem mångkulturalism. Han ska då utreda bland
              annat den så kallade främlingsfientligheten. Nu vet jag att Erik
              Ullenhag kommer att hacka på att jag återigen säger den så kallade,
              men Ullenhag brukar ha för vana att slänga sig med det ordet även
              när det gäller oss sverigedemokrater.
            </seg>
          </u>
          <u xml:id="i-0b69ce1e28e0e2a7-722" prev="i-0b69ce1e28e0e2a7-716" who="Q3357513">
            <seg>
              Jag skulle återigen vilja fråga: Är det verkligen logiskt att
              sätta en person som är så tydligt färgad att leda en sådan här
              utredning?
            </seg>
          </u>
          <u xml:id="i-0b69ce1e28e0e2a7-723" prev="i-0b69ce1e28e0e2a7-716" who="Q3357513">
            <seg>
              En annan sak. Om vi pratar om till exempel antisemitism är det
              också viktigt att påpeka i den här debatten att den grupp som
              står för den största antisemitismen i samhället inte är ett fåtal
              svenska skinnskallar utan det är en konsekvens av den oerhört
              stora invandring vi har haft från muslimska länder, vilket även
              Forum för levande historia har bekräftat flera gånger om. Det
              är där vi har ett oerhört stort problem. Det kanske till och med
              behövs riktade insatser just till våra invandrartäta skolor för
              att bekämpa även den antisemitismen.
            </seg>
          </u>
          <u xml:id="i-0b69ce1e28e0e2a7-724" prev="i-0b69ce1e28e0e2a7-716" who="Q3357513">
            <seg>
              Jag skulle vilja ha svar på frågan: Hur kommer det sig att man
              även nu undviker att ta upp den fientlighet som svenska ungdomar
              utsätts för, och hur kan man tillsätta en sådan partisk utredare
              som Bengt Westerberg trots allt är?
            </seg>
          </u>
          <note type="speaker">
            Anf. 100 Statsrådet ERIK ULLENHAG (FP):
          </note>
          <u xml:id="i-0b69ce1e28e0e2a7-725" next="i-0b69ce1e28e0e2a7-736" who="Q4588714">
            <seg>
              Herr talman! William Petzäll och jag lever nog i lite olika verkligheter.
              Det är rätt sällan som en person som har den bakgrund jag har
              blir nekad anställningsintervju på grund av ett visst efternamn.
              Det är rätt sällan de som tillhör majoritetsbefolkningen blir
              förföljda av ordningsvakter i en affär därför att de har en viss
              etnisk bakgrund. Det är rätt sällan vi har en situation då du
              drabbas av rasistiskt våld om du tillhör majoritetsbefolkningen.
              Men där kanske William Petzäll och jag har olika syn på verkligheten.
              Där tror jag att William Petzälls verklighetsbeskrivning är ganska
              långt borta från majoritetens.
            </seg>
          </u>
          <u xml:id="i-0b69ce1e28e0e2a7-726" prev="i-0b69ce1e28e0e2a7-725" who="Q4588714">
            <seg>
              Är Bengt Westerberg en lämplig utredare? Ja. Bengt Westerberg
              är en person som har en bakgrund som minister. Han har en bakgrund
              som ordförande i Röda Korset. Han har lång erfarenhet av att stå
              upp för öppenhet och tolerans. Där skiljer sig regeringen från
              Sverigedemokraterna. Vi kommer att stå upp för ett öppet och tolerant
              Sverige. Det är en av flera grundläggande skiljelinjer.
            </seg>
          </u>
          <u xml:id="i-0b69ce1e28e0e2a7-727" prev="i-0b69ce1e28e0e2a7-725" who="Q4588714">
            <seg>
              Sedan är det lite intressant att William Petzäll och Sverigedemokraterna
              reagerar så starkt på en utredning mot främlingsfientlighet. Å
              ena sidan är det påstådd främlingsfientlighet, å andra sidan kommer
              du hela tiden tillbaka till att du tror att vi indirekt är emot
              Sverigedemokraterna, att allt handlar om er. Jag kan stå för att
              det finns främlingsfientliga inslag i Sverigedemokraterna. Det
              är ett parti som startats av rasister ur en sekt, Bevara Sverige
              svenskt. Ni har gjort en resa sedan dess. Det är bra. Men det
              var före detta nazister som i modern tid startade detta parti.
            </seg>
          </u>
          <u xml:id="i-0b69ce1e28e0e2a7-728" prev="i-0b69ce1e28e0e2a7-725" who="Q4588714">
            <seg>
              Ni har en partiledare som gick in i partiet när det fortfarande
              var möjligt att demonstrera i nazistiska uniformer. Ni har gjort
              en resa, och det är bra. Ni går åt rätt håll. Men det är klart
              att ni kommer att påminnas om denna verklighet.
            </seg>
          </u>
          <u xml:id="i-0b69ce1e28e0e2a7-729" prev="i-0b69ce1e28e0e2a7-725" who="Q4588714">
            <seg>
              Ni kommer också att påminnas om en verklighet där ni möter väljarna
              i valrörelsen med en film som jag menar är direkt främlingsfientlig,
              där ni framställer muslimska kvinnor som ett gigantiskt hot mot
              hela äldrevården i Sverige. Den debatten tar jag gärna.
            </seg>
          </u>
          <u xml:id="i-0b69ce1e28e0e2a7-730" prev="i-0b69ce1e28e0e2a7-725" who="Q4588714">
            <seg>
              Men i denna debatt är William Petzäll aningen förvirrad när han
              å ena sidan säger att skolan har ett kunskapsuppdrag och ett värderingsuppdrag,
              och å andra sidan är emot att skolan ska göra någonting. Där måste
              ni på något sätt bestämma er. Är det en bra eller dålig idé att
              ägna sig åt att bekämpa främlingsfientlighet i skolan? Det är
              bra om William Petzäll svarar på den frågan. Jag tycker att det
              är viktigt.
            </seg>
          </u>
          <u xml:id="i-0b69ce1e28e0e2a7-731" prev="i-0b69ce1e28e0e2a7-725" who="Q4588714">
            <seg>
              Med den kunskap vi har vet vi också att ökad kunskap minskar
              intolerans. Vi vet att i de skolor som får kunskap om Förintelsen
              historiens värsta övergrepp då man gasade ihjäl miljoner judar,
              romer och oliktänkande minskar antisemitismen och hatet mot judar.
            </seg>
          </u>
          <u xml:id="i-0b69ce1e28e0e2a7-732" prev="i-0b69ce1e28e0e2a7-725" who="Q4588714">
            <seg>
              Är det en bra idé att ha denna typ av kunskap om historien i
              skolan eller inte? Den frågan har William Petzäll fortfarande
              inte svarat på.
            </seg>
          </u>
          <u xml:id="i-0b69ce1e28e0e2a7-733" prev="i-0b69ce1e28e0e2a7-725" who="Q4588714">
            <seg>
              Sedan ska man aldrig ducka för att främlingsfientliga attityder
              och värderingar kan finnas i alla möjliga olika grupper. Det är
              ingen hemlighet att det finns starka främlingsfientliga attityder
              i vissa muslimska grupper gentemot judar i södra Sverige. Det
              behöver vi ta tag i. Det är inget konstigt. Jag tycker att människor
              är ganska lika. Där kanske jag och William Petzäll skiljer oss
              åt. Men det är inget konstigt att det finns främlingsfientliga
              attityder bland svenskar och att det kan finnas främlingsfientliga
              attityder från människor som kommer från andra länder. För den
              som drabbas spelar avsändaren ingen roll. För den som drabbas
              är det centralt att vi har ett samhälle som står upp för tolerans
              och öppenhet och att vi aldrig accepterar ett samhälle där man
              gör skillnad på folk och folk och där man tiger när hatet uppstår.
            </seg>
          </u>
          <u xml:id="i-0b69ce1e28e0e2a7-734" prev="i-0b69ce1e28e0e2a7-725" who="Q4588714">
            <seg>
              När jag talar med judiska organisationer eller med muslimska
              organisationer säger de just: Vi känner oss ensamma när det händer.
            </seg>
          </u>
          <u xml:id="i-0b69ce1e28e0e2a7-735" prev="i-0b69ce1e28e0e2a7-725" who="Q4588714">
            <seg>
              Ett exempel är det judiska barnlägret som drabbades av ett gäng
              tonåringar som trakasserade och skrek nazistiska slagord. De som
              var på lägret kände sig väldigt ensamma.
            </seg>
          </u>
          <u xml:id="i-0b69ce1e28e0e2a7-736" prev="i-0b69ce1e28e0e2a7-725" who="Q4588714">
            <seg>
              En del i denna utredning är att vi ska ha ett samhälle där vi
              aldrig accepterar främlingsfientligheten och intoleransen. Det
              vore intressant att höra om Sverigedemokraterna ställer upp på
              idén om ett samhälle utan främlingsfientlighet och intolerans
              eller inte. Var det en bra eller dålig idé att tillsätta utredningen
              över huvud taget?
            </seg>
          </u>
          <note type="speaker">
            Anf. 101 WILLIAM PETZÄLL (SD):
          </note>
          <u xml:id="i-0b69ce1e28e0e2a7-737" next="i-0b69ce1e28e0e2a7-741" who="Q3357513">
            <seg>
              Herr talman! Till att börja med kan jag svara på den sista frågan
              som Erik Ullenhag ställde. Ja, jag tycker att det var en dålig
              idé att tillsätta denna utredning eftersom det fanns ett uttalat
              politiskt motiv bakom den. Man gör inte en tydlig distinktion
              mellan en upplevd främlingsfientlighet och en mer politisk främlingsfientlighet,
              som när Ullenhag svänger sig med att kalla både den ena och den
              andra för främlingsfientlig bara för att man har vissa åsikter
              om den förda invandrings- och integrationspolitiken.
            </seg>
          </u>
          <u xml:id="i-0b69ce1e28e0e2a7-738" prev="i-0b69ce1e28e0e2a7-737" who="Q3357513">
            <seg>
              Sedan finns det en verklig främlingsfientlighet, och den ska
              givetvis bekämpas. Därför är det givetvis hur bra som helst att
              skolor uppmärksammar Förintelsen och så vidare. Men det har också
              tagit sig rent bisarra uttryck i rena indoktrineringskampanjer
              på många håll i landet, och det kan vi inte ställa upp på. Skolan
              ska vila på demokrati, och där ingår också att man inte indoktrinerar
              oliktänkande.
            </seg>
          </u>
          <u xml:id="i-0b69ce1e28e0e2a7-739" prev="i-0b69ce1e28e0e2a7-737" who="Q3357513">
            <seg>
              Sedan är det lite hycklande när företrädare för regeringen står
              och talar om tolerans samtidigt som Erik Ullenhag har undertecknat
              en debattartikel med bland annat Sveriges Muslimska Råd som har
              en extremt föråldrad kvinnosyn, som har en extremt föråldrad syn
              på homosexuellas rättigheter och som har gjort sådana uttalanden
              som jag inte tror har gjorts i Sverige på över 200 år. Detta är
              krafter som inte har något annat än intolerans att ge tillbaka
              men som Erik Ullenhag tar i hand i toleransens namn. Det är en
              farlig väg som man slår in på när man gör på det sättet. Därför
              blir det något märkligt.
            </seg>
          </u>
          <u xml:id="i-0b69ce1e28e0e2a7-740" prev="i-0b69ce1e28e0e2a7-737" who="Q3357513">
            <seg>
              Jag kritiserar islam, och jag kritiserar den stora invandring
              som vi har haft och mångkulturalismen utifrån att vi har fått
              en ökad intolerans och utifrån att vi har fått ett uppdelat samhälle
              där mångkulturalismen cementerar utanförskap och cementerar och
              förstärker skillnader mellan människor i stället för att skapa
              ett sammanhållet Sverige. Det är det som vi strävar efter.
            </seg>
          </u>
          <u xml:id="i-0b69ce1e28e0e2a7-741" prev="i-0b69ce1e28e0e2a7-737" who="Q3357513">
            <seg>
              Allt fler länder börjar inse att mångkulturalismen är ett dödfött
              projekt. Det vore oerhört glädjande om Erik Ullenhag tillsammans
              med den övriga regeringen också börjar inse det snart.
            </seg>
          </u>
          <note type="speaker">
            Anf. 102 Statsrådet ERIK ULLENHAG (FP):
          </note>
          <u xml:id="i-0b69ce1e28e0e2a7-742" next="i-0b69ce1e28e0e2a7-750" who="Q4588714">
            <seg>
              Herr talman! Varken jag eller den övriga regeringen kommer att
              instämma i denna verklighetsbeskrivning. Det vet William Petzäll.
              Vi har helt olika syn på vilket Sverige vi vill ha. Jag vill ha
              ett Sverige som står upp för öppenhet. Jag vill ha ett Sverige
              som fortsätter en tradition av tolerans. Jag vill ha ett Sverige
              som står upp för det som genom historien har byggt oss rikt, det
              vill säga att vi handlar med andra länder och att vi reser till
              andra länder.
            </seg>
          </u>
          <u xml:id="i-0b69ce1e28e0e2a7-743" prev="i-0b69ce1e28e0e2a7-742" who="Q4588714">
            <seg>
              Jag är stolt över ett land som har visat solidaritet när människor
              har flytt undan förföljelse. Där har vi en grundläggande skillnad
              oss emellan.
            </seg>
          </u>
          <u xml:id="i-0b69ce1e28e0e2a7-744" prev="i-0b69ce1e28e0e2a7-742" who="Q4588714">
            <seg>
              Sedan säger William Petzäll att jag kors och tvärs svänger mig
              med främlingsfientlighet som epitet. Vad har jag sagt i denna
              debatt? Jag har sagt att Bevara Sverige svenskt var rasister och
              att aktivister från Bevara Sverige svenskt startade Sverigedemokraterna.
              Det är någonting som William Petzäll har svårt att komma ifrån.
            </seg>
          </u>
          <u xml:id="i-0b69ce1e28e0e2a7-745" prev="i-0b69ce1e28e0e2a7-742" who="Q4588714">
            <seg>
              Jag har sagt det får du gärna svara på vid något tillfälle, William
              Petzäll att jag tycker att den film som ni hade i valrörelsen,
              där ni framställer muslimska kvinnor som ett gigantiskt hot mot
              äldrevården och äldre människor i Sverige, är främlingsfientlig.
              Jag tycker att det är främlingsfientligt när man ställer grupp
              mot grupp. Det kan diskuteras, men jag är mycket klar i den uppfattningen.
            </seg>
          </u>
          <u xml:id="i-0b69ce1e28e0e2a7-746" prev="i-0b69ce1e28e0e2a7-742" who="Q4588714">
            <seg>
              Det som du säger, William Petzäll, är intressant. Du säger visserligen
              att du är emot främlingsfientlighet. Men sedan är du emot allt
              som görs. Så fort man är emot främlingsfientlighet blir du stressad.
              Då säger du: Ni borde tala om någonting annat i stället.
            </seg>
          </u>
          <u xml:id="i-0b69ce1e28e0e2a7-747" prev="i-0b69ce1e28e0e2a7-742" who="Q4588714">
            <seg>
              Ta till exempel artikeln som skrevs av företrädare för judar
              och företrädare för muslimer i Sverige tillsammans med mig. En
              bakgrund till att den var viktig att skriva var att både judar
              och muslimer i Sverige sänder signalen: Vi accepterar inte antisemitism.
            </seg>
          </u>
          <u xml:id="i-0b69ce1e28e0e2a7-748" prev="i-0b69ce1e28e0e2a7-742" who="Q4588714">
            <seg>
              Du tog själv tidigare i denna diskussion upp att det finns antisemitism
              i muslimska grupper. Det är väl utmärkt att ledare i muslimska
              grupper är klockrena i avståndstagandet från antisemitism? Men
              det är du emot.
            </seg>
          </u>
          <u xml:id="i-0b69ce1e28e0e2a7-749" prev="i-0b69ce1e28e0e2a7-742" who="Q4588714">
            <seg>
              Det andra tydliga budskapet som vi har fått här i dag är att
              när man tillsätter en konkret utredning för att bekämpa främlingsfientligheten
              och för att öka kunskapen är ni emot det. Där tror jag att ni
              är lite rädda för sanningen eftersom ni inte vill att vi ska diskutera
              främlingsfientliga värderingar och attityder i Sverige utan vill
              blunda för verkligheten. Det bekymrar faktiskt mig.
            </seg>
          </u>
          <u xml:id="i-0b69ce1e28e0e2a7-750" prev="i-0b69ce1e28e0e2a7-742" who="Q4588714">
            <seg>
              I övrigt vill jag tacka för debatten.
            </seg>
          </u>
          <note>
            Överläggningen var härmed avslutad.
          </note>
          <note>
            17 § Svar på interpellation 2010/11:425 om invandrade kvinnors
            situation på arbetsmarknaden
          </note>
          <note type="speaker">
            Anf. 103 Statsrådet ERIK ULLENHAG (FP):
          </note>
          <u xml:id="i-0b69ce1e28e0e2a7-751" next="i-0b69ce1e28e0e2a7-756" who="Q4588714">
            <seg>
              Herr talman! Amineh Kakabaveh har frågat vilka åtgärder arbetsmarknadsministern
              avser att vidta för att förbättra möjligheterna för invandrade
              kvinnor att ta sig in på arbetsmarknaden och för att villkoren
              på de arbeten som invandrade kvinnor generellt har lättast att
              få ska bli bättre samt om situationen för invandrade kvinnor på
              arbetsmarknaden ska ses över i en genomgripande utredning.
            </seg>
          </u>
          <u xml:id="i-0b69ce1e28e0e2a7-752" prev="i-0b69ce1e28e0e2a7-751" who="Q4588714">
            <seg>
              Arbetet inom regeringen är så fördelat att det är jag som ska
              svara på interpellationen.
            </seg>
          </u>
          <u xml:id="i-0b69ce1e28e0e2a7-753" prev="i-0b69ce1e28e0e2a7-751" who="Q4588714">
            <seg>
              Alltför många av dem som har flytt eller invandrat till Sverige
              har haft svårt att få fotfäste på arbetsmarknaden. Detta gäller
              i synnerhet kvinnor. Sysselsättningsgraden för utrikes födda kvinnor
              är ungefär 20 procent lägre än för kvinnor som är födda i Sverige.
              Skillnaden i sysselsättningsgrad mellan utrikes födda kvinnor
              och utrikes födda män är 10 procent. Jag är den första att hålla
              med om att det tar alldeles för lång tid för utrikes födda kvinnor
              att etablera sig på arbetsmarknaden. Tre år efter invandringen
              är 50 procent av männen men enbart 22 procent av kvinnorna förvärvsarbetande.
              Det är därför en stor jämställdhetspolitisk utmaning att komma
              till rätta med de skillnader som finns i sysselsättningsgrad mellan
              utrikes födda kvinnor och män.
            </seg>
          </u>
          <u xml:id="i-0b69ce1e28e0e2a7-754" prev="i-0b69ce1e28e0e2a7-751" who="Q4588714">
            <seg>
              Ett viktigt steg framåt för att snabba på etableringen av nyanlända
              invandrare togs när etableringsreformen trädde i kraft den 1 december
              2010. Reformen har ett stort jämställdhetsfokus. Den nyanlände
              får nu professionellt stöd för att snabbt få en etableringplan
              och får etableringsersättning vid aktivt deltagande i etableringsinsatser.
              För att en familj ska få full etableringsersättning ställs krav
              på att såväl män som kvinnor deltar i etableringsinsatser. En
              nyanländ med etableringsplan har också rätt att välja en etableringslots
              som är en fristående aktör som arbetar på uppdrag av Arbetsförmedlingen.
              Lotsen blir en länk till samhället som möjliggör att kvinnorna
              kan få tillgång till ett nätverk. Det har också införts obligatorisk
              samhällsorientering för nyanlända som deltar i etableringsinsatser.
              Det är viktigt att tidigt få ta del av information om sina rättigheter
              och skyldigheter i det svenska samhället och inte bara vara hänvisad
              till en partner. Regeringen följer noga reformens genomförande
              och de effekter den kommer att ge för bland andra utrikes födda
              kvinnors arbetsmarknadsetablering.
            </seg>
          </u>
          <u xml:id="i-0b69ce1e28e0e2a7-755" prev="i-0b69ce1e28e0e2a7-751" who="Q4588714">
            <seg>
              Reformen om nyanländas etablering är ett steg i rätt riktning.
              Men reformen omfattar inte alla utrikes födda kvinnor. De flesta
              kvinnor som kommer till Sverige har anknytning till en person
              som redan bor i landet och utgör ca 60 procent av dem som får
              uppehållstillstånd på sådan grund. Kvinnor är därmed överrepresenterade
              i den grupp som inte har rätt till särskilda etableringsinsatser
              eller etableringsersättning. Det behövs därför ytterligare åtgärder
              för att öka sysselsättningen och arbetskraftsdeltagandet bland
              utrikes födda kvinnor. Regeringen arbetar med att på olika sätt
              finna lösningar och åtgärder som kan bidra till en förbättring.
            </seg>
          </u>
          <u xml:id="i-0b69ce1e28e0e2a7-756" prev="i-0b69ce1e28e0e2a7-751" who="Q4588714">
            <seg>
              Jag ser det som en av de största jämställdhetsutmaningarna vi
              har i dag att vidta åtgärder för att fler utrikes födda kvinnor
              ska kunna ta sig in på arbetsmarknaden och i samhället.
            </seg>
          </u>
          <note type="speaker">
            Anf. 104 AMINEH KAKABAVEH (V):
          </note>
          <u xml:id="i-0b69ce1e28e0e2a7-757" next="i-0b69ce1e28e0e2a7-762" who="Q3675519">
            <seg>
              Herr talman! Jag vill tacka integrationsminister Erik Ullenhag
              för svaret. Som det framgick har jag lämnat frågan till arbetsmarknadsministern,
              och det är självklart regeringen som bestämmer vem som svarar.
              Men jag tycker att det är förvånansvärt att frågor rörande invandrarkvinnor
              alltid ska relateras till integration. Jag har funderat en hel
              del på vad det är som gör att regeringens andra ministrar inte
              åtar sig ansvar, till exempel finans- och arbetsmarknadsministern.
              Jag har respekt för detta, men det kan vara bra att framöver fundera
              på om allt verkligen handlar om integration.
            </seg>
          </u>
          <u xml:id="i-0b69ce1e28e0e2a7-758" prev="i-0b69ce1e28e0e2a7-757" who="Q3675519">
            <seg>
              Det är positivt att jag och ministern i alla fall delar synen
              att det är ett stort problem att invandrade kvinnor har 20 procent
              lägre sysselsättningsgrad jämfört med kvinnor födda i Sverige.
              Den insats som ministern här redogör för har jag full respekt
              för. Jag tycker att det är positivt. Men som ministern själv sade
              handlar det inte om den målgrupp som jag pratar om.
            </seg>
          </u>
          <u xml:id="i-0b69ce1e28e0e2a7-759" prev="i-0b69ce1e28e0e2a7-757" who="Q3675519">
            <seg>
              Forskningen från 80- och 90-talet visar att de kvinnor som kom
              hit som arbetsinvandare från Finland, från Grekland, från forna
              Jugoslavien hade väldigt mycket problem. Pionjärerna på det området
              var genusforskarna Ålund och Knocke, men även Irene Molina har
              berört detta område. Det handlar om ren diskriminering på grund
              av etnicitet, klass och kön. Det har blivit ett strukturellt problem
              i samhället. Jag tror att det fortfarande är så.
            </seg>
          </u>
          <u xml:id="i-0b69ce1e28e0e2a7-760" prev="i-0b69ce1e28e0e2a7-757" who="Q3675519">
            <seg>
              Det var det dåvarande Arbetslivsinstitutet, tror jag, som 2006
              uppmärksammade forskare och politiker på att detta är ett problem.
              Invandrade kvinnors etablering på arbetsmarknaden är mycket låg.
              När de får ett arbete är det alltid lågavlönat, städjobb. Det
              ser vi också här i riksdagen. Det jobbet nedvärderas inte på något
              sätt. Det är ett jätteviktigt jobb. Frågan är varför invandrade
              kvinnor oftast, och nu även svarta män, hamnar i lågstatusyrken
              och får allvarliga problem.
            </seg>
          </u>
          <u xml:id="i-0b69ce1e28e0e2a7-761" prev="i-0b69ce1e28e0e2a7-757" who="Q3675519">
            <seg>
              Forskarna Knocke och Ålund har i sin forskning lagt märke till
              och uppmärksammat att dessa kvinnor ofta har ont i axlar, de är
              psykiskt sjuka, de har massa med problem plus att deras barn hamnar
              i fattigdom. Enligt Rädda Barnens undersökning är mer än 48 procent
              av de fattiga barnen invandrades barn. Det är helt oacceptabelt
              i ett samhälle som, precis som ministern säger, värnar om jämlikhet,
              solidaritet, öppenhet och så vidare. Det måste gälla alla, inte
              minst kvinnorna.
            </seg>
          </u>
          <u xml:id="i-0b69ce1e28e0e2a7-762" prev="i-0b69ce1e28e0e2a7-757" who="Q3675519">
            <seg>
              Då är frågan: Är regeringen och ministern beredda att tillsätta
              en utredning för att på nytt se över denna fråga?
            </seg>
          </u>
          <note type="speaker">
            Anf. 105 Statsrådet ERIK ULLENHAG (FP):
          </note>
          <u xml:id="i-0b69ce1e28e0e2a7-763" next="i-0b69ce1e28e0e2a7-773" who="Q4588714">
            <seg>
              Herr talman! Amineh Kakabaveh kommenterar vem som svarar på frågor
              om utrikes födda kvinnors, invandrarkvinnors, situation på arbetsmarknaden.
              Jag håller med om Amineh Kakabavehs ingång, att det här är ett
              ansvar för betydligt fler än mig som integrationsminister. Det
              är en utgångspunkt som regeringen har.
            </seg>
          </u>
          <u xml:id="i-0b69ce1e28e0e2a7-764" prev="i-0b69ce1e28e0e2a7-763" who="Q4588714">
            <seg>
              Det är två delar i detta. Det ena är att vi fortfarande inte
              har ett fullt ut jämställt samhälle. Där har vi en lång resa kvar
              även i Sverige. Även om vi har kommit långt i Sverige vad gäller
              jämställdhet är det ingen tröst för den som har lägre lön på grund
              av kön eller för den som får mindre livschanser på grund av kön
              och begränsas på grund av kön. Där har vi fortfarande en rejäl
              resa att göra.
            </seg>
          </u>
          <u xml:id="i-0b69ce1e28e0e2a7-765" prev="i-0b69ce1e28e0e2a7-763" who="Q4588714">
            <seg>
              Jag menar att en av de riktiga jämställdhetsutmaningar vi har
              i dag är situationen för utrikes födda kvinnor. Vi har ett arbetsmarknadsdeltagande
              som är alldeles för lågt i den här gruppen. Även fast Sverige
              ligger högst i en europeisk jämförelse när det gäller arbetskraftsdeltagande
              kvinnor har vi ett gap mellan utrikes födda kvinnor och utrikes
              födda män som är mycket svårt att acceptera.
            </seg>
          </u>
          <u xml:id="i-0b69ce1e28e0e2a7-766" prev="i-0b69ce1e28e0e2a7-763" who="Q4588714">
            <seg>
              Mot bakgrund av att det här är en fråga för hela regeringen har
              regeringen fattat beslut om att ta fram en ny integrationspolitisk
              strategi, som man kommer att jobba fram under nästa år under ledning
              av en statssekreterare hos mig, Jasenko Selimovic. Där ingår Finansdepartementet
              och relevanta andra departement för att ta ett samlat grepp och
              vända på stenar och fundera på: Hur kan vi förbättra integrationspolitiken
              ytterligare?
            </seg>
          </u>
          <u xml:id="i-0b69ce1e28e0e2a7-767" prev="i-0b69ce1e28e0e2a7-763" who="Q4588714">
            <seg>
              När det gäller just utrikes födda kvinnor ska man försöka analysera:
              Vad är bakgrunden till att vi har färre kvinnor i arbete? En bakgrund
              tror jag är att vi har haft alldeles för lite av individualiserad
              hjälp. Vi har sett familjer som har kommit som en enhet. Man kanske
              har fokuserat på att mannen ska komma i jobb, och man har tappat
              bort kvinnan. Männen har gått på svenskundervisning. Kvinnorna
              har inte gjort det. Detta försöker vi nu bryta med etableringsreformen
              som handlar om individuellt stöd; kvinnor och män ska få samma
              etablering i Sverige när de kommer.
            </seg>
          </u>
          <u xml:id="i-0b69ce1e28e0e2a7-768" prev="i-0b69ce1e28e0e2a7-763" who="Q4588714">
            <seg>
              Det finns ett antal andra utmaningar. Det kom en ESO-rapport
              häromdagen, en rapport från några experter, ekonomer, som pekade
              på problem med föräldraförsäkringens konstruktion, vårdnadsbidragets
              konstruktion, problem med olika ersättningssystem som kan göra
              att det tar väldigt lång tid innan en utrikes född kvinna över
              huvud taget kommer in i svenskundervisning för invandrare och
              kommer in på arbetsmarknaden. Det där bör vi fundera kring.
            </seg>
          </u>
          <u xml:id="i-0b69ce1e28e0e2a7-769" prev="i-0b69ce1e28e0e2a7-763" who="Q4588714">
            <seg>
              Vi kan se att attityderna från myndigheter har varit ganska könsstereotypa,
              det vill säga att man mer har fokuserat på att mannen ska komma
              i jobb snarare än att kvinnan ska komma i jobb. Där är det ett
              långsiktigt arbete som vi ska ta itu med i samband med en ny integrationspolitisk
              strategi.
            </seg>
          </u>
          <u xml:id="i-0b69ce1e28e0e2a7-770" prev="i-0b69ce1e28e0e2a7-763" who="Q4588714">
            <seg>
              Amineh Kakabaveh tog upp barnfattigdom, en fråga som det för
              närvarande är mycket diskussion kring. Vad är huvudproblemet när
              det gäller barnfattigdom? De som drabbas allra mest och allra
              oftast är människor med utrikes bakgrund, i synnerhet barn som
              växer upp med en ensamstående mamma med utrikes bakgrund. Hon
              har inte kommit ut på arbetsmarknaden fullt ut och drabbas av
              mycket små marginaler.
            </seg>
          </u>
          <u xml:id="i-0b69ce1e28e0e2a7-771" prev="i-0b69ce1e28e0e2a7-763" who="Q4588714">
            <seg>
              En förklaring till att det ser ut så är att vi har haft en integrationspolitik
              som alldeles för lite har fokuserat på individuella lösningar.
              Vi har haft en integrationspolitik som inte tillräckligt fokuserat
              på jobb och kunskap i svenska språket. Det tar en stund att vända
              på det. Men utgångspunkten att jobb är nyckeln in i samhället,
              alldeles oavsett om man är född i Sverige eller någon annanstans,
              måste vara kärnan i det hela.
            </seg>
          </u>
          <u xml:id="i-0b69ce1e28e0e2a7-772" prev="i-0b69ce1e28e0e2a7-763" who="Q4588714">
            <seg>
              Självklart ska vi diskutera arbetsmiljö. Självklart ska vi fundera
              över villkoren för att jobba som städare eller ha det som Amineh
              Kakabaveh väljer att kalla lågstatusyrken. Men den stora frågan
              är: Hur kan vi få fler att ha att jobb att gå till och egen lön
              att betala räkningar med, med den frihet och makt över vardagen
              som det skapar? Det är den stora integrationspolitiska utmaningen.
            </seg>
          </u>
          <u xml:id="i-0b69ce1e28e0e2a7-773" prev="i-0b69ce1e28e0e2a7-763" who="Q4588714">
            <seg>
              Det är, precis som Amineh Kakabaveh säger, ett ansvar för hela
              regeringen, och det finns mycket kvar att göra i den delen.
            </seg>
          </u>
          <note type="speaker">
            Anf. 106 AMINEH KAKABAVEH (V):
          </note>
          <u xml:id="i-0b69ce1e28e0e2a7-774" next="i-0b69ce1e28e0e2a7-780" who="Q3675519">
            <seg>
              Herr talman! Tack, ministern, för att det i alla fall finns en
              insikt inom politiken om att detta är ett problem. Jag läste i
              Svenska Dagbladet häromdagen om rosa bänkar och andra förslag.
              Jag anser att invandrade kvinnor inte behöver rosa bänkar i Rinkeby
              och Tensta för att locka dem att komma ut. Jag tycker inte att
              invandrade kvinnor behöver ett särskilt bad för att de ska komma
              ut och göra sig synliga eller göra sig hörda. Jag tycker att invandrade
              kvinnor, precis som alla andra kvinnor i samhället, behöver makt
              och inflytande. Det är det som är kärnan för demokrati och jämställdhet.
              Har man inte ett jobb mår man inte bra. Har man inte plats i det
              offentliga rummet kommer man heller aldrig att ha makt vare sig
              över sitt liv eller i samhället.
            </seg>
          </u>
          <u xml:id="i-0b69ce1e28e0e2a7-775" prev="i-0b69ce1e28e0e2a7-774" who="Q3675519">
            <seg>
              Det är tyvärr så för många invandrade kvinnor, även de 60 procent
              som inte berörs av etableringsreformen. Det är de kvinnor som
              kommer genom anknytning. Det visade sig på ett seminarium jag
              hade här i riksdagen för inte så länge sedan att det i Botkyrka
              kommun till och med är över 14 procent av de invandrade kvinnor
              som har bott här i decennier som varken är aktuella hos socialtjänsten,
              i arbetsmarknadsåtgärder eller på Arbetsförmedlingen och så vidare.
              De är helt bortglömda.
            </seg>
          </u>
          <u xml:id="i-0b69ce1e28e0e2a7-776" prev="i-0b69ce1e28e0e2a7-774" who="Q3675519">
            <seg>
              Det är dags att synliggöra denna grupp inte bara inom forskningen
              utan även inom det politiska och här i riksdagen. Det är bra att
              vi har dessa debatter, för då väcker vi tankar men också ansvar
              när vi ser att Sverige är sämst av OECD-länderna när det gäller
              frågan om just invandrade kvinnor födda utanför Europa. Det är
              ett stort problem som även andra länder har insett. Därför är
              det viktigt att ta detta ansvar och faktiskt tillsätta en rejäl
              utredning.
            </seg>
          </u>
          <u xml:id="i-0b69ce1e28e0e2a7-777" prev="i-0b69ce1e28e0e2a7-774" who="Q3675519">
            <seg>
              Grunden är självklart att det inte bara handlar om att se kvinnan
              som en del av familjen, utan det handlar precis som ministern
              själv nämnde om attityden hos arbetsgivare, facken, företagen,
              politikerna och myndigheterna. Man måste tänka på olika nivåer
              och komma med åtgärder. Det gäller till exempel på arbetsmarknaden,
              där vi ser att dessa kvinnor inte har möjlighet att utbilda sig
              och göra vidare karriär. De fastnar i det jag pratade om, arbeten
              där det är väldigt låga löner. Det är lågavlönade yrken.
            </seg>
          </u>
          <u xml:id="i-0b69ce1e28e0e2a7-778" prev="i-0b69ce1e28e0e2a7-774" who="Q3675519">
            <seg>
              Inom dessa arbeten satsas inte heller på utbildning och vidareutveckling,
              vilket innebär att man har fastnat där år efter år. Vad blir det
              till slut? Jo, långtidssjukskrivningar. Det kostar enormt mycket.
              Det påverkar familjen, barnen och samhället. Därför ska man tänka
              långsiktigt.
            </seg>
          </u>
          <u xml:id="i-0b69ce1e28e0e2a7-779" prev="i-0b69ce1e28e0e2a7-774" who="Q3675519">
            <seg>
              Det är bra att nu satsa på kvinnorna som kommer i dag, men vi
              har ju grupper med tusentals kvinnor som har detta problem i vårt
              land. Därför hoppas jag verkligen att ministern kommer att ta
              denna fråga på allvar och se till att det finns utredningar där
              man föreslår åtgärder. Frågan är som sagt aktuell varje dag på
              den politiska dagordningen, i medier och så vidare.
            </seg>
          </u>
          <u xml:id="i-0b69ce1e28e0e2a7-780" prev="i-0b69ce1e28e0e2a7-774" who="Q3675519">
            <seg>
              Vårdnadsbidraget, de rosa bänkarna och särskilda badställen för
              kvinnor kommer som sagt inte att hjälpa. De kommer bara att segregera,
              och så hör vi Sverigedemokraterna härifrån talarstolen tala om
              olika människors synpunkter och inflytande i samhället.
            </seg>
          </u>
          <note type="speaker">
            Anf. 107 Statsrådet ERIK ULLENHAG (FP):
          </note>
          <u xml:id="i-0b69ce1e28e0e2a7-781" next="i-0b69ce1e28e0e2a7-787" who="Q4588714">
            <seg>
              Herr talman! Låt mig först understryka en sak som är viktig för
              debatten. Amineh Kakabaveh säger att vi är sämst i Europa på utrikes
              födda kvinnor. Det är inte riktigt sant. Vi har drygt 60 procent
              i sysselsättningsgrad bland utrikes födda kvinnor. Det är till
              och med så att denna siffra är bättre än vad den är för inrikes
              födda kvinnor i vissa sydeuropeiska länder. Vi har rader av länder
              i Europa som har en rejäl hemläxa att göra när det gäller att
              få in utrikes födda kvinnor på arbetsmarknaden.
            </seg>
          </u>
          <u xml:id="i-0b69ce1e28e0e2a7-782" prev="i-0b69ce1e28e0e2a7-781" who="Q4588714">
            <seg>
              Däremot ligger vi dåligt till vad gäller arbetskraftsdeltagande
              bland utrikes födda, och vi ligger också rejält dåligt till vad
              gäller skillnaden mellan utrikes och inrikes födda. I antal och
              i procentandel ligger vi dock relativt bra till jämfört med andra
              länder. Dock är detta alldeles för uselt. Att vi för utrikes födda
              kvinnor ligger på en sysselsättningsgrad på 60 procent är inte
              bra. Det är också en del i hur vi ska klara den framtida välfärden
              och tillväxten, att se till att ta till vara all den kunskap och
              erfarenhet och alla de möjligheter dessa kvinnor har.
            </seg>
          </u>
          <u xml:id="i-0b69ce1e28e0e2a7-783" prev="i-0b69ce1e28e0e2a7-781" who="Q4588714">
            <seg>
              Sedan välkomnar jag den tillnyktring som verkar finnas från Amineh
              Kakabavehs sida, för en anledning till att vi har den sysselsättningsgrad
              vi har bland utrikes födda kvinnor och en anledning till de integrationsproblem
              vi har tycker jag är att man tidigare har fört en integrationspolitik
              från socialdemokratin, Vänsterpartiet och de rödgröna samarbetspartierna
              som fokuserade för lite på jobb och för lite på kunskap i svenska
              språket. I all välmening såg man människor som flydde eller invandrade
              till vårt land som svaga individer som behövde hjälp. Man ställde
              snarare frågan vilket bidrag de skulle ha än vad de kunde bidra
              med.
            </seg>
          </u>
          <u xml:id="i-0b69ce1e28e0e2a7-784" prev="i-0b69ce1e28e0e2a7-781" who="Q4588714">
            <seg>
              Det är denna grundläggande förändring vi försöker göra: Alla
              människor som flyr eller invandrar till Sverige ska ha möjlighet
              att komma ut på arbetsmarknaden. Vi hade under en period regelverk
              som var rätt absurda asylsökande var till och med förbjudna att
              arbeta och som denna regering har avskaffat. Det är klart att
              det sänder en väldigt konstig signal om jag flyr från Mogadishu
              eller Teheran, kommer till Sverige och säger att jag vill försöka
              jobba under asyltiden men får svaret att det är förbjudet.
            </seg>
          </u>
          <u xml:id="i-0b69ce1e28e0e2a7-785" prev="i-0b69ce1e28e0e2a7-781" who="Q4588714">
            <seg>
              Vi hade under rätt lång tid ett sådant regelverk att jag först
              skulle gå på svenska för invandrare, och sedan fick jag söka jobb.
              Där gör vi en grundläggande förändring av integrationspolitiken
              utifrån hur den såg ut under socialdemokratins tid, då Vänsterpartiet
              också hade inflytande. Allra sist bör man väl vad gäller denna
              del säga att vi inte har hittat alla lösningar. Det är därför
              vi tar fram en ny integrationspolitisk strategi, och vi behöver
              göra betydligt mer.
            </seg>
          </u>
          <u xml:id="i-0b69ce1e28e0e2a7-786" prev="i-0b69ce1e28e0e2a7-781" who="Q4588714">
            <seg>
              I den meningen vill jag hålla med Amineh Kakabaveh: Det är en
              frågeställning hur vi ser till att ha en etablering för folk som
              nu kommer som är mer inriktad på hur individen och utrikes födda
              kvinnor snabbare kan komma i jobb, och en annan frågeställning
              är hur vi stärker människor som har fastnat i ett långvarigt utanförskap
              och aldrig kommit in. Hur ser vi till att de mammor som i dag
              går med sitt barn till apoteket eller Försäkringskassan, där barnet
              hjälper till med svenska, kan komma in i samhället på allvar,
              lära sig svenska och få ett jobb? Det kommer också att vara en
              del av den integrationspolitiska strategin.
            </seg>
          </u>
          <u xml:id="i-0b69ce1e28e0e2a7-787" prev="i-0b69ce1e28e0e2a7-781" who="Q4588714">
            <seg>
              Där det fortfarande finns någonting för dig, Amineh Kakabaveh,
              att fundera på är inställningen. Du återkommer till lågstatusjobb
              och arbeten som lite grann inte skulle vara tillräckligt bra.
              För mig är kärnan att vi måste fundera på hur vi ser till att
              riva trösklar och ta bort hinder. Hur ser vi till att ha en utgångspunkt
              så att människor som har kommit hit ska kunna komma in och få
              ett jobb? Skillnaden mellan att ha ett jobb att gå till och inte
              ha det är det som är den stora bristen på frihet för många av
              de utrikes födda kvinnorna.
            </seg>
          </u>
          <note type="speaker">
            Anf. 108 AMINEH KAKABAVEH (V):
          </note>
          <u xml:id="i-0b69ce1e28e0e2a7-788" next="i-0b69ce1e28e0e2a7-792" who="Q3675519">
            <seg>
              Herr talman! Tack, ministern! Jag ska bara poängtera att detta
              med lågstatusjobben inte handlar om att de finns överallt och
              att någon måste göra dem. Tyvärr är det oftast så när det gäller
              dessa kvinnor att de har utbildning och verktyg, men de blir inte
              anställda på de arbetsplatser som de faktiskt har utbildning för.
              Därför hamnar de där.
            </seg>
          </u>
          <u xml:id="i-0b69ce1e28e0e2a7-789" prev="i-0b69ce1e28e0e2a7-788" who="Q3675519">
            <seg>
              Jag anser personligen att både föregående och nuvarande regering
              svikit och starkt sviker invandrade kvinnor. Det är en särskild
              grupp som är osynliggjord och där man inte har satsat på vare
              sig forskning eller något annat för att lyfta fram frågan och
              för att gruppen ska synliggöras.
            </seg>
          </u>
          <u xml:id="i-0b69ce1e28e0e2a7-790" prev="i-0b69ce1e28e0e2a7-788" who="Q3675519">
            <seg>
              Det jag sade tog jag inte bara ur luften, ministern, utan i Svenska
              Dagbladet från den 13 juni säger Näringsdepartementet att vi är
              bland de sämre i OECD-länderna. Det finns alltså fakta på att
              vi inte är så himla bra som vi har trott, inte heller när det
              gäller jämställdhetsfrågan. Man ska alltså komma ihåg att det
              inte är så som ministern säger, att denna regering har varit bättre
              än någon annan.
            </seg>
          </u>
          <u xml:id="i-0b69ce1e28e0e2a7-791" prev="i-0b69ce1e28e0e2a7-788" who="Q3675519">
            <seg>
              När klassklyftorna har ökat, när många har blivit utförsäkrade
              och när vårdnadsbidraget tillkom är det invandrade kvinnor och
              invandrade generellt som har drabbats av detta. När det gäller
              vårdnadsbidraget är det kvinnor i utsatta områden som inte har
              någon annanstans att vända sig. De tar emot detta i stället för
              att lämna ansökningar tio gånger i veckan utan att det finns arbete
              för dem. Därför har man helt enkelt bundit dem vid hemmet och
              sett till att de ska vara beroende av mannen och släktingarna.
            </seg>
          </u>
          <u xml:id="i-0b69ce1e28e0e2a7-792" prev="i-0b69ce1e28e0e2a7-788" who="Q3675519">
            <seg>
              Det är inte en bra satsning, och jag hoppas att man ser över
              detta. Denna fälla ska bort, tycker jag. Det är viktigt.
            </seg>
          </u>
          <note type="speaker">
            Anf. 109 Statsrådet ERIK ULLENHAG (FP):
          </note>
          <u xml:id="i-0b69ce1e28e0e2a7-793" next="i-0b69ce1e28e0e2a7-801" who="Q4588714">
            <seg>
              Herr talman! Bara så att vi reder ut att vi talar om rätt siffror:
              Amineh Kakabaveh sade att vi var betydligt sämre än andra länder
              i Europa på utrikes födda kvinnor. Det är inte riktigt sant; där
              ligger vi rätt bra till. Däremot är vi bland de sämsta i Europa
              på gapet mellan sysselsättning för utrikes och inrikes födda totalt
              sett.
            </seg>
          </u>
          <u xml:id="i-0b69ce1e28e0e2a7-794" prev="i-0b69ce1e28e0e2a7-793" who="Q4588714">
            <seg>
              Detta är den riktigt stora utmaningen. Hur ser vi till att skapa
              en integrationspolitik som fokuserar på just jobb, kunskaper i
              svenska och hur man snabbt ska komma in? Där behöver vi vända
              på väldigt många stenar och fundera på kor som kanske tidigare
              har varit heliga ifall de är rätt eller fel. Vi har en lång resa
              kvar att göra.
            </seg>
          </u>
          <u xml:id="i-0b69ce1e28e0e2a7-795" prev="i-0b69ce1e28e0e2a7-793" who="Q4588714">
            <seg>
              Jag kan ge några exempel på det som sker och som jag har nämnt.
              Etableringsreformen fokuserar på jobb, kunskaper i svenska och
              individuellt anpassade åtgärder på ett helt annat sätt än vad
              den tidigare integrationspolitiken gjorde. Det tror jag är rätt
              väg att gå.
            </seg>
          </u>
          <u xml:id="i-0b69ce1e28e0e2a7-796" prev="i-0b69ce1e28e0e2a7-793" who="Q4588714">
            <seg>
              Vi har gett pengar till mentorskapsprojekt för att se till att
              kunna öppna dörrar. Internationella kvinnoföreningen i Malmö är
              ett exempel på en verksamhet som får resurser för att öppna dörrar
              där näringslivet kopplas samman med duktiga utrikes födda kvinnor
              och där du kan öppna en dörr, bryta fördomar, komma in på arbetsmarknaden
              och ta till vara idéer.
            </seg>
          </u>
          <u xml:id="i-0b69ce1e28e0e2a7-797" prev="i-0b69ce1e28e0e2a7-793" who="Q4588714">
            <seg>
              Tillgången till yrkesutbildningar har varit central. Vi har öppnat
              upp möjligheten till fler vuxenutbildningar med yrkesinriktning
              som är särskilt viktigt för lågutbildade kvinnor.
            </seg>
          </u>
          <u xml:id="i-0b69ce1e28e0e2a7-798" prev="i-0b69ce1e28e0e2a7-793" who="Q4588714">
            <seg>
              Om jag ska peka på några av de saker som jag ser att vi behöver
              fundera på framöver är det hur svenskundervisningen för invandrare
              fungerar. Kan vi koppla den tydligare till jobb? Vi ser runt om
              exempel på att när svenskundervisningen för invandrare kopplas
              till ett visst yrke där man får kunskap om att jobba i skogen,
              inom databranschen, med hushållsnära tjänster eller inom handeln
              blir språkresultaten bättre och man kommer snabbare i arbete.
              Den typen av frågor måste vi fundera på framöver.
            </seg>
          </u>
          <u xml:id="i-0b69ce1e28e0e2a7-799" prev="i-0b69ce1e28e0e2a7-793" who="Q4588714">
            <seg>
              Det här är en av våra riktiga huvudutmaningar, vilket statsministern
              betonade i regeringsförklaringen, och regeringen återkommer till
              att integrationsfrågan är en av våra avgörande frågor framöver.
            </seg>
          </u>
          <note>
            Överläggningen var härmed avslutad.
          </note>
          <note>
            18 § Bordläggning
          </note>
          <note>
            Anmäldes och bordlades
          </note>
          <note>
            19 § Anmälan om frågor för skriftliga svar
          </note>
          <u xml:id="i-0b69ce1e28e0e2a7-800" prev="i-0b69ce1e28e0e2a7-793" who="Q4588714">
            <seg>
              Anmäldes att följande frågor för skriftliga svar framställts
            </seg>
          </u>
          <note>
            den 17 juni
          </note>
          <note>
            Tomas Eneroth
          </note>
          <note>
            Jens Holm
          </note>
          <note>
            Frågorna redovisas i bilaga som fogats till riksdagens snabbprotokoll
            tisdagen den 21 juni.
          </note>
          <note>
            20 § Kammaren åtskildes kl. 15.30.
          </note>
          <u xml:id="i-0b69ce1e28e0e2a7-801" prev="i-0b69ce1e28e0e2a7-793" who="Q4588714">
            <seg>
              Förhandlingarna leddes
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
