<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 201011</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 201011</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-201011--111</head>
          <docDate when="2011-06-08">2011-06-08</docDate>
        </div>
      </front>
      <body>
        <div>
          <note>
            Riksdagens protokoll
          </note>
          <note>
            2010/11:111
          </note>
          <note>
            Onsdagen den 8 juni
          </note>
          <note>
            Kl. 09:00 - 17:11
          </note>
          <note>
            1 § Justering av protokoll
          </note>
          <note>
            Justerades protokollet för den 31 maj.
          </note>
          <note>
            2 § Anmälan om inkommet protokollsutdrag från utskott
          </note>
          <note>
            Förste vice talmannen anmälde att ett utdrag ur prot. 2010/11:24
            för tisdagen den 31 maj i ärende om subsidiaritetsprövning av
            EU-förslag inkommit från skatteutskottet.
          </note>
          <note>
            3 § Anmälan om inkommen faktapromemoria om förslag från Europeiska
            kommissionen
          </note>
          <note>
            Förste vice talmannen anmälde att följande faktapromemoria om
            förslag från Europeiska kommissionen inkommit och överlämnats
            till utskott:
          </note>
          <u xml:id="i-bb903f08082d1f04-0" who="unknown">
            <seg>
              KOM(2011)220
            </seg>
          </u>
          <note>
            4 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            5 § Förnyad bordläggning
          </note>
          <note>
            Föredrogs och bordlades åter
          </note>
          <note>
            6 § Nya regler för elektroniska pengar
          </note>
          <note>
            Föredrogs
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            7 § Apoteksomregleringen
          </note>
          <note>
            Föredrogs
          </note>
          <note type="speaker">
            Anf. 1 ROLAND UTBULT (KD):
          </note>
          <u xml:id="i-bb903f08082d1f04-1" next="i-bb903f08082d1f04-3" who="Q6220743">
            <seg>
              Fru talman! Det är nu dags för socialutskottet att debattera
              betänkande SoU14 som behandlar Riksrevisionens styrelses redogörelse
              om förberedelsearbetet i apoteksreformen.
            </seg>
          </u>
          <note>
            I betänkandet behandlas två motioner som väckts med anledning
            av redogörelsen. Dessutom behandlas tre motionsyrkanden från den
            allmänna motionstiden 2010 och ett motionsyrkande som sedan tidigare
            har överlämnats av näringsutskottet.
          </note>
          <note>
            Den 7 april i år höll socialutskottet en öppen utfrågning för
            att informera sig i ämnet. Temat var Erfarenheter från den första
            tiden efter omregleringen av apoteksmarknaden, och inbjudna var
            ett antal aktuella aktörer.
          </note>
          <u xml:id="i-bb903f08082d1f04-2" prev="i-bb903f08082d1f04-1" who="Q6220743">
            <seg>
              I betänkandet finns en reservation.
            </seg>
          </u>
          <u xml:id="i-bb903f08082d1f04-3" prev="i-bb903f08082d1f04-1" who="Q6220743">
            <seg>
              Fru talman! Efter denna inledning ges nu tillfälle till debatt.
            </seg>
          </u>
          <note type="speaker">
            Anf. 2 LENNART AXELSSON (S):
          </note>
          <u xml:id="i-bb903f08082d1f04-4" next="i-bb903f08082d1f04-22" who="Q5563036">
            <seg>
              Fru talman! Försök aldrig laga något som inte är trasigt var
              ett argument som användes för att beskriva det i mitt och Socialdemokraternas
              tycke vansinniga beslutet att slå sönder Apoteket, en allt viktigare
              del av vår svenska hälso- och sjukvård. Det då av oss alla ägda
              Apoteket var dessutom i ett internationellt perspektiv ett för
              alla skattebetalare väldigt billigt system för att ge oss tillgång
              till de mediciner som vi då och då behöver ha under livets gång.
            </seg>
          </u>
          <u xml:id="i-bb903f08082d1f04-5" prev="i-bb903f08082d1f04-4" who="Q5563036">
            <seg>
              Det fanns visserligen ett behov av att öka service och tillgänglighet
              i vissa delar, men det hade mycket väl kunnat ordnas inom ramen
              för det gamla Apoteket.
            </seg>
          </u>
          <u xml:id="i-bb903f08082d1f04-6" prev="i-bb903f08082d1f04-4" who="Q5563036">
            <seg>
              Ibland försöker borgerliga politiker försvara sitt handlande
              med att man numera minsann kan köpa både nässprejen och huvudvärkstabletterna
              även i vanliga livsmedelsbutiker och på bensinmackar. Det är visserligen
              sant, men om den förändringen var vi i stort sett helt överens.
              Det är inte där som det stora problemet ligger.
            </seg>
          </u>
          <u xml:id="i-bb903f08082d1f04-7" prev="i-bb903f08082d1f04-4" who="Q5563036">
            <seg>
              Receptfritt i dagligvaruhandeln är inte problemfritt på något
              sätt. Det är trots allt läkemedel det handlar om och de måste
              hanteras med en stor ansvarsfullhet av handeln. Det riktigt problematiska
              börjar när man går över till den receptbelagda sidan.
            </seg>
          </u>
          <u xml:id="i-bb903f08082d1f04-8" prev="i-bb903f08082d1f04-4" who="Q5563036">
            <seg>
              Om de receptfria produkterna kan hävdas vara en del av en vanlig
              marknad, om än inte fullt ut, är de receptbelagda utan tvekan
              det inte. Din läkare bestämmer vilken medicin du behöver, samhället
              sätter priset och vi betalar alla tillsammans ca 80 procent av
              kostnaden genom skatten.
            </seg>
          </u>
          <u xml:id="i-bb903f08082d1f04-9" prev="i-bb903f08082d1f04-4" who="Q5563036">
            <seg>
              Nu har den borgerliga majoriteten ändå bestämt sig för att vi
              inte ska äga och organisera saker gemensamt, även om det fungerar
              väldigt bra kosta vad det kosta vill.
            </seg>
          </u>
          <u xml:id="i-bb903f08082d1f04-10" prev="i-bb903f08082d1f04-4" who="Q5563036">
            <seg>
              För att vara säker på att locka utländska apotekskedjor att komma
              hit och öppna nya apotek trodde man att lönsamheten behövde ökas.
              Därför gjorde man det med ca 500 miljoner, pengar som annars hade
              kunnat komma skattebetalarna till del.
            </seg>
          </u>
          <u xml:id="i-bb903f08082d1f04-11" prev="i-bb903f08082d1f04-4" who="Q5563036">
            <seg>
              Fru talman! Tillgängligheten skulle öka. Det var ett av de viktigaste
              målen med omregleringen, avregleringen eller utförsäljningen,
              vilket ord man nu väljer att använda. Har den då gjort det? Antalet
              apotek har i alla fall ökat ganska kraftigt, men hur ser det ut
              med tillgängligheten?
            </seg>
          </u>
          <u xml:id="i-bb903f08082d1f04-12" prev="i-bb903f08082d1f04-4" who="Q5563036">
            <seg>
              I många olika sammanhang rapporteras om problem med att få den
              medicin som man har fått recept på eftersom den inte finns i lager
              och för att det apotek man har gått till inte kan upplysa om på
              vilket apotek man skulle kunna få tag på den.
            </seg>
          </u>
          <u xml:id="i-bb903f08082d1f04-13" prev="i-bb903f08082d1f04-4" who="Q5563036">
            <seg>
              En annan problematik är att om du går till flera apotek med olika
              ägare och har behov av att betala din medicin på avbetalning kommer
              du att finna att de inte använder sig av samma avbetalningssystem,
              vilket gör det både dyrare och besvärligare för den enskilde.
            </seg>
          </u>
          <u xml:id="i-bb903f08082d1f04-14" prev="i-bb903f08082d1f04-4" who="Q5563036">
            <seg>
              Det var två av många exempel som gör att man i hög grad kan ifrågasätta
              om tillgängligheten verkligen har ökat. Det hjälper ju inte hur
              många apotek som finns om de inte har det du behöver.
            </seg>
          </u>
          <u xml:id="i-bb903f08082d1f04-15" prev="i-bb903f08082d1f04-4" who="Q5563036">
            <seg>
              På Sveriges Apoteksförenings hemsida, som också finns citerad
              i det här betänkandet, kan man läsa att under monopoltiden kunde
              alla apotek se varandras lager. På så sätt fick kunden hjälp med
              att ta reda på vilket apotek den medicin de behövde fanns på.
              Det var en service som gav en hög servicenivå och som kunderna
              vande sig vid.
            </seg>
          </u>
          <u xml:id="i-bb903f08082d1f04-16" prev="i-bb903f08082d1f04-4" who="Q5563036">
            <seg>
              Jag tänker på begreppet vande sig vid. I mina öron låter det
              som om de tycker att kunderna är för bortskämda. Och så var det
              nog. Vi skämdes bort med en väldigt bra service. Men svenska folket
              har rätt att bli bortskämt när det handlar om hälso- och sjukvård.
              Alla ska behandlas lika och få den hjälp man behöver om man har
              haft oturen att drabbas av sjukdom.
            </seg>
          </u>
          <u xml:id="i-bb903f08082d1f04-17" prev="i-bb903f08082d1f04-4" who="Q5563036">
            <seg>
              Här har den borgerliga majoriteten sedan de kom till makten inte
              bara slagit sönder ett väl fungerande apotekssystem utan också
              öppnat upp för att man ska kunna köpa sig före i kön på våra gemensamt
              finansierade sjukhus. Det här är en viktig anledning till att
              vi har kämpat för att få behålla våra apotek.
            </seg>
          </u>
          <u xml:id="i-bb903f08082d1f04-18" prev="i-bb903f08082d1f04-4" who="Q5563036">
            <seg>
              Nu är skadan redan skedd och det gäller att försöka se till att
              de negativa effekterna blir så små som möjligt. I det jobbet spelar
              Riksrevisionens rapport en stor och viktig roll.
            </seg>
          </u>
          <u xml:id="i-bb903f08082d1f04-19" prev="i-bb903f08082d1f04-4" who="Q5563036">
            <seg>
              Fru talman! Riksrevisionen framför en hel del kritik mot regeringen
              i sin granskning. De menar att det är anmärkningsvärt att regeringen
              inte säkerställde att det samlades in data som skulle kunna göra
              det möjligt att utvärdera hela omregleringen. De vill också se
              att våra skattepengar används på ett så bra sätt som möjligt och
              att apoteksverksamheten i glesbygden garanteras.
            </seg>
          </u>
          <u xml:id="i-bb903f08082d1f04-20" prev="i-bb903f08082d1f04-4" who="Q5563036">
            <seg>
              Vi ställer i vår reservation oss bakom Riksrevisionens förslag
              i dessa delar och vill dessutom att det görs en snar uppföljning
              av problematiken med att det ofta är svårt att få tillgång till
              den medicin man behöver inom rimlig tid och slutligen också när
              det gäller avbetalningsproblematiken. Det är inte rimligt att
              den som är i behov av medicin inte ska få tillgång till den på
              ett snabbt och säkert sätt.
            </seg>
          </u>
          <u xml:id="i-bb903f08082d1f04-21" prev="i-bb903f08082d1f04-4" who="Q5563036">
            <seg>
              Sedan skulle jag vilja rekommendera läsning av något som jag
              kom över alldeles nyligen. Det är tidningen Mitt i Vasastan som
              i går hade en artikel om just avregleringens effekter. Där skriver
              man: Priserna skulle sjunka och det skulle bli lättare att få
              tag i medicin när apoteksmonopolet skrotades. Men läkemedlen har
              inte blivit billigare och de flesta av länets 89 nya apotek har
              öppnat i rika områden och stora köpcentrum. Var det så tanken
              var?
            </seg>
          </u>
          <u xml:id="i-bb903f08082d1f04-22" prev="i-bb903f08082d1f04-4" who="Q5563036">
            <seg>
              Jag yrkar bifall till reservationen.
            </seg>
          </u>
          <note type="speaker">
            Anf. 3 AGNETA LUTTROPP (MP):
          </note>
          <u xml:id="i-bb903f08082d1f04-23" next="i-bb903f08082d1f04-30" who="Q4964320">
            <seg>
              Fru talman! Miljöpartiet var aldrig positivt till apoteksmonopolets
              upphörande. Nu som då förstår jag varför.
            </seg>
          </u>
          <u xml:id="i-bb903f08082d1f04-24" prev="i-bb903f08082d1f04-23" who="Q4964320">
            <seg>
              Ett skäl till avreglering som ofta nämns är att tillgängligheten
              har ökat. På det kan man svara både ja och nej. Apoteksutbudet
              är större, åtminstone i större städer och fram till 2013 i glesbygden.
              Vad som händer med apoteken i glesbygden efter 2013 vet vi inte
              riktigt. Det som inte är lönsamt tenderar att bli tveksamt. Tillgänglighet
              handlar också om att få tillgång till det som apoteket i första
              hand är till för, nämligen medicinutgivning till kunder.
            </seg>
          </u>
          <u xml:id="i-bb903f08082d1f04-25" prev="i-bb903f08082d1f04-23" who="Q4964320">
            <seg>
              En av frågorna runt avregleringen som diskuterats mycket är 24-timmarsregeln.
              Den tillgängligheten är viktig, men för många kunder fungerar
              den inte tillfredsställande i dag. Jag ska ge ett exempel på överdriven
              tillgänglighet till gagn för ja, vem? I min hemstad Västerås finns
              tre nya apotek med några stegs mellanrum. Det verkar ganska överflödigt.
              Jag gick i vintras in på alla tre apoteken med ett recept. Inget
              av dessa tre apotek kunde hjälpa mig. De kunde inte heller berätta
              var medicinen fanns eller när jag kunde få den. Då gick jag ytterligare
              några steg, till det gamla Apoteket, och efter några minuter gick
              jag ut med min medicin. Den försvårande faktorn här är att man
              alltså inte kan hänvisa till ett annat apotek, eller den möjligheten
              är i alla fall begränsad, vilket är mycket negativt för kunderna.
              Tillgänglighet ja, det är nog en smakfråga.
            </seg>
          </u>
          <u xml:id="i-bb903f08082d1f04-26" prev="i-bb903f08082d1f04-23" who="Q4964320">
            <seg>
              En annan brist är att en del nya apotek har sommarstängt och
              då menar jag hela sommaren. Andra har lunchstängt. Tillgänglighet
              ja, det är nog en smakfråga.
            </seg>
          </u>
          <u xml:id="i-bb903f08082d1f04-27" prev="i-bb903f08082d1f04-23" who="Q4964320">
            <seg>
              PRO uttryckte sin tveksamhet vid en utfrågning den 7 april i
              år och sade: När det gäller tillgänglighet är väl vår syn annorlunda
              än vad som redovisats här. Tillgänglighet ja, det är, återigen,
              en smakfråga.
            </seg>
          </u>
          <u xml:id="i-bb903f08082d1f04-28" prev="i-bb903f08082d1f04-23" who="Q4964320">
            <seg>
              Avslutningsvis vill jag säga att alla inte har råd att köpa mediciner.
              Den ekonomiska tillgängligheten fungerar inte hela vägen. För
              några år sedan var det runt 80 000 personer som inte hade råd
              att ta ut alla sina mediciner utan fick lov att ta dem på avbetalning.
              Det finns anledning att tro att antalet har ökat avsevärt från
              80 000 i takt med alla utförsäkringar.
            </seg>
          </u>
          <u xml:id="i-bb903f08082d1f04-29" prev="i-bb903f08082d1f04-23" who="Q4964320">
            <seg>
              Om mina mediciner finns på olika apotek ska det göras en ansökan
              på varje apotek för att få köpa dem på avbetalning, och en ny
              avgift tas ut för varje faktura. Det innebär att de som har det
              ekonomiskt svårast får betala ännu mer för sina mediciner. Motionen
              som Miljöpartiet, Socialdemokraterna och Vänsterpartiet skrev
              inför avregleringen 2008 är så att säga överkörd men för den skull
              inte fel.
            </seg>
          </u>
          <u xml:id="i-bb903f08082d1f04-30" prev="i-bb903f08082d1f04-23" who="Q4964320">
            <seg>
              Jag yrkar bifall till vår gemensamma reservation.
            </seg>
          </u>
          <note type="speaker">
            Anf. 4 EVA OLOFSSON (V):
          </note>
          <u xml:id="i-bb903f08082d1f04-31" next="i-bb903f08082d1f04-52" who="Q4970993">
            <seg>
              Fru talman! Jag vill börja med att yrka bifall till Vänsterpartiets,
              Socialdemokraternas och Miljöpartiets gemensamma reservation.
              Jag kan helt och fullt instämma i vad både Lennart Axelsson och
              Agneta Luttropp har sagt tidigare.
            </seg>
          </u>
          <u xml:id="i-bb903f08082d1f04-32" prev="i-bb903f08082d1f04-31" who="Q4970993">
            <seg>
              Vi har i dag en debatt om vad som hänt efter regeringens utförsäljning
              av Apoteket som vi ägde gemensamt. Den bygger på Riksrevisionens
              redogörelse men har även fått input från den hearing för cirka
              en månad sedan som vi hade i socialutskottet.
            </seg>
          </u>
          <u xml:id="i-bb903f08082d1f04-33" prev="i-bb903f08082d1f04-31" who="Q4970993">
            <seg>
              Riksrevisionen lyfter fram flera viktiga frågor när de tar upp
              vad som borde ha gjorts bättre och vad som borde tas tag i inför
              framtiden. Till exempel har man inte samlat in tillräckligt med
              grundläggande fakta för att kunna utvärdera reformen ordentligt.
              Det är bra att ha i minnet när sedan utvärderingarna kommer. Man
              pekar på att det behövs en effektivare tillstånds- och tillsynsorganisation
              samt att det är dags att ordentligt ta tag i frågan om apotek
              i glesbygden och apoteksombudens roll. De är säkrade för tre år,
              och vi får väl se om vi kan få några besked från regeringspartierna
              om vad som kommer att hända framöver.
            </seg>
          </u>
          <u xml:id="i-bb903f08082d1f04-34" prev="i-bb903f08082d1f04-31" who="Q4970993">
            <seg>
              Som Lennart Axelsson sade pekar Riksrevisionen också på handelsmarginalen,
              det som man alltså bygger in för att det ska vara lönsamt att
              starta privata apotek. Hur ska det se ut i framtiden för att både
              vara transparent och för att vi inte i onödan ska satsa skattepengar
              på en tillgänglighet som egentligen inte behövs eller satsa så
              att priserna kommer att öka?
            </seg>
          </u>
          <u xml:id="i-bb903f08082d1f04-35" prev="i-bb903f08082d1f04-31" who="Q4970993">
            <seg>
              Den borgerliga utförsäljningen av Apoteket var en rent ideologisk
              fråga. Det fanns ingen stor debatt i samhället om att Apoteket
              inte fungerade inga protestmöten, inget folkligt tryck att sälja
              ut vårt gemensamma Apoteket AB. Tvärtom hade vi ett av världens
              mest patientsäkra och kostnadseffektiva läkemedelssystem. Apoteket
              var populärt. Den rapport som Konsumentverket gjorde kort före
              avregleringen visade att svenska folket gillade sitt apotek. 92
              procent ansåg att Apoteket sköttes bra eller mycket bra. Nio av
              tio ansåg att närheten till Apoteket var bra, och 80 procent var
              nöjda med öppettiderna.
            </seg>
          </u>
          <u xml:id="i-bb903f08082d1f04-36" prev="i-bb903f08082d1f04-31" who="Q4970993">
            <seg>
              De argument man utåt hört från regeringen har handlat om att
              öka tillgängligheten och servicen. Nu pekas det på att det tillkommit
              200 nya apotek och ökade öppettider. Om det var det man verkligen
              ville hade det varit både enklare och billigare att ge det statligt
              ägda Apoteket direktiv om att starta fler apotek än shoppar och
              öka öppettiderna. Det var dock inte det som det egentligen handlade
              om utan om att skapa en marknad.
            </seg>
          </u>
          <u xml:id="i-bb903f08082d1f04-37" prev="i-bb903f08082d1f04-31" who="Q4970993">
            <seg>
              Jag tycker att Lennart Axelsson på ett bra sätt beskrev att läkemedel
              inte är en marknadsvara. Vad du ska ha för receptbelagda mediciner
              bestäms av läkaren och betalas till stor del av staten. Patientsäkerheten
              och att du får din medicin enkelt och säkert är de allra viktigaste
              frågorna. De är en del av hela hälso- och sjukvården, och därför
              är det bra med ett kostnadseffektivt system. Nej, det handlade
              egentligen om att skapa en marknad för apotekskedjor och enskilda
              personer som ville starta privata apotek. Det var grunden till
              utförsäljningen.
            </seg>
          </u>
          <u xml:id="i-bb903f08082d1f04-38" prev="i-bb903f08082d1f04-31" who="Q4970993">
            <seg>
              Jag kan inte låta bli att citera PRO:s representant Sten Broström
              som vid socialutskottets hearing sade följande: Man har sagt att
              vi fått 200 nya apotek och det är riktigt. Förtätningen är viktig.
              Sedan kan man fråga sig om personer som bor runt Liljeholmstorget
              blivit lyckligare och friskare av att nu ha tre apotek istället
              för ett.
            </seg>
          </u>
          <u xml:id="i-bb903f08082d1f04-39" prev="i-bb903f08082d1f04-31" who="Q4970993">
            <seg>
              Tillgängligheten handlar, precis som sagts här tidigare, om mycket
              mer än antalet apotek.
            </seg>
          </u>
          <u xml:id="i-bb903f08082d1f04-40" prev="i-bb903f08082d1f04-31" who="Q4970993">
            <seg>
              Apoteken har en skyldighet att se till att kunden får sitt läkemedel
              inom 24 timmar efter att det efterfrågats. Undersökningar gjorda
              i början av 2011 visar att inget av de sju största apoteksföretagen
              klarar 24-timmarsregeln vid alla tillfällen. Det ska kunna finnas
              undantag vid beaktansvärda skäl, men vilka dessa skäl är har ännu
              inte prövats.
            </seg>
          </u>
          <u xml:id="i-bb903f08082d1f04-41" prev="i-bb903f08082d1f04-31" who="Q4970993">
            <seg>
              Det handlar om att medicinen verkligen finns på apoteket när
              man kommer dit. Nu råkar människor ut för att medicinen inte finns
              när de kommer till ett apotek, och av konkurrensskäl kan personalen
              inte längre titta efter vilket som är det närmaste apoteket där
              medicinen finns. Eftersom lagerhållningen dessutom har minskat
              när många fler apotek ska dela på kunderna blir det allt vanligare
              att medicinerna inte finns. Man hänvisar till en branschöverenskommelse.
            </seg>
          </u>
          <u xml:id="i-bb903f08082d1f04-42" prev="i-bb903f08082d1f04-31" who="Q4970993">
            <seg>
              Det var intressant att höra Farmaciförbundets ordförande Carina
              Jansson berätta från verkligheten. Hon sade bland annat: Nu finns
              branschöverenskommelsen om att vi ska höra av oss till närliggande
              apotek. Det är inte så lätt alla gånger när det är otroligt många
              kunder som står och väntar. Vi ska lämna vår kund och gå till
              en telefon och försöka ringa upp det andra apoteket. Förmodligen
              har även det apoteket väldigt många kunder och har inte möjlighet
              att svara just då. Det är tyvärr alltså lite si och så med branschöverenskommelsen.
            </seg>
          </u>
          <u xml:id="i-bb903f08082d1f04-43" prev="i-bb903f08082d1f04-31" who="Q4970993">
            <seg>
              Det som då händer är att människor tvingas komma tillbaka till
              apoteket senare eller kuska runt och leta efter rätt medicin på
              något annat av de apotek som finns. Detta ställer till problem
              för många. Det tror jag att vi alla förstår. Det gäller inte minst
              äldre människor som kanske anlitar färdtjänst eller behöver ha
              någon som följer med till apoteket. Men det rör även många andra.
            </seg>
          </u>
          <u xml:id="i-bb903f08082d1f04-44" prev="i-bb903f08082d1f04-31" who="Q4970993">
            <seg>
              Riksförbundet för Social och Mental Hälsa lyfter fram hur det
              till exempel kan kännas för någon med en psykisk funktionsnedsättning,
              sjukdom, att gå in på ett apotek och hämta sin medicin. På grund
              av sjukdomen tycker man att det är jobbigt att springa runt och
              leta. Då är det lätt hänt att man i stället avstår, och det förstår
              nog alla vad det kan innebära. Är det verkligen bättre tillgänglighet?
            </seg>
          </u>
          <u xml:id="i-bb903f08082d1f04-45" prev="i-bb903f08082d1f04-31" who="Q4970993">
            <seg>
              Åter till Pensionärernas Riksorganisation, som sade så här:
            </seg>
          </u>
          <u xml:id="i-bb903f08082d1f04-46" prev="i-bb903f08082d1f04-31" who="Q4970993">
            <seg>
              Vi har en annan fråga som uppmärksammats av våra medlemmar. Det
              gäller delbetalningen, alltså möjligheten till kredit och att
              dela upp inköpsbelopp på en längre period. Det innebär att vi
              när vi nu använder oss av flera apotekskedjor också får en räkning
              från varje kedja när vi gör våra inköp och har fått krediten accepterad.
              Det kan också ställa till besvär för de äldre. Man får flera räkningar
              på läkemedel. Det kan vara svårt att betala rätt. Man kanske betalar
              en och tror att man gjort rätt för sig, när man ska betala alla
              tre eller två eller hur många det nu kan vara. Man tycker att
              detta borde ses över. Det måste väl ändå uppfattas som en försämring
              mot det som var tidigare.
            </seg>
          </u>
          <u xml:id="i-bb903f08082d1f04-47" prev="i-bb903f08082d1f04-31" who="Q4970993">
            <seg>
              Vad värre är, skulle jag vilja säga, är själva kreditprövningen.
              Jag fick ett samtal häromdagen från en medlem som hade drabbats.
              Man hade icke beviljat kredit från ett apotek därför att vederbörande
              ansågs ha för låg pension. Det måste väl ändå vara därför vi har
              infört ett kreditsystem, för att de som har låga inkomster eller
              låga pensioner ska få möjlighet till uppdelning av läkemedelskostnader
              över ett år? Det är alltför många i dag som beroende på sin inkomst
              inte kan hämta ut de läkemedel som är förskrivna. Man får en underbehandling
              av läkemedel som är lika allvarlig som den överförskrivning som
              finns inom läkemedelsvärlden.
            </seg>
          </u>
          <u xml:id="i-bb903f08082d1f04-48" prev="i-bb903f08082d1f04-31" who="Q4970993">
            <seg>
              Jag vill återigen ställa frågan: Är detta bättre tillgänglighet
              för människor med dålig ekonomi och låga inkomster?
            </seg>
          </u>
          <u xml:id="i-bb903f08082d1f04-49" prev="i-bb903f08082d1f04-31" who="Q4970993">
            <seg>
              PRO hade också fått signaler från sina medlemmar om att de fick
              mindre hjälp och service när det gäller utlämning av receptbelagda
              läkemedel. De funderade på om det kunde bero på stress hos personalen
              eller på att det är färre anställda.
            </seg>
          </u>
          <u xml:id="i-bb903f08082d1f04-50" prev="i-bb903f08082d1f04-31" who="Q4970993">
            <seg>
              Svaret gavs av både Farmaciförbundet och Sveriges Apoteksförening:
              Vi har fler apotek, men det är något färre anställda på varje
              apotek. Farmaciförbundets medlemmar, de som jobbar ute på golvet
              på apoteket och lämnar ut recepten, upplever väldigt tydligt att
              det är mer stress och press och mer tryck på försäljningsresultat.
              De upplever också att de får mindre tid till kompetensutveckling
              och att följa upp och sätta sig in i nya läkemedel.
            </seg>
          </u>
          <u xml:id="i-bb903f08082d1f04-51" prev="i-bb903f08082d1f04-31" who="Q4970993">
            <seg>
              Återigen ställer jag frågan: Ger detta bättre service och ökad
              patientsäkerhet?
            </seg>
          </u>
          <u xml:id="i-bb903f08082d1f04-52" prev="i-bb903f08082d1f04-31" who="Q4970993">
            <seg>
              Om vi utgår från att tillgänglighet inte bara handlar om antalet
              apotek utan om att enkelt få tag på den medicin man ska ha, att
              få den medicin man behöver även när man har dålig ekonomi och
              att få de råd man behöver när man får läkemedlen, skulle jag vilja
              ställa frågan till er alla från de borgerliga partier som har
              drivit igenom utförsäljningen: Anser ni att tillgängligheten har
              ökat, och vad vill ni göra åt de brister som lyftes fram på den
              hearing vi hade?
            </seg>
          </u>
          <note type="speaker">
            Anf. 5 ISABELLA JERNBECK (M):
          </note>
          <u xml:id="i-bb903f08082d1f04-53" next="i-bb903f08082d1f04-68" who="Q4956643">
            <seg>
              Fru talman! I Astrid Lindgrens Lönneberga finns det en gumma
              som heter Krösa-Maja. Krösa-Maja springer omkring på bygden och
              talar om all olycka som ska komma, som finns eller som kanske
              faktiskt kan inträffa. I riksdagen finns det ett antal Krösa-Major.
              Ibland kan de finnas i alla partier. Jag kan ha förståelse för
              det till exempel före en avreglering av Apoteket om man inte tror
              att konkurrens är bra, om man inte tror att företagsamhet är bra
              och att företagare gör allt för att deras kunder ska få bra service.
              Då kan jag förstå om det finns Krösa-Major.
            </seg>
          </u>
          <u xml:id="i-bb903f08082d1f04-54" prev="i-bb903f08082d1f04-53" who="Q4956643">
            <seg>
              Tidigare i vår har vi fått höra den nye partiledaren i S kritisera
              avregleringen. De nya språkrören för Miljöpartiet kritiserar den.
              Det finns interpellationer från både V och S i den här frågan.
              Och här i dag får vi höra S-representanten prata om det vansinniga
              förslaget att slå sönder apoteket. Miljöpartiet pratar om att
              de aldrig var positiva och det är de minsann inte nu heller och
              instämmer helt och hållet i klagan.
            </seg>
          </u>
          <u xml:id="i-bb903f08082d1f04-55" prev="i-bb903f08082d1f04-53" who="Q4956643">
            <seg>
              Vad var det då som hände? Ja, regeringen såg att det fanns ett
              problem. Tillgängligheten var inte så hög. Om man tittade ut i
              Europa var det lägre tillgänglighet till apotek per invånare i
              Sverige. Servicen var inte lika bra, och det var inte så stort
              tjänsteutbud.
            </seg>
          </u>
          <u xml:id="i-bb903f08082d1f04-56" prev="i-bb903f08082d1f04-53" who="Q4956643">
            <seg>
              Hur skulle man då uppnå det här? Ja, man ville skapa en marknad
              som möjliggjorde fler aktörer, och ambitionen var också att både
              små och mindre företag skulle kunna äga och driva apotek.
            </seg>
          </u>
          <u xml:id="i-bb903f08082d1f04-57" prev="i-bb903f08082d1f04-53" who="Q4956643">
            <seg>
              Och resultatet har inte låtit vänta på sig! Jag är själv rätt
              förvånad att vi så snabbt kunde se en sådan succé som det här
              faktiskt blev, med en ökad tillgänglighet och ett ökat serviceutbud.
            </seg>
          </u>
          <u xml:id="i-bb903f08082d1f04-58" prev="i-bb903f08082d1f04-53" who="Q4956643">
            <seg>
              Rapporter och utredningar som gjorts efter bara ett år visar
              på en bransch som utvecklas snabbt och mycket positivt. Det har
              skett en stor förbättring både för kunderna och på arbetsmarknaden.
            </seg>
          </u>
          <u xml:id="i-bb903f08082d1f04-59" prev="i-bb903f08082d1f04-53" who="Q4956643">
            <seg>
              Över 200 nya apotek har öppnats, vilket innebär en ökning på
              hela 22 procent. Apotek har öppnat i orter som tidigare inte hade
              något. I dag går det ca 1 700 färre personer på varje apotek,
              det vill säga att det är närmare till apotek för alla. Enligt
              undersökningar planeras i dag fler än 200 nya apotek inom de närmaste
              två åren.
            </seg>
          </u>
          <u xml:id="i-bb903f08082d1f04-60" prev="i-bb903f08082d1f04-53" who="Q4956643">
            <seg>
              99 procent av kunderna tycker att öppettiderna har förbättrats
              eller är lika bra som innan. Undersökningar visar tydligt att
              apoteken i dag anpassar sig till det kundbehov som finns på orten
              när det gäller utbud, tjänster och öppettider. Det finns mängder
              av nya tjänster, produkter och yrkesroller. Det underlättar för
              kunden och avlastar vården. Apoteken är i dag en alltmer betydande
              del av vårdkedjan när man kan få hjälp med provtagningar och läkemedelsrådgivning
              på apoteken av experter.
            </seg>
          </u>
          <u xml:id="i-bb903f08082d1f04-61" prev="i-bb903f08082d1f04-53" who="Q4956643">
            <seg>
              Att ge kunden bättre service på apoteken var ett av de främsta
              argumenten för omregleringen. I dag visar flertalet Siforapporter
              och undersökningar gjorda på uppdrag av olika aktörer, som apoteksbranschen
              och Konkurrensverket, att dessa förbättringar har skett. Kundnöjdheten
              är i dag mycket hög.
            </seg>
          </u>
          <u xml:id="i-bb903f08082d1f04-62" prev="i-bb903f08082d1f04-53" who="Q4956643">
            <seg>
              Det visar också att svenska folket uppskattar och uppfattar det
              som förbättrad service och utbud av tjänster. Hela 97 procent
              av dem som efter omregleringen besökt ett apotek bedömer sin upplevelse
              som utomordentligt bra eller bra. Hela 97 procent påstår sig också
              tycka att servicen har blivit bättre eller lika bra som förut.
              Kunderna är mycket nöjda med den specialistkunskap som personalen
              gett dem, och 85 procent av de tillfrågade uppger att de känner
              sig mycket nöjda med den. 90 procent av svenskarna anser att priserna
              är bättre eller lika bra som före omregleringen.
            </seg>
          </u>
          <u xml:id="i-bb903f08082d1f04-63" prev="i-bb903f08082d1f04-53" who="Q4956643">
            <seg>
              Jag vet inte om ni har besökt apotek. Det har nämligen jag gjort,
              och jag har besökt apotekare som har startat eget företag. Det
              borde ni på vänsterkanten göra, för det är en fröjd att gå ut
              och träffa dem som med stolthet kan berätta hur de har startat
              och driver sitt eget och just vad som är det viktigaste för dem.
              Det finns en drivkraft att tjäna pengar, men hur gör man det?
              Det är naturligtvis genom att de nöjda kunderna kommer tillbaka.
              Kunden står i centrum det är helt klart när man möter apotekare.
              De gör allt.
            </seg>
          </u>
          <u xml:id="i-bb903f08082d1f04-64" prev="i-bb903f08082d1f04-53" who="Q4956643">
            <seg>
              Det finns en 24-timmarsregel som säger att man ska få medicin
              inom 24 timmar, en frivillig överenskommelse som apoteksbranschen
              själv har tagit fram. Naturligtvis gör varje apotek sitt allra
              bästa. Jag var ute och tittade på en kedja, och där fullföljs
              regeln till 96 procent i dag.
            </seg>
          </u>
          <u xml:id="i-bb903f08082d1f04-65" prev="i-bb903f08082d1f04-53" who="Q4956643">
            <seg>
              I betänkandet från Riksrevisionen tas det upp en del frågeställningar,
              och det gäller bland annat handelsmarginalen. Priserna fastställs
              av TLV, och där sker hela tiden uppföljning och översyn. Myndigheten
              för tillväxtpolitiska utvärderingar har fått i uppdrag att följa
              prisutvecklingen. Det sker avrapporteringar som redovisas under
              tre perioder: december 2010, december 2011 och slutrapport december
              2012. Man bygger upp en databas för att följa prisutvecklingen.
              Man följer upp och utvärderar även den geografiska tillgängligheten.
            </seg>
          </u>
          <u xml:id="i-bb903f08082d1f04-66" prev="i-bb903f08082d1f04-53" who="Q4956643">
            <seg>
              Riksrevisionen har också kommenterat 24-timmarsregeln. Läkemedelsverket
              övervakar att överenskommelsen följs. Det finns i dag två leverantörer.
              Pratar man med apotekarna själva vill de ju följa den här regeln.
              Problemet ligger oftast i att de två leverantörerna inte kan leverera
              den medicin som finns.
            </seg>
          </u>
          <u xml:id="i-bb903f08082d1f04-67" prev="i-bb903f08082d1f04-53" who="Q4956643">
            <seg>
              Man har också tagit upp frågan om delbetalning. Nu finns det
              en lag om handel med läkemedel som säger att man ska erbjuda delbetalning,
              och så sker även på apoteken. Läkemedelsverket är tillsynsmyndighet
              och gör särskild inspektion. Hela reformen ska också följas upp
              och utvärderas efter tre år avseende just effekter på tillgänglighet,
              service och tjänsteutbud. Därför yrkar jag avslag på den reservation
              som finns.
            </seg>
          </u>
          <u xml:id="i-bb903f08082d1f04-68" prev="i-bb903f08082d1f04-53" who="Q4956643">
            <seg>
              Som fru talmannen förstår yrkar jag bifall till förslaget i betänkandet.
              Jag vill avsluta med att ställa några frågor till vänsterkanten.
              Blev det sämre på grund av att det blev lättare att köpa medicin
              till sina barn alla tider på dygnet? Raserades verkligen välfärden
              för att det blev närmare till apoteken? Drabbades folkhälsan för
              att man kan köpa nikotinläkemedel i handeln? Gick verkligen sjukvården
              under för att apoteken har öppet när man behöver medicin?
            </seg>
          </u>
          <note>
            (Applåder)
          </note>
          <note type="speaker">
            Anf. 6 LENNART AXELSSON (S) replik:
          </note>
          <u xml:id="i-bb903f08082d1f04-69" next="i-bb903f08082d1f04-71" who="Q5563036">
            <seg>
              Fru talman! Jag får tacka Isabella Jernbeck för ett väldigt spännande
              inlägg. Att tillhöra Krösa-Majornas skara är inte dåligt.
            </seg>
          </u>
          <u xml:id="i-bb903f08082d1f04-70" prev="i-bb903f08082d1f04-69" who="Q5563036">
            <seg>
              Jag hittade en annan Krösa-Maja. Det var en reporter på den tidning
              som Isabella i och för sig kommenterade i sitt inlägg. Man beskriver
              en kund som nyligen skulle försöka ta ut receptbelagda värktabletter
              till sin fru och som efter fyra besök på fyra apotek kom hem tomhänt.
              Inget apotek hade läkemedlet, och ingen kunde säga var det fanns.
              Jag vet inte om jag betraktar det som den succé som Isabella Jernbeck
              nu beskrev denna reform som. Jag vill nog ändå påstå att det finns
              ganska mycket problematik runt detta.
            </seg>
          </u>
          <u xml:id="i-bb903f08082d1f04-71" prev="i-bb903f08082d1f04-69" who="Q5563036">
            <seg>
              Jag sade tidigare i mitt anförande att vi var emot själva omregleringen
              från början, men nu är det så. Omregleringen är gjord, och då
              måste vi naturligtvis se till att människor som har behov av medicin
              verkligen får tillgång till den så snabbt och smärtfritt som möjligt.
              Lite grann tycker jag att Isabella Jernbeck duckar för dessa problem
              och lyfter upp detta som något saliggörande och positivt i alla
              delar. Jag skulle vilja höra vad Isabella Jernbeck vill göra åt
              de problem som ändå finns.
            </seg>
          </u>
          <note type="speaker">
            Anf. 7 ISABELLA JERNBECK (M) replik:
          </note>
          <u xml:id="i-bb903f08082d1f04-72" next="i-bb903f08082d1f04-75" who="Q4956643">
            <seg>
              Fru talman! När det gäller succén som jag lyfter fram måste man
              göra det, för alla rapporter visar på att det har blivit en ökad
              tillgänglighet, fler apotek, bättre för kunderna och att kunderna
              är nöjda med den service som finns. Det är det första man måste
              lyfta fram när man pratar om avregleringen.
            </seg>
          </u>
          <u xml:id="i-bb903f08082d1f04-73" prev="i-bb903f08082d1f04-72" who="Q4956643">
            <seg>
              När det gäller 24-timmarsregeln är det klart att det möjligtvis
              går att hitta något enskilt fall, och det är beklagligt. 24-timmarsregeln
              är dock ingen nyhet; den fanns innan. Det var precis samma regler
              innan, att man skulle kunna ta fram medicin på 24 timmar. Det
              är denna regel jag sade att Tillväxtmyndigheten har i uppdrag
              att se till efterlevs. Det är det vi vill. Sedan har jag svårt
              att tro, i varje fall utifrån de apotek jag har varit på, att
              inte alla apotek gör allt de kan för att hitta medicin på ett
              annat apotek åt sin kund. Det är nämligen det de lever på, att
              kunden ska ha det bra.
            </seg>
          </u>
          <u xml:id="i-bb903f08082d1f04-74" prev="i-bb903f08082d1f04-72" who="Q4956643">
            <seg>
              Jag kan också tala om att apoteken har sina egna system. Det
              finns en kedja som använder sig av mystery shoppers. Det är alltså
              en fiktiv kund de vet inte vem det är som kommer in på apoteket,
              handlar, beställer mediciner och gör allting och går därifrån.
              Sedan får apoteken en utvärdering av hur de har behandlat kunden.
              Var det bra, var det dåligt? Det är just för att de ska känna
              att de alltid gör sitt bästa. Jag har alltså en stark tilltro
              till detta.
            </seg>
          </u>
          <u xml:id="i-bb903f08082d1f04-75" prev="i-bb903f08082d1f04-72" who="Q4956643">
            <seg>
              Sedan ska man komma ihåg att det faktiskt är en ganska stor sak
              att avreglera ett monopol. Det kan finnas saker som behöver finslipas,
              men det är det vi har satt i gång. Regeringen har redan satt i
              gång detta arbete.
            </seg>
          </u>
          <note type="speaker">
            Anf. 8 LENNART AXELSSON (S) replik:
          </note>
          <u xml:id="i-bb903f08082d1f04-76" next="i-bb903f08082d1f04-77" who="Q5563036">
            <seg>
              Fru talman! En av tjugo kunder går tomhänta från apoteket. Isabella
              Jernbeck säger att det kan vara ett fåtal fall där det händer,
              men en av tjugo är ganska många. Det är många kunder som går in
              på apoteket och kommer ut utan den medicin de skulle hämta. Jag
              tycker alltså inte att man ska förminska detta problem. Det allra
              viktigaste med apoteket är att man får tillgång till den medicin
              läkaren anser att man behöver ha så snabbt som möjligt och till
              ett pris som gör att man har möjlighet att betala.
            </seg>
          </u>
          <u xml:id="i-bb903f08082d1f04-77" prev="i-bb903f08082d1f04-76" who="Q5563036">
            <seg>
              Allt runt omkring kan visserligen vara positivt i vissa delar,
              till exempel att man får en service utöver det man hade förut.
              Det absolut viktigaste med apoteket över huvud taget är dock att
              man får den medicin man behöver. Det andra kan vara positivt i
              sig, men om den grundläggande delen inte fungerar fullt ut kan
              man inte kalla det en succé oavsett vilken ytterligare service
              man har kunnat få tillgång till. Jag tycker alltså att Isabella
              Jernbeck ska ta med sig detta och försöka komma fram till ett
              sätt att organisera detta så att alla människor verkligen får
              den medicin man behöver.
            </seg>
          </u>
          <note type="speaker">
            Anf. 9 ISABELLA JERNBECK (M) replik:
          </note>
          <u xml:id="i-bb903f08082d1f04-78" next="i-bb903f08082d1f04-80" who="Q4956643">
            <seg>
              Fru talman! På en väldigt stor kedja som jag har besökt är det
              96 procent av kunderna som har fått den medicin de vill ha när
              de har kommit in till apoteket eller inom 24 timmar. Jag vill
              påstå att det är ett bra resultat.
            </seg>
          </u>
          <u xml:id="i-bb903f08082d1f04-79" prev="i-bb903f08082d1f04-78" who="Q4956643">
            <seg>
              När du, Lennart Axelsson, i dag står och talar om det vansinniga
              förslaget att slå sönder Apoteket skulle jag vilja att du talade
              om för svenska folket vad du vill göra. Vill du ta tillbaka Apoteket,
              minska antalet och minska utbudet? Vad har ni tänkt att ni ska
              göra med apoteken? Jag förstår att det känns jobbigt att tala
              om detta, men man kan också komma tillbaka och säga: Det blev
              faktiskt bra. Vi är glada för detta system. Vi tycker att det
              är bra och vill ha det kvar.
            </seg>
          </u>
          <u xml:id="i-bb903f08082d1f04-80" prev="i-bb903f08082d1f04-78" who="Q4956643">
            <seg>
              Jag undrar vad ni vill göra när du talar om en vansinnig avreglering.
            </seg>
          </u>
          <note type="speaker">
            Anf. 10 EVA OLOFSSON (V) replik:
          </note>
          <u xml:id="i-bb903f08082d1f04-81" next="i-bb903f08082d1f04-84" who="Q4970993">
            <seg>
              Fru talman! Jag tycker att det är lite symtomatiskt att Isabella
              Jernbeck när hon är uppe i talarstolen talar om företag, att starta
              företag, branscher och hur roligt det är att starta ett apotek.
              Jag trodde att vi hade apoteken och receptbelagda läkemedel främst
              som en del av hälso- och sjukvården. Vi lägger mycket skattepengar
              på det, och det är väldigt viktigt för människors hälsa.
            </seg>
          </u>
          <u xml:id="i-bb903f08082d1f04-82" prev="i-bb903f08082d1f04-81" who="Q4970993">
            <seg>
              Precis som Lennart Axelsson sade måste väl det viktiga vara att
              man får den medicin och rådgivning man behöver och inte blir utestängd
              av ekonomiska skäl. Det kanske inte är du och jag, Isabella Jernbeck,
              om har stora möjligheter att ta oss runt till andra apotek när
              vi behöver det, som är bekymret. Det är i stället dessa 45 procent,
              eller äldre människor som kanske inte har möjlighet eller ork
              att ta sig ut dagen därpå och komma tillbaka.
            </seg>
          </u>
          <u xml:id="i-bb903f08082d1f04-83" prev="i-bb903f08082d1f04-81" who="Q4970993">
            <seg>
              Det kan också vara de personer som inte har råd och faktiskt
              inte går till socialkontoret utan avstår sin medicin. 80 000 människor
              som inte tar ut sin medicin av ekonomiska skäl tycker jag är många.
              Jag skulle alltså vilja höra vad du egentligen vill göra när det
              gäller detta att så många människor har svårt att ta ut sin medicin
              av ekonomiska skäl. Att man nu kan få öppna kredit och delbetalning
              på flera olika apotek för att få den medicin man behöver är besvärligare,
              dyrare och ger många olika räkningar inte bara att hålla ordning
              på utan också att ha råd med.
            </seg>
          </u>
          <u xml:id="i-bb903f08082d1f04-84" prev="i-bb903f08082d1f04-81" who="Q4970993">
            <seg>
              Vill du göra det bättre på något sätt för de människor som har
              dålig ekonomi? Det kanske inte är den kundkrets alla privata företag
              satsar på i första hand, men de har lika stor rätt till sin medicin
              som alla andra.
            </seg>
          </u>
          <note type="speaker">
            Anf. 11 ISABELLA JERNBECK (M) replik:
          </note>
          <u xml:id="i-bb903f08082d1f04-85" next="i-bb903f08082d1f04-86" who="Q4956643">
            <seg>
              Fru talman! Apoteksmarknaden är fortsättningsvis strikt reglerad,
              eftersom det handlar om att garantera konsumenternas intressen
              och säkerställa hög kompetens och säkerhet i läkemedelsförsörjningen.
              Det är hela grunden. Det är inte lätt att få starta apotek, utan
              det är Läkemedelsverket som ger tillstånd och ställer dessa krav.
              Det fantastiska är dock att man just kan se företagsamheten och
              vad det faktiskt gör i kundnytta att människor driver sitt eget
              och sätter kunden i centrum.
            </seg>
          </u>
          <u xml:id="i-bb903f08082d1f04-86" prev="i-bb903f08082d1f04-85" who="Q4956643">
            <seg>
              Fru talman! Eva Olofsson tar upp att det är 80 000 personer som
              av ekonomiska skäl inte kan ta ut sin medicin, men det har ingenting
              med avregleringen att göra. De fanns även innan, och det är inte
              bra. Nu har vi i Sverige ett högkostnadsskydd på 1 800 kronor
              per år för att ta ut mediciner. Apoteken har också en skyldighet
              att erbjuda delbetalning. Detta gör apoteken. Då betalar man 150
              kronor i månaden.
            </seg>
          </u>
          <note type="speaker">
            Anf. 12 EVA OLOFSSON (V) replik:
          </note>
          <u xml:id="i-bb903f08082d1f04-87" next="i-bb903f08082d1f04-88" who="Q4970993">
            <seg>
              Fru talman! Vi hörde från PRO:aren att till och med en pensionär
              hade blivit nekad kredit på grund av för låg pension. Apoteket
              hade ett system där man även gav kredit till människor som hade
              betalningsanmärkningar om de betalade Apotekets räkningar. Det
              är faktiskt skillnad mellan att ha kredit och få en räkning från
              ett ställe och att tvingas få det från tre ställen.
            </seg>
          </u>
          <u xml:id="i-bb903f08082d1f04-88" prev="i-bb903f08082d1f04-87" who="Q4970993">
            <seg>
              Jag tycker inte att jag har fått något svar om hur människor
              med dålig ekonomi har fått en förbättring av utförsäljningen av
              Apoteket. Den frågan vill jag alltså fortfarande ställa till Isabella
              Jernbeck: Behöver det göras något, eller är det bra som det är?
            </seg>
          </u>
          <note type="speaker">
            Anf. 13 ISABELLA JERNBECK (M) replik:
          </note>
          <u xml:id="i-bb903f08082d1f04-89" next="i-bb903f08082d1f04-91" who="Q4956643">
            <seg>
              Fru talman! Det sker en översyn. Den översynen sattes i gång
              av regeringen redan i och med avregleringen. Statskontoret, Tillväxtanalys,
              Konsumentverket och Handelshögskolan i Göteborg kommer under de
              kommande två tre åren att komma med utvärderingar och översyner
              av hela avregleringen, där också det här kommer att finnas med.
            </seg>
          </u>
          <u xml:id="i-bb903f08082d1f04-90" prev="i-bb903f08082d1f04-89" who="Q4956643">
            <seg>
              Jag påstår fortfarande att delbetalningen inte har med avregleringen
              att göra, för det finns en skyldighet hos varje apotek. Man gör
              också detta. Man tar inte kreditupplysningar. Jag har varit ute
              och pratat med apoteken. Det är just det som är grejen. Man kan
              inte gå efter en kreditupplysning om människor behöver pengar
              för mediciner.
            </seg>
          </u>
          <u xml:id="i-bb903f08082d1f04-91" prev="i-bb903f08082d1f04-89" who="Q4956643">
            <seg>
              Sedan finns det faktiskt ett skyddssystem i Sverige både med
              högkostnadsskyddet och i försörjningsstödet, så att man får ut
              mediciner.
            </seg>
          </u>
          <note type="speaker">
            Anf. 14 AGNETA LUTTROPP (MP) replik:
          </note>
          <u xml:id="i-bb903f08082d1f04-92" next="i-bb903f08082d1f04-94" who="Q4964320">
            <seg>
              Fru talman! Jag vill fråga så här: Tror du inte, Isabella Jernbeck,
              på beskrivningarna av den faktiska brist på tillgänglighet som
              finns för kunderna när det gäller huvuduppdraget, att lämna ut
              medicin? Existerar inte allt det som vi har sagt, det som är skrivet
              och det som, så att säga, är framlagt av många kunder?
            </seg>
          </u>
          <u xml:id="i-bb903f08082d1f04-93" prev="i-bb903f08082d1f04-92" who="Q4964320">
            <seg>
              Det är därför jag ifrågasätter att det här är en succé. Huvuduppdraget
              är ändå att lämna ut medicin. Man kan inte säga att det fungerar
              som det var tänkt, även om intentionerna fanns.
            </seg>
          </u>
          <u xml:id="i-bb903f08082d1f04-94" prev="i-bb903f08082d1f04-92" who="Q4964320">
            <seg>
              Sedan gäller det priser och konkurrens. När det gäller recepten
              är det reglerat prismässigt. Vad gäller receptfria läkemedel gjorde
              också PRO en undersökning. De kunde inte se att konkurrensen spelade
              någon som helst roll.
            </seg>
          </u>
          <note type="speaker">
            Anf. 15 ISABELLA JERNBECK (M) replik:
          </note>
          <u xml:id="i-bb903f08082d1f04-95" next="i-bb903f08082d1f04-97" who="Q4956643">
            <seg>
              Fru talman! Jag vill fortfarande påstå att det har varit en succé.
              Alla de undersökningar som har gjorts av Konkurrensverket och
              branschföreningar visar just på att tillgängligheten har ökat.
              Kundnöjdheten har ökat. 97 procent är nöjda, precis som jag sade
              tidigare, med det här.
            </seg>
          </u>
          <u xml:id="i-bb903f08082d1f04-96" prev="i-bb903f08082d1f04-95" who="Q4956643">
            <seg>
              Jag kan ta ett exempel. I Stockholm är det faktiskt färre apotek
              per invånare än vad det är ute i landet. Och jag ska tala om för
              dig hur det var här i Stockholm när mina barn var små. Det fanns
              ett apotek i Stockholm, Apoteket Scheele, dit vi fick åka med
              barn i pyjamas på nätter, på helger och på kvällar. Det var det
              enda stället vi hade för att plocka ut medicin. Tror du att det
              fanns medicin där hela tiden? Ett apotek hade vi att välja på.
            </seg>
          </u>
          <u xml:id="i-bb903f08082d1f04-97" prev="i-bb903f08082d1f04-95" who="Q4956643">
            <seg>
              I dag finns det väldigt många apotek som har öppet på helgerna
              och som har kvällsöppet. Vi kan också gå till andra försäljningsställen,
              6 000 andra försäljningsställen, och köpa Alvedon, nässprej och
              så vidare. Jag säger absolut: Ja, tillgängligheten har ökat. Alla
              rapporter visar på det.
            </seg>
          </u>
          <note type="speaker">
            Anf. 16 AGNETA LUTTROPP (MP) replik:
          </note>
          <u xml:id="i-bb903f08082d1f04-98" who="Q4964320">
            <seg>
              Fru talman! Nu är det ju inte den tillgängligheten som vi pratar
              om. Det är ingen av oss som förnekar att det finns fler apotek.
              Men den tillgänglighet som vi pratar om gäller receptbelagda mediciner,
              inte receptfria Alvedon som du kan köpa på Statoil eller var som
              helst. De receptbelagda medicinerna är inte lika tillgängliga
              i dag, enligt många av kunderna. Men Isabella Jernbeck tycker
              fortfarande att medicinerna är precis lika tillgängliga som tidigare.
              Jag menar nu inte att det finns fler apotek, utan det handlar
              om att få ut den medicin man ska ha.
            </seg>
          </u>
          <note type="speaker">
            Anf. 17 ISABELLA JERNBECK (M) replik:
          </note>
          <u xml:id="i-bb903f08082d1f04-99" next="i-bb903f08082d1f04-100" who="Q4956643">
            <seg>
              Fru talman! Jag menar att tillgängligheten när det gäller mediciner
              är god. Jag har också sagt att det pågår en översyn och en utredning
              som regeringen har tillsatt. Man har gett tillväxtmyndigheten
              i uppdrag att se över att den här överenskommelsen, om att människor
              ska få ut sin medicin inom 24 timmar, hålls. Det finns bara två
              det kanske är det som är felet leverantörer av mediciner. De har
              inte alltid mediciner när apoteken hör av sig.
            </seg>
          </u>
          <u xml:id="i-bb903f08082d1f04-100" prev="i-bb903f08082d1f04-99" who="Q4956643">
            <seg>
              Jag har sagt att den översynen pågår. Regeringen startade den
              här avregleringen för att det skulle bli mycket bättre. Man såg
              att det fanns brister. Regeringen kommer naturligtvis att göra
              allt i sin makt för att se till att det ska bli bättre. Vi ser
              redan nu avsevärda förbättringar. Det finns en liten bit till
              att gå, men det var inte så längesedan det här monopolet slogs
              ut och vi fick en friare marknad. Man måste också förstå att det
              kan finnas saker som tar lite längre tid. Men att det kommer att
              bli bra är jag övertygad om. Och den här översynen är redan igångsatt.
            </seg>
          </u>
          <note type="speaker">
            Anf. 18 MARIA LUNDQVIST-BRÖMSTER (FP):
          </note>
          <u xml:id="i-bb903f08082d1f04-101" next="i-bb903f08082d1f04-114" who="Q264452">
            <seg>
              Fru talman! Jag vill börja med att yrka bifall till förslaget
              i betänkandet och avslag på reservationen.
            </seg>
          </u>
          <u xml:id="i-bb903f08082d1f04-102" prev="i-bb903f08082d1f04-101" who="Q264452">
            <seg>
              Fru talman! Lite historia kan vara på sin plats. År 1971 bildades
              Apoteksbolaget. Apoteken fick då inte bara uppgiften att leverera
              läkemedel över disk, utan de skulle också informera om hur vi
              kan åtgärda hälsoproblem utan läkemedel. Apoteken blev också Folkhälsoinstitutets
              förlängda arm när det gällde arbetet med folkhälsan. Naturligtvis
              vill Folkpartiet att de här uppdragen fortsättningsvis ska finnas
              kvar i apotekens uppdrag.
            </seg>
          </u>
          <u xml:id="i-bb903f08082d1f04-103" prev="i-bb903f08082d1f04-101" who="Q264452">
            <seg>
              Fru talman! Andra uppgifter som Apoteksbolaget fick var bland
              annat utgivningen av Läkemedelsboken och driften av Giftinformationscentralen.
              Man kan ju undra varför de här uppgifterna hamnade på apoteken.
              Ja, det fanns inga andra som ville ta på sig de här uppdragen.
            </seg>
          </u>
          <u xml:id="i-bb903f08082d1f04-104" prev="i-bb903f08082d1f04-101" who="Q264452">
            <seg>
              Nu har Läkemedelsverket tagit på sig båda de här uppgifterna.
              För mig och Folkpartiet är det utmärkt. Läkemedelsboken 20112012
              , 18:e utgåvan, har alldeles nyligen kommit ut. I den utgåvan
              har läkemedel till barn fått ett större utrymme än tidigare med
              bland annat två nya kapitel. Annat nytt handlar om läkemedelsbehandling
              av äldre på särskilt boende och inom hemsjukvården, läkemedel
              och trafik samt olagliga läkemedel.
            </seg>
          </u>
          <u xml:id="i-bb903f08082d1f04-105" prev="i-bb903f08082d1f04-101" who="Q264452">
            <seg>
              Giftinformationscentralen är en viktig verksamhet, och det är
              bra att den ligger under en myndighet.
            </seg>
          </u>
          <u xml:id="i-bb903f08082d1f04-106" prev="i-bb903f08082d1f04-101" who="Q264452">
            <seg>
              Fru talman! Apoteksomregleringen, som trädde i kraft 2009, är
              en stor reform och därmed långt ifrån enkel att genomföra. En
              reform av det här slaget kräver hela tiden utvärdering och uppföljning.
              Därför är Riksrevisionens redogörelse av hur arbetet kring förberedelserna
              inför omregleringen förlöpt mycket viktig och lärorik inför framtiden.
              Folkpartiet tar den på stort allvar, och vi anser att det är nödvändigt
              med alla de utrednings- och tillsynsuppdrag som regeringen nu
              satt till för att så tidigt som möjligt hitta brister som behöver
              rättas till.
            </seg>
          </u>
          <u xml:id="i-bb903f08082d1f04-107" prev="i-bb903f08082d1f04-101" who="Q264452">
            <seg>
              Fru talman! Jag kan tycka att oppositionen med sin reservation
              i betänkandet slår in redan öppna dörrar. Handelsmarginalen är
              föremål för överväganden. Flera myndigheter arbetar med frågan
              just nu, Statskontoret, Myndigheten för tillväxtpolitiska utvärderingar
              och analyser samt Tandvårds- och läkemedelsförmånsverket. Alla
              har frågan på sitt bord.
            </seg>
          </u>
          <u xml:id="i-bb903f08082d1f04-108" prev="i-bb903f08082d1f04-101" who="Q264452">
            <seg>
              Vi är överens med oppositionen om 24-timmarsregeln för tillhandahållande
              av läkemedel. Det har inte fungerat, och det fungerar inte. Det
              måste rättas till, och det måste hållas. Branschen har lovat att
              klara ut detta men har inte lyckats fullt ut.
            </seg>
          </u>
          <u xml:id="i-bb903f08082d1f04-109" prev="i-bb903f08082d1f04-101" who="Q264452">
            <seg>
              Vår skrivning i betänkandet visar tydligt att vi förutsätter
              att regeringen vidtar åtgärder om man inte klarar av den här frågan.
            </seg>
          </u>
          <u xml:id="i-bb903f08082d1f04-110" prev="i-bb903f08082d1f04-101" who="Q264452">
            <seg>
              Vad gäller möjligheten till delbetalning kan vi bara konstatera
              att det i lagen om handel med läkemedel framgår att den som har
              tillstånd att bedriva detaljhandel med läkemedel till konsument
              på begäran också ska erbjuda konsumenten delbetalning. Det finns
              alltså redan ett krav på att ett apotek ska erbjuda konsumenten
              delbetalning, oavsett i vilken form det drivs. Erbjudandet om
              delbetalning omfattas också av Läkemedelsverkets tillsyn.
            </seg>
          </u>
          <u xml:id="i-bb903f08082d1f04-111" prev="i-bb903f08082d1f04-101" who="Q264452">
            <seg>
              Till sist, fru talman, kan vi konstatera att en stor reform har
              genomförts. Det finns förbättringsområden, men vi kan också konstatera
              att erfarenheterna så här långt är positiva. Målet med omregleringen
              var ökad tillgänglighet, bättre service och större tjänsteutbud.
              Vi kan konstatera att tillgängligheten har ökat. Vi har fått fler
              än 200 nya apotek runt om i landet. 750 nya arbetstillfällen har
              skapats. Receptfria läkemedel säljs på omkring 6 000 försäljningsställen
              det har jag faktiskt ofta fått hejarop kring.
            </seg>
          </u>
          <u xml:id="i-bb903f08082d1f04-112" prev="i-bb903f08082d1f04-101" who="Q264452">
            <seg>
              De län som har bäst apotekstäthet är bland annat Västernorrland,
              Västerbotten, Norrbotten och Kronoberg. Kostnaderna för läkemedel
              har inte ökat det har man konstaterat.
            </seg>
          </u>
          <u xml:id="i-bb903f08082d1f04-113" prev="i-bb903f08082d1f04-101" who="Q264452">
            <seg>
              För mig och Västerbotten har apoteksombuden en mycket viktig
              roll, och det är ett absolut måste i ett län som har stor yta
              och som dessutom har mycket glesbygd. Apoteksreformen ska därför
              följas upp efter tre år bland annat vad gäller apoteksombuden
              och tillgänglighet, service och tjänsteutbud över lag.
            </seg>
          </u>
          <u xml:id="i-bb903f08082d1f04-114" prev="i-bb903f08082d1f04-101" who="Q264452">
            <seg>
              Fru talman! Tillgängligheten till läkemedel och apoteksservice
              måste garanteras i hela landet. Detta måste garanteras även efter
              den här övergångsperioden på tre år. Såväl Kittelfjällsbor som
              Hemavansbor måste kunna känna trygghet i detta.
            </seg>
          </u>
          <note type="speaker">
            Anf. 19 LENNART AXELSSON (S) replik:
          </note>
          <u xml:id="i-bb903f08082d1f04-115" next="i-bb903f08082d1f04-118" who="Q5563036">
            <seg>
              Fru talman! Jag tänkte börja med att använda en liten del av
              min tid till att svara på det förra inlägget. Det går ganska snabbt.
            </seg>
          </u>
          <u xml:id="i-bb903f08082d1f04-116" prev="i-bb903f08082d1f04-115" who="Q5563036">
            <seg>
              Vi är positiva till receptfritt i handeln. Vi tycker att det
              är bra att det finns möjlighet att köpa de här medicinerna när
              man behöver dem på ett smidigare sätt än förut. Men vi vill att
              man använder de skattepengar som vi tar in från svenska folket
              på ett så bra sätt som möjligt, och det tycker vi inte att man
              gör genom det system som Alliansen nu har genomfört. Det är faktiskt
              så att alla de apotek som kommer hit och naturligtvis gör det
              i syfte att tjäna pengar på den här verksamheten måste få pengarna
              någonstans ifrån. De 500 miljoner som ju i första skedet ökade
              handelsmarginalen är naturligtvis någonting som någon i slutändan
              kommer att betala. Så är det alltid, och det blir i de allra flesta
              fall kunden.
            </seg>
          </u>
          <u xml:id="i-bb903f08082d1f04-117" prev="i-bb903f08082d1f04-115" who="Q5563036">
            <seg>
              Sedan skulle jag vilja fråga Maria Lundqvist-Brömster angående
              just de 500 miljonerna. Jag tror att alla är överens om att det
              var den ökningen av handelsmarginalen som man gjorde i inledningsskedet.
              Vad har man fått ut av det? Vad är det som har blivit bättre av
              att man har satsat dessa pengar?
            </seg>
          </u>
          <u xml:id="i-bb903f08082d1f04-118" prev="i-bb903f08082d1f04-115" who="Q5563036">
            <seg>
              Den andra frågan har vi inte kommit in på så mycket, men det
              är en väldigt viktig sak och det gäller apoteksverksamheten i
              glesbygd. Hur har ni tänkt garantera att den kommer att finnas
              kvar efter 2013? I dagsläget känns det som att det är ett väldigt
              stort frågetecken för hur man kommer att lösa detta.
            </seg>
          </u>
          <note type="speaker">
            Anf. 20 MARIA LUNDQVIST-BRÖMSTER (FP) replik:
          </note>
          <u xml:id="i-bb903f08082d1f04-119" next="i-bb903f08082d1f04-122" who="Q264452">
            <seg>
              Fru talman! Lennart Axelsson ställer ungefär samma fråga om handelsmarginalerna
              som han ställde på vår hearing den 7 april. Det konstaterande
              som de som var insatta då gjorde var att hur skulle vi annars
              ha fått ett intresse för att få fler apotek. Det är en viktig
              del. Vi vill ju ha en mångfald av apotek och en god tillgänglighet
              och ett bättre serviceutbud.
            </seg>
          </u>
          <u xml:id="i-bb903f08082d1f04-120" prev="i-bb903f08082d1f04-119" who="Q264452">
            <seg>
              Det finns en del frågetecken kring hur inköpspriser och försäljningspriser
              kommer att se ut och skillnaden däremellan, men det är en fråga
              som man tittar på och utreder och som vi naturligtvis måste följa
              upp. Där har vi tagit till oss Riksrevisionens synpunkter om att
              verkligen belysa och få en struktur på hur det ser ut kring handelsmarginalen
              och hur detta ska användas och styras.
            </seg>
          </u>
          <u xml:id="i-bb903f08082d1f04-121" prev="i-bb903f08082d1f04-119" who="Q264452">
            <seg>
              När det gäller glesbygden och apoteken i hela landet var det
              precis det jag sade i mitt anförande: Det är oerhört viktigt,
              och av de interpellationsdebatter som vi har kunnat ta del av,
              i betänkandet och i den diskussion vi har i Alliansen sägs ju
              att alla har rätt till apoteksservice. Det kan vara i form av
              ombud eller apotek på plats. I mitt hemlän och i Norrbotten, som
              Lennart Axelsson vet är ett stort glesbygdslän, har apotekstätheten
              ökat.
            </seg>
          </u>
          <u xml:id="i-bb903f08082d1f04-122" prev="i-bb903f08082d1f04-119" who="Q264452">
            <seg>
              Det är ett steg i rätt riktning, och jag känner faktiskt ingen
              oro för detta. Jag tycker att det är bra att vi i det här läget
              har gett dessa uppdrag till myndigheterna för att titta på hur
              apoteksnäringen ser ut i hela landet och hur de uppfyller de krav
              vi har på dem eftersom Läkemedelsverket ju har tydliga direktiv
              för hur apotek ska skötas.
            </seg>
          </u>
          <note type="speaker">
            Anf. 21 LENNART AXELSSON (S) replik:
          </note>
          <u xml:id="i-bb903f08082d1f04-123" next="i-bb903f08082d1f04-124" who="Q5563036">
            <seg>
              Fru talman! Jag är helt övertygad om att alla som jobbar på både
              de gamla och de nya apoteken gör det i förhoppningen om att man
              ska kunna ge så bra service som möjligt till de kunder som kommer
              in. Det är klart att det kanske är ännu viktigare för vissa att
              göra det eftersom de nu är konkurrensutsatta och en del förmodligen
              kommer att slås ut.
            </seg>
          </u>
          <u xml:id="i-bb903f08082d1f04-124" prev="i-bb903f08082d1f04-123" who="Q5563036">
            <seg>
              Men det som oroar mig lite grann i Maria Lundqvist-Brömsters
              svar när det gäller glesbygden är att hon inte är oroad. Det tycker
              jag nog att det finns alla skäl att vara. Det finns inte någon
              plan efter 2013 för hur man ska lösa det här. Att marknaden skulle
              lösa alltihop utan att man på något sätt skulle få kompensation
              om man inte får verksamheten att gå runt är lite naivt att tro,
              tycker jag.
            </seg>
          </u>
          <note type="speaker">
            Anf. 22 MARIA LUNDQVIST-BRÖMSTER (FP) replik:
          </note>
          <u xml:id="i-bb903f08082d1f04-125" next="i-bb903f08082d1f04-126" who="Q264452">
            <seg>
              Fru talman! Jag tycker att vi har fått de garantierna i hela
              prospektet med omregleringen av apoteksmarknaden. Det är självklart
              att vi ska ha apotek i hela landet och att glesbygdsborna ska
              kunna känna en trygghet i detta. De har rätt till sina läkemedel
              och sin medicin. Förutsättningslöst är det bara det som gäller.
              Man jobbar med detta från tillväxtmyndigheten. Även Statskontoret
              har fått uppdraget från regeringen att verkligen göra en bra kartläggning
              av hur det ser ut geografiskt och av hur vi ska fortsätta efter
              övergångsperioden.
            </seg>
          </u>
          <u xml:id="i-bb903f08082d1f04-126" prev="i-bb903f08082d1f04-125" who="Q264452">
            <seg>
              Omregleringen trädde i kraft 2009, Lennart Axelsson. Nu är det
              2011. Det är helt klart så att det finns mycket att göra, men
              det finns också mycket som är positivt. Sedan kan man tycka att
              de angreppspunkter som Lennart Axelsson har är utifrån de källor
              som han tycker är viktiga och som visar på det han vill se. Men
              jag kan också redovisa källor som säger något helt annat i positiv
              riktning.
            </seg>
          </u>
          <note type="speaker">
            Anf. 23 EVA OLOFSSON (V) replik:
          </note>
          <u xml:id="i-bb903f08082d1f04-127" next="i-bb903f08082d1f04-129" who="Q4970993">
            <seg>
              Fru talman! Jag tyckte att det var intressant när Maria Lundqvist-Brömster
              började med att berätta att Apoteket AB hade haft ett samhällsuppdrag
              tidigare som nu var flyttat till andra. Det är nämligen en av
              de saker som jag saknar med utförsäljningen. Naturligtvis måste
              man reglera, för det handlar om läkemedel. Det är farligt med
              för mycket, och det är farligt med för lite, så naturligtvis måste
              det vara reglerat även när man har privata apotek. Men man kan
              inte lägga på dem ett så tydligt samhällsuppdrag, och jag tror
              ändå inte att man kan flytta det på det sättet som Maria Lundqvist-Brömster
              sade. Apoteket är en väldigt tydlig mötesplats och en kontaktyta
              mot många fler människor än vad till exempel Läkemedelsverket
              är. Regeringen har alltså sett till att vi har blivit av med den
              viktiga aktör som vi kunde ha använt för att lägga ett utvecklat
              samhällsuppdrag på när det gällde folkhälsan.
            </seg>
          </u>
          <u xml:id="i-bb903f08082d1f04-128" prev="i-bb903f08082d1f04-127" who="Q4970993">
            <seg>
              Det här med glesbygden skulle jag vilja återvända till. Jag skulle
              gärna vilja veta när det kommer något förslag på hur man ska hantera
              glesbygden. Det är inte så himla lång tid kvar. Jag har också
              läst interpellationssvaren. Där hänvisar Göran Hägglund till att
              man ska titta på distansförsäljning, och jag tolkar det som att
              det kanske inte är nödvändigt med lika många apotek och apoteksombud
              i glesbygden. Då funderar jag också lite på hur detta kommer att
              drabba olika kategorier människor, till exempel äldre för vilka
              kanske apoteket varit väldigt bra. De kanske inte är vana vid
              distansförsäljning och annat, och just det här samtalet om medicinen
              och hur man använder den har varit väldigt viktigt.
            </seg>
          </u>
          <u xml:id="i-bb903f08082d1f04-129" prev="i-bb903f08082d1f04-127" who="Q4970993">
            <seg>
              Jag skulle gärna vilja höra hur man ser på apoteksombud och apotek
              i glesbygd. Kommer vi att kunna ha dem kvar i samma utsträckning
              som vi har haft, och när kommer vi att få se förslag på hur det
              ska vara?
            </seg>
          </u>
          <note type="speaker">
            Anf. 24 MARIA LUNDQVIST-BRÖMSTER (FP) replik:
          </note>
          <u xml:id="i-bb903f08082d1f04-130" next="i-bb903f08082d1f04-132" who="Q264452">
            <seg>
              Fru talman! Eva Olofsson talar till att börja med om folkhälsan
              och apotekets roll i historien, vilket jag tog upp inledningsvis.
              Den rollen finns kvar hos de apotek som vi har även i dag. Det
              finns många exempel på hur man nischar sig med egenvård, coacher,
              personlig handledning, blodtryckstagning, vaccinationer och det
              ena med det andra.
            </seg>
          </u>
          <u xml:id="i-bb903f08082d1f04-131" prev="i-bb903f08082d1f04-130" who="Q264452">
            <seg>
              När det gäller glesbygdsapoteken känner jag ingen oro för att
              de ska försvinna. Jag är övertygad om att vi kommer att ha lika
              god service ute i glesbygden som tidigare. Däremot tycker jag
              att det är oerhört viktigt att man kartlägger hur det ser ut geografiskt
              kring apoteken, med kvalitetskrav, tillgänglighet och sådant som
              ligger i det uppdraget.
            </seg>
          </u>
          <u xml:id="i-bb903f08082d1f04-132" prev="i-bb903f08082d1f04-130" who="Q264452">
            <seg>
              Det är svårt för mig att föregå vad en sådan kartläggning kan
              säga, Eva Olofsson, men däremot har inte alliansregeringen någon
              tanke på att försämra apotekstillgängligheten eller möjligheten
              till ombud och försäljning till personer som bor i glesbygd. Något
              sådant har i alla fall inte nått mig.
            </seg>
          </u>
          <note type="speaker">
            Anf. 25 EVA OLOFSSON (V) replik:
          </note>
          <u xml:id="i-bb903f08082d1f04-133" next="i-bb903f08082d1f04-138" who="Q4970993">
            <seg>
              Fru talman! Vi kan väl säga att så olyckligt som det blev på
              det där apoteket som använde samma nål när man tog blodprov på
              ett antal personer för några månader sedan hoppas jag att det
              inte blir på andra ställen. Jag tror aldrig att något sådant hade
              hänt på Apoteket AB, måste jag säga, men jag tror heller inte
              att det kommer att hända på de flesta andra ställen.
            </seg>
          </u>
          <u xml:id="i-bb903f08082d1f04-134" prev="i-bb903f08082d1f04-133" who="Q4970993">
            <seg>
              Det visar att det kan hända saker som annars inte hade hänt eftersom
              man har anställt personal som inte har den kompetens och erfarenhet
              som man hade på Apoteket AB.
            </seg>
          </u>
          <u xml:id="i-bb903f08082d1f04-135" prev="i-bb903f08082d1f04-133" who="Q4970993">
            <seg>
              Jag har tre frågor till Maria Lundqvist-Brömster.
            </seg>
          </u>
          <u xml:id="i-bb903f08082d1f04-136" prev="i-bb903f08082d1f04-133" who="Q4970993">
            <seg>
              Det kom farhågor från Farmaciförbundet om kompetensutveckling.
              Man upplever att apoteken har mindre personal och att stressen
              ökat. Personalen har för närvarande inte tid att sätta sig in
              i nya läkemedel. Är det något som ni i Folkpartiet vill ta tag
              i?
            </seg>
          </u>
          <u xml:id="i-bb903f08082d1f04-137" prev="i-bb903f08082d1f04-133" who="Q4970993">
            <seg>
              Den andra frågan gäller delbetalningssystemet. När vi hade Apoteket
              AB som en sammanhållen utförare behövde man bara ha kredit på
              ett ställe. Man hade ett system där man, även om man hade betalningsanmärkningar
              kunde få delbetala. Nu kan man ha kredit på flera ställen, och
              det blir betydligt krångligare. Är Folkpartiet anhängare av att
              försöka hitta ett enklare system för människor med dålig ekonomi?
            </seg>
          </u>
          <u xml:id="i-bb903f08082d1f04-138" prev="i-bb903f08082d1f04-133" who="Q4970993">
            <seg>
              Förut kunde apoteket titta i sina datasystem för att se vilket
              som var det närmaste apoteket där en medicin fanns, om den inte
              fanns på det egna apoteket. Då visste man att den fanns där när
              man åkte dit. Så ser det inte ut i dag. Att ringa runt tror jag
              inte kommer att fungera på samma sätt. Ska man hitta ett bättre
              system som underlättar att få tag på den medicin man behöver?
              Vill Folkpartiet göra något konkret åt det?
            </seg>
          </u>
          <note type="speaker">
            Anf. 26 MARIA LUNDQVIST-BRÖMSTER (FP) replik:
          </note>
          <u xml:id="i-bb903f08082d1f04-139" next="i-bb903f08082d1f04-142" who="Q264452">
            <seg>
              Fru talman! Kompetensutveckling är oerhört viktigt. Vi vet ju
              vilka yrkeskategorier som ska finnas på apotek. Det är tydligt
              deklarerat. Det är apotekare, apotekstekniker, receptarier och
              farmaceuter. Jag var med på hearingen och hörde att det finns
              stressituationer på apoteken. Det är en fråga som man tar på största
              allvar. Om vi ska kunna hålla hög kvalitet måste vi se till att
              kompetensutveckla personalen och dessutom se till att de känner
              mindre stress. Det fanns stress även före omregleringen. Jag hade
              ganska mycket kontakt med apoteken då eftersom jag var engagerad
              i landstingspolitiken. Det är inte något nytt fenomen, men det
              ska absolut tas på största allvar.
            </seg>
          </u>
          <u xml:id="i-bb903f08082d1f04-140" prev="i-bb903f08082d1f04-139" who="Q264452">
            <seg>
              Delbetalningssystemet ska fungera. Det är viktigt att följa upp
              att det verkligen gör det. Det finns en lag som tydligt deklarerar
              att man har den rätten.
            </seg>
          </u>
          <u xml:id="i-bb903f08082d1f04-141" prev="i-bb903f08082d1f04-139" who="Q264452">
            <seg>
              När det gäller 24-timmarsregeln för lagerhållning finns det en
              strategi från Svensk apoteksförening om hur man ska lägga upp
              arbetet för att människor inte ska behöva springa runt till olika
              apotek. Vi följer detta noga. Det är ett avtal som vi har ingått,
              och det ska också fungera.
            </seg>
          </u>
          <u xml:id="i-bb903f08082d1f04-142" prev="i-bb903f08082d1f04-139" who="Q264452">
            <seg>
              Jag har tittat på statistik från Svensk apoteksförening. Man
              kan tycka att det är en partsinlaga, men vi använder ju partsinlagor
              på olika sätt här. Statistiken för kundnöjdhet och så vidare ser
              väldigt bra ut. Men det finns alltid områden som går att förbättra.
            </seg>
          </u>
          <note type="speaker">
            Anf. 27 ANDERS W JONSSON (C):
          </note>
          <u xml:id="i-bb903f08082d1f04-143" next="i-bb903f08082d1f04-158" who="Q5891398">
            <seg>
              Fru talman! Jag vill börja med att yrka bifall till utskottets
              förslag i betänkandet och avslag på reservationen.
            </seg>
          </u>
          <u xml:id="i-bb903f08082d1f04-144" prev="i-bb903f08082d1f04-143" who="Q5891398">
            <seg>
              En av många stora förändringar som har genomförts på hälso- och
              sjukvårdens område sedan maktskiftet 2006 är omregleringen av
              apoteksmarknaden där apoteksmonopolet har avskaffats. Det var
              en mycket stor reform med många inblandade. Ett antal fallgropar
              fanns, och erfarenheten av att omreglera en läkemedelsmarknad
              var av naturliga skäl begränsad.
            </seg>
          </u>
          <u xml:id="i-bb903f08082d1f04-145" prev="i-bb903f08082d1f04-143" who="Q5891398">
            <seg>
              Viss erfarenhet kunde dras av Island som var näst näst sist i
              Europa med av avskaffa sitt apoteksmonopol. Det skedde i mitten
              av 90-talet. En hel del erfarenhet kunde också dras av Norge som
              avskaffade sitt apoteksmonopol vid millennieskiftet. Förhoppningsvis
              kommer Nordkorea och Kuba att kunna dra nytta av våra erfarenheter
              då de avskaffar sina monopol.
            </seg>
          </u>
          <u xml:id="i-bb903f08082d1f04-146" prev="i-bb903f08082d1f04-143" who="Q5891398">
            <seg>
              Under förberedelsearbetet kände jag mer än en gång en viss oro
              för hur processen skulle gå. Socialdemokraterna drev tillsammans
              med PRO en kampanj, Rör inte mitt apotek. Äldre skrämdes med att
              utan monopol skulle de kanske inte få sina läkemedel.
            </seg>
          </u>
          <u xml:id="i-bb903f08082d1f04-147" prev="i-bb903f08082d1f04-143" who="Q5891398">
            <seg>
              Min oro rörde inte att läkemedelsförsörjningen skulle slås ut,
              vilket Socialdemokraterna förebådade, utan att man skulle råka
              ut för allvarliga bakslag på grund av reformens omfattning. Jag
              lugnades dock när jag i samtal med en erfaren norsk politiker
              som var väl förtrogen med den norska processen ställde frågan:
              Är det inte många i Norge som nu när monopolet har avskaffats
              vill återgå till monopoltiden? Hans svar löd: Du får gå mycket
              länge på Karl Johan och fråga, innan du finner någon som vill
              ha det som det var förr.
            </seg>
          </u>
          <u xml:id="i-bb903f08082d1f04-148" prev="i-bb903f08082d1f04-143" who="Q5891398">
            <seg>
              Fru talman! Jag är övertygad om att våra socialdemokratiska vänner
              får gå länge på Drottninggatan och fråga innan de hittar någon
              som tycker att vi ska gå tillbaka till monopoltiden. Flera mil
              måste nog Socialdemokraterna vandra, frågandes på den svenska
              landsbygden innan man hittar någon som vill gå tillbaka till apoteksmonopolet.
              På monopolets tid stängde Apoteket AB ned apotek efter apotek
              på den svenska landsbygden. Kälarne, i östra Jämtland, som jag
              kommer från, hade tidigare ett apotek, men det stängdes. Inte
              en enda socialdemokrat hördes protestera. När ett offentligt monopol
              bestämmer sig för att försämra servicen på landsbygden, oavsett
              om det är den socialdemokratiskt styrda kommunen som stänger en
              skola eller ett ålderdomshem, landstinget som stänger en vårdcentral
              eller det statliga apoteksmonopolet som stänger ett litet apotek
              i Kälarne, då tycker Socialdemokraterna att det är helt okej.
              Men när det offentliga monopolet i apoteket avskaffas räds man
              inte att använda glesbygden som slagträ. I Centerpartiet vet vi
              att det är precis tvärtom. Vi vet att det är offentliga monopol
              som är glesbygdens fiende. Det är när monopolen rivs och entreprenörerna
              släpps fria som det öppnas möjligheter till kloka lösningar utanför
              tätorterna.
            </seg>
          </u>
          <u xml:id="i-bb903f08082d1f04-149" prev="i-bb903f08082d1f04-143" who="Q5891398">
            <seg>
              Vi ser det tydligt när det handlar om avskaffandet av apoteksmonopolet.
              Jag läste en artikel i Falu-Kuriren i helgen. Där stod att läsa:
              Nu kan Sonja Marander, 79 är, promenera till apoteket. Hon behöver
              inte längre ta bussen in till Leksand, utan kan handla sin medicin
              hemma i byn.
            </seg>
          </u>
          <u xml:id="i-bb903f08082d1f04-150" prev="i-bb903f08082d1f04-143" who="Q5891398">
            <seg>
              Fru talman! Jag har svårt att förstå varför socialdemokrater,
              vänsterpartister och miljöpartister är negativa till att flera
              byar som inte hade apotek under monopoltiden nu har fått apotek.
            </seg>
          </u>
          <u xml:id="i-bb903f08082d1f04-151" prev="i-bb903f08082d1f04-143" who="Q5891398">
            <seg>
              Dalarna har fått fem nya apotek sedan monopolet upphörde. Sonja
              Maranders nyöppnade apotek hemma i byn är ett. I Sverige har,
              som vi har hört från talarstolen, mer än 200 nya apotek öppnats.
              Jag fick själv inviga ett apotek hemma i Sandviken. På det apotek
              jag invigde berättade man att man hade valt en butikslokal utefter
              den väg de flesta i Sandviken går till och från jobbet. Dessutom
              hade man bestämt sig för att öppna redan klockan åtta så att människor
              skulle kunna handla sina läkemedel på väg till jobbet eller efter
              det tidiga läkarbesöket på morgonen.
            </seg>
          </u>
          <u xml:id="i-bb903f08082d1f04-152" prev="i-bb903f08082d1f04-143" who="Q5891398">
            <seg>
              Jag har svårt att förstå varför socialdemokrater, vänsterpartister
              och miljöpartister är så negativa till att öppettider nu är anpassade
              till när människor vill handla sina läkemedel. Helg- och kvällsöppna
              apotek har blivit resultatet. Under monopolets tid behövde inte
              öppettiderna anpassas efter kundernas behov. Kunderna fick anpassa
              sig efter apotekets behov. Nu vet exempelvis Kronans droghandel
              att om man inte har öppet när kunden vill handla sina läkemedel
              väntar inte kunden till nästa dag utan går till Doc Morris. I
              artikeln i Falu-Kuriren berättar småbarnsmamman Johanna att om
              barnen blir sjuka under helgen behöver man inte längre vänta till
              måndagen för att köpa medicin.
            </seg>
          </u>
          <u xml:id="i-bb903f08082d1f04-153" prev="i-bb903f08082d1f04-143" who="Q5891398">
            <seg>
              Fru talman! Jag har svårt att förstå varför vänsteroppositionen
              är negativ till att småbarnsföräldrar ska kunna köpa Alvedon och
              näsdroppar nära och på hemmaplan.
            </seg>
          </u>
          <u xml:id="i-bb903f08082d1f04-154" prev="i-bb903f08082d1f04-143" who="Q5891398">
            <seg>
              Under den här processen är det två aspekter som har varit viktiga
              för oss i Centerpartiet. Det är för det första att garantera att
              läkemedelstillgången är god i glesbygden. Erfarenheterna från
              den norska omregleringen visar att tillgången snarast ökade efter
              att monopolet avskaffades. Närmare 20 norska kommuner som inte
              tidigare hade apotek fick ett apotek efter att monopolet försvann.
              Vi kan nu se motsvarande utveckling i Sverige.
            </seg>
          </u>
          <u xml:id="i-bb903f08082d1f04-155" prev="i-bb903f08082d1f04-143" who="Q5891398">
            <seg>
              Därtill kommer att krav har ställts på att det hundratal apotek
              som har avyttrats i glesbygden inte får läggas ned av de nya apoteksaktörerna.
            </seg>
          </u>
          <u xml:id="i-bb903f08082d1f04-156" prev="i-bb903f08082d1f04-143" who="Q5891398">
            <seg>
              Systemet med apoteksombud fyller en viktig funktion i många gles-
              och landsbygder. Det får inte avvecklas innan noggranna analyser
              av framtida behov har gjorts. Dessutom har staten valt att behålla
              Apoteket AB för att kunna kompensera om behov skulle uppstå.
            </seg>
          </u>
          <u xml:id="i-bb903f08082d1f04-157" prev="i-bb903f08082d1f04-143" who="Q5891398">
            <seg>
              Den andra viktiga aspekten från Centerpartiets sida var att vi
              inte skulle hamna i den norska situationen där man gick från ett
              monopol till ett oligopol. Vi ville att apoteksmarknaden skulle
              vara en väl fungerande marknad med goda möjligheter för småföretagare.
              Vi kan nu konstatera att även den aspekten är väl tillgodosedd.
              Ett stort antal mindre aktörer har kunnat etablera sig på marknaden.
            </seg>
          </u>
          <u xml:id="i-bb903f08082d1f04-158" prev="i-bb903f08082d1f04-143" who="Q5891398">
            <seg>
              Få reformer har likt apoteksomregleringen omgetts av så många
              utvärderingar. Riksrevisionens rapport som vi i dag debatterar
              är en. Alla dessa utvärderingar kommer med all sannolikhet att
              leda till korrigeringar och förändringar. Men jag är fullständigt
              övertygad om att det inte kommer att leda till det som Vänsterpartiet,
              Socialdemokraterna och Miljöpartiet så hett eftertraktar, nämligen
              en återgång till hur det var förr.
            </seg>
          </u>
          <note type="speaker">
            Anf. 28 LENNART AXELSSON (S) replik:
          </note>
          <u xml:id="i-bb903f08082d1f04-159" next="i-bb903f08082d1f04-164" who="Q5563036">
            <seg>
              Fru talman! Jag hade egentligen inte tänkt begära någon replik
              på detta euforiska inlägg.
            </seg>
          </u>
          <u xml:id="i-bb903f08082d1f04-160" prev="i-bb903f08082d1f04-159" who="Q5563036">
            <seg>
              Avregleringen av de receptfria läkemedlen kom först, och vi har
              aldrig någonsin haft någonting emot att man har möjlighet att
              köpa Novalucol, som jag för egen del behöver ibland, huvudvärkstabletter
              och liknande i den vanliga dagligvaruhandeln. Därför kan vi en
              gång för alla slå fast att det är så. Vi behöver inte stå och
              slå på varandra om någonting som vi är överens om. Isabella Jernbeck
              gjorde också det i sitt anförande tidigare och lyfte fram detta
              som någonting som skiljer oss åt. Men i den delen är vi inte oense.
            </seg>
          </u>
          <u xml:id="i-bb903f08082d1f04-161" prev="i-bb903f08082d1f04-159" who="Q5563036">
            <seg>
              Det som vi är oense om är om det är klokt att använda skattepengar
              för att utöka antalet apotek i stället för att använda dem i det
              gamla systemet för att öka effektiviteten i det system där vi
              hade våra egna apotek och där vi använde skattepengarna effektivt.
            </seg>
          </u>
          <u xml:id="i-bb903f08082d1f04-162" prev="i-bb903f08082d1f04-159" who="Q5563036">
            <seg>
              De nya apoteken vill naturligtvis göra ett så bra arbete som
              möjligt. Jag ifrågasätter inte det. Men de har ett behov av att
              ha vinster, och de har ett behov av att ha personal som ska jobba
              på alla de extra tider som man säger att man ska ha öppet. Det
              är klart att det kostar, annars vore det knepigt.
            </seg>
          </u>
          <u xml:id="i-bb903f08082d1f04-163" prev="i-bb903f08082d1f04-159" who="Q5563036">
            <seg>
              Man kan fundera lite grann på öppettiderna. Jag har hört berättelser
              om att vissa apotek har stängt på luncherna och att de har sommarstängt.
              Bilden är alltså inte likadan överallt, alltså att man har nya
              öppettider. Men de som väljer att inte ha öppet lika mycket kanske
              kommer att slås ut.
            </seg>
          </u>
          <u xml:id="i-bb903f08082d1f04-164" prev="i-bb903f08082d1f04-159" who="Q5563036">
            <seg>
              Det viktigaste som jag ville ta upp gällde de receptfria läkemedlen.
            </seg>
          </u>
          <note type="speaker">
            Anf. 29 ANDERS W JONSSON (C) replik:
          </note>
          <u xml:id="i-bb903f08082d1f04-165" next="i-bb903f08082d1f04-168" who="Q5891398">
            <seg>
              Fru talman! Jag utgår från att det som Lennart Axelsson säger
              i talarstolen stämmer. Han inledde sitt anförande med att säga
              att hela apoteksomregleringen var vansinnig. Han använde ordet
              vansinnig. Jag ser fram emot en valrörelse 2014 när Socialdemokraterna
              ska åka land och rike runt och försöka övertyga svenska folket
              om att detta var vansinnigt och att vi måste återgå till det gamla.
            </seg>
          </u>
          <u xml:id="i-bb903f08082d1f04-166" prev="i-bb903f08082d1f04-165" who="Q5891398">
            <seg>
              Sedan sade Lennart Axelsson att försäljningen av receptfria läkemedel
              över disk var långt ifrån problemfri. Där var det Lennart Axelsson
              själv som pekade på stora svårigheter just i den reformen. Det
              var det som jag tog fasta på.
            </seg>
          </u>
          <u xml:id="i-bb903f08082d1f04-167" prev="i-bb903f08082d1f04-165" who="Q5891398">
            <seg>
              Sedan är den beskrivning som Socialdemokraterna och Lennart Axelsson
              ger intressant. Det sägs att vi har tagit skattepengar för att
              det ska bli fler apotek. Men statens och samhällets kostnader
              för läkemedel minskar nu för första gången. Handelsmarginalen
              har ökat med 500 miljoner kronor, men det är inte skattepengar,
              utan man har pressat marginalen gentemot läkemedelsindustrin.
              Jag kan inte förstå att Socialdemokraterna kan se det som ett
              problem att vi pressar priserna hos läkemedelsindustrin för att
              öka tillgängligheten på den svenska landsbygden och runt om i
              Sverige så att det blir rimligare öppettider.
            </seg>
          </u>
          <u xml:id="i-bb903f08082d1f04-168" prev="i-bb903f08082d1f04-165" who="Q5891398">
            <seg>
              Jag tycker också att det är så fascinerande att från Miljöpartiets
              representant i talarstolen höra att det har blivit så fruktansvärt
              eftersom ett apotek hade lunchstängt och ett annat apotek hade
              semesterstängt. Då undrar jag vilken värld som oppositionen lever
              i. Så har det varit i alla tider. Apoteket i Hedesunda där jag
              bor har alltid haft lunchstängt en timme beroende på att det är
              en person som jobbar där, och då måste man få stänga när man har
              lunch. Det är fyra mil till närmaste andra apotek. Semesterstängda
              apotek har förekommit i alla tider på orter där apoteket har haft
              ett mindre kundunderlag. Jag förstår därför inte vilken värld
              som man utgår från när man hela tiden säger att det var bättre
              förr.
            </seg>
          </u>
          <note type="speaker">
            Anf. 30 LENNART AXELSSON (S) replik:
          </note>
          <u xml:id="i-bb903f08082d1f04-169" who="Q5563036">
            <seg>
              Fru talman! Jag sade inte att det var långt ifrån problemfritt.
              Jag sade att det inte är problemfritt att man säljer receptfria
              läkemedel i dagligvaruhandeln eftersom det är fråga om läkemedel.
              Det läggs ett stort ansvar på dem som hanterar läkemedel, och
              det ska man vara noga med att betona. Man kan inte ha dessa läkemedel
              i korgar vid kassan, precis som lösgodis, som man i vissa fall
              kunde se i början. Nu tror jag att dessa avarter har försvunnit.
              Men det är ändå viktigt att se till att detta hanteras på ett
              så klokt sätt som möjligt.
            </seg>
          </u>
          <note type="speaker">
            Anf. 31 ANDERS W JONSSON (C) replik:
          </note>
          <u xml:id="i-bb903f08082d1f04-170" who="Q5891398">
            <seg>
              Fru talman! Jag känner mig mycket nöjd över att Socialdemokraterna
              välkomnade regeringens förslag om att tillåta försäljning av receptfria
              läkemedel på andra ställen än apoteken. Jag har också en stark
              förhoppning om att när Socialdemokraterna nu använder tiden fram
              till valet 2014 och faktiskt går ut och pratar med människor kommer
              inte den beskrivning som Socialdemokraterna ger i valrörelsen
              2014 att vara att rivandet av apoteksmonopolet var ett fullkomligt
              vansinnigt beslut. Den uppfattningen finns nämligen inte ute på
              gator och torg.
            </seg>
          </u>
          <note type="speaker">
            Anf. 32 PER RAMHORN (SD):
          </note>
          <u xml:id="i-bb903f08082d1f04-171" next="i-bb903f08082d1f04-177" who="Q6062372">
            <seg>
              Fru talman! I dag debatterar vi apoteksomregleringen. Vi har
              under debattens gång hört att det finns olika åsikter om hur det
              har blivit, alltifrån katastrof till succé. Sanningen ligger nog
              mitt emellan med en viss övervikt för succé.
            </seg>
          </u>
          <u xml:id="i-bb903f08082d1f04-172" prev="i-bb903f08082d1f04-171" who="Q6062372">
            <seg>
              I ärlighetens namn ska jag säga att vi var delvis skeptiska till
              denna omreglering från början och såg en del farhågor. Men lyckligtvis
              besannades de inte, vilket vi naturligtvis är mycket glada för.
            </seg>
          </u>
          <u xml:id="i-bb903f08082d1f04-173" prev="i-bb903f08082d1f04-171" who="Q6062372">
            <seg>
              En ökad tillgänglighet var ett av huvudsyftena med apoteksomregleringen.
              I stort sett har man lyckats med detta mål. Vid tiden före omregleringen
              gick det ett apotek på ca 10 000 invånare. Efter omregleringen
              har antalet ökat till ett apotek på ca 8 300 invånare, vilket
              innebär att det finns ca 1 200 apotek i Sverige i dag. Det är
              en ökning med 20 procent på lite mer än ett år.
            </seg>
          </u>
          <u xml:id="i-bb903f08082d1f04-174" prev="i-bb903f08082d1f04-171" who="Q6062372">
            <seg>
              Även öppettiderna på svenska apotek var ett problem före omregleringen.
              Få apotek var öppna på helger och sent på kvällen. Detta har nu
              förbättrats betydligt. Dessutom har apotek etablerats på orter
              som tidigare var helt utan, till exempel Älmsta och Insjön.
            </seg>
          </u>
          <u xml:id="i-bb903f08082d1f04-175" prev="i-bb903f08082d1f04-171" who="Q6062372">
            <seg>
              Men vi har påpekat att allt inte är positivt. Vi kan inte blunda
              för de problem som finns, för det finns fortfarande problem, och
              här måste det till en förbättring. Före omregleringen hade apoteken
              gemensam lagerhållning. På det sättet fick kunden hjälp med att
              lokalisera på vilket annat apotek som läkemedlet fanns om det
              inte fanns på besöksapoteket. I och med omregleringen har varje
              apotekskedja sitt eget lager, och då kan man inte se var varan
              finns. Det finns dock en frivillig överenskommelse i branschen
              om att hjälpa kunden att lokalisera på vilket apotek som varan
              finns. Men detta fungerar inte alltid i praktiken, och vi har
              sett alltför många sådana fall.
            </seg>
          </u>
          <u xml:id="i-bb903f08082d1f04-176" prev="i-bb903f08082d1f04-171" who="Q6062372">
            <seg>
              Detsamma gäller den så kallade 24-timmarsregeln. Här bör man
              se över de så kallade stopptiderna och kanske göra dem mer generösa.
              Man bör kanske också ha snabbare och tätare leveranser till apoteken.
              På dessa två områden måste det till en förbättring.
            </seg>
          </u>
          <u xml:id="i-bb903f08082d1f04-177" prev="i-bb903f08082d1f04-171" who="Q6062372">
            <seg>
              I förlängningen utesluter vi inte att man kanske får införa tvingande
              åtgärder. Men vi kommer att följa denna fråga noga framöver så
              att patienterna ska få sin medicin på ett tryggt och säkert sätt.
            </seg>
          </u>
          <note type="speaker">
            Anf. 33 ANDERS ANDERSSON (KD):
          </note>
          <u xml:id="i-bb903f08082d1f04-178" next="i-bb903f08082d1f04-204" who="Q5553885">
            <seg>
              Fru talman! Vi debatterar just nu ett reformområde där det handlar
              om läkemedel och apotek ett reformområde där syftet är att öka
              tillgängligheten och att få till stånd en bättre service till
              allmänhet och patienter.
            </seg>
          </u>
          <u xml:id="i-bb903f08082d1f04-179" prev="i-bb903f08082d1f04-178" who="Q5553885">
            <seg>
              Den apoteksomreglering som vi genomfört var föremål för många
              och ganska långa debatter innan det blev ett beslut. En sak är
              uppenbar: Det krävdes en alliansregering för att komma till skott,
              för att komma till handling.
            </seg>
          </u>
          <u xml:id="i-bb903f08082d1f04-180" prev="i-bb903f08082d1f04-178" who="Q5553885">
            <seg>
              Hade det varit så att vi fått leva med en rödgrön majoritet i
              riksdagen även efter 2006 är jag alls inte säker på att Lennart
              Axelsson här i talarstolen hade kunnat hylla möjligheterna när
              det gäller receptfria läkemedel på bensinmackar och i mataffärer.
              Han hade inte ens fått den chansen, för i den rödgröna regeringssituation
              som vi levde med fram till 2006 förmådde man aldrig att lägga
              fram en proposition för riksdagen.
            </seg>
          </u>
          <u xml:id="i-bb903f08082d1f04-181" prev="i-bb903f08082d1f04-178" who="Q5553885">
            <seg>
              Det krävdes ett valresultat innebärande att vi i allianspartierna
              visade att vi vågade gå före, att vi vågade visa att Sverige inte
              skulle bli det eftersläpande landet som försummar tillgänglighet
              och service och som nonchalerar patienters krav på god tillgänglighet
              och på service och kvalitet.
            </seg>
          </u>
          <u xml:id="i-bb903f08082d1f04-182" prev="i-bb903f08082d1f04-178" who="Q5553885">
            <seg>
              Därför är de receptfria läkemedlen inte så oväsentliga. Jag tycker
              att det är lite spännande att gång på gång i både repliker och
              anförande lyssna till socialdemokraten Lennart Axelsson som intygar
              att han står bakom försäljningen av receptfria läkemedel till
              pensionärer och barnfamiljer på bensinmackar och i mataffärer.
              Det är välkommet, Lennart!
            </seg>
          </u>
          <u xml:id="i-bb903f08082d1f04-183" prev="i-bb903f08082d1f04-178" who="Q5553885">
            <seg>
              Om några år kommer, tror jag, din ersättare eller möjligen du
              själv, Lennart, att stå här i talarstolen och säga: Visserligen
              var vi lite kritiska till en utökning och till att ge möjlighet
              till en omreglering som gett oss 200 nya apotek med en helt annan
              servicesituation när det gäller öppettider. Vi hade en del debatter
              där det var en oro.
            </seg>
          </u>
          <u xml:id="i-bb903f08082d1f04-184" prev="i-bb903f08082d1f04-178" who="Q5553885">
            <seg>
              Det var nog lite av inte Kajsa Kavat från Bullerbyn höll jag
              på att säga men väl av Krösa-Majas olyckskorpar som kraxade. Men
              nu när ytterligare fyra år gått konstaterar vi att frågorna hanterats
              på ett klokt sätt. Därigenom kommer också Socialdemokraterna att
              sälla sig till kören och tycka att det är ganska bra ungefär som
              för de receptfria läkemedlen.
            </seg>
          </u>
          <u xml:id="i-bb903f08082d1f04-185" prev="i-bb903f08082d1f04-178" who="Q5553885">
            <seg>
              Situationen för den svenska allmänheten är att alliansregeringen
              hela tiden måste ploga i de här frågorna. Om vi inte gör det stannar
              utvecklingen upp. Socialdemokraterna har även i denna debatt visat
              att man är ett bakåtsträvande parti som bara talar om att det
              var bättre förr. Det är dags att syna korten.
            </seg>
          </u>
          <u xml:id="i-bb903f08082d1f04-186" prev="i-bb903f08082d1f04-178" who="Q5553885">
            <seg>
              När det gäller talet om att det var bättre förr är det precis
              så som Anders W Jonsson beskriver: Apotek stängdes under sommaren.
              Det var lunchstängt. Öppettiderna var inte anpassade till patienternas
              situation och livsförutsättningar. Det var en situation om vilken
              socialdemokrater och övriga oppositionspartier alltså säger att
              det var bättre förr.
            </seg>
          </u>
          <u xml:id="i-bb903f08082d1f04-187" prev="i-bb903f08082d1f04-178" who="Q5553885">
            <seg>
              Jag är övertygad om att ingen här på Drottninggatan egentligen
              vill tillbaka till den situationen. Inte heller någon på bygatan
              runt om i de småsamhällen som fått en förbättring vill, tror jag,
              tillbaka dit.
            </seg>
          </u>
          <u xml:id="i-bb903f08082d1f04-188" prev="i-bb903f08082d1f04-178" who="Q5553885">
            <seg>
              Vi kan nu se att vi har fått en ökad tillgänglighet med 6 000
              olika möjligheter att få receptfria läkemedel i mataffärer och
              på bensinmackar. Det har skett en utökning med 200 nya apotek
              runt om i landet. Det intressanta att konstatera är var i landet
              vi fått flest nya apotek.
            </seg>
          </u>
          <u xml:id="i-bb903f08082d1f04-189" prev="i-bb903f08082d1f04-178" who="Q5553885">
            <seg>
              Om man tror på och lyssnar på Vänsterpartiet och Socialdemokraterna
              måste det nästan vara vid Stureplan. Men flest nya apotek procentuellt
              har man fått i Norrbotten. När det gäller att ha den bästa tillgängligheten
              antalet apotek per invånare kan man fråga sig om den finns i Stockholm.
              Nej, den finns i Jämtland. 5 200 invånare per apotek i Jämtland
              ska jämföras med Stockholms 9 600 invånare per apotek.
            </seg>
          </u>
          <u xml:id="i-bb903f08082d1f04-190" prev="i-bb903f08082d1f04-178" who="Q5553885">
            <seg>
              Chansen till täthet i fråga om apotek är alltså nästan dubbelt
              så stor i Jämtland, ett av landets glesbygdslän. Efter Jämtland
              kommer Norrbotten och Västerbotten när det gäller att ha många
              apotek per invånare, så snacka inte om att det var bättre förr!
            </seg>
          </u>
          <u xml:id="i-bb903f08082d1f04-191" prev="i-bb903f08082d1f04-178" who="Q5553885">
            <seg>
              Det är dags att syna korten. När vi gör det avslöjas att omregleringen
              med regler för att skapa kvalitet och tillgänglighet har syftat
              till att patienterna ska få tillgång till läkemedel. Man ska få
              service utifrån sina förutsättningar och sina behov. Därför välkomnar
              vi detta. Det är också därför vi kan se att det i långa stycken
              är en framgångsrik reformering som påbörjats.
            </seg>
          </u>
          <u xml:id="i-bb903f08082d1f04-192" prev="i-bb903f08082d1f04-178" who="Q5553885">
            <seg>
              Socialdemokraterna och Vänsterpartiet luftar gärna sin kritiska
              hållning. Det var bättre förr är, som jag här uttryckt, deras
              snack. Trots den redogörelse som vi fått från Riksrevisionen och
              trots Konkurrensverkets rapport och den tydliga redovisningen
              vid utskottets hearing finns det de som inte riktigt vill se framgångarna
              utan mest målar allt i ett ifrågasättande. Men det är inget nytt
              utan snarare något att vänta sig när någon från Vänsterpartiet
              och Socialdemokraterna står i talarstolen.
            </seg>
          </u>
          <u xml:id="i-bb903f08082d1f04-193" prev="i-bb903f08082d1f04-178" who="Q5553885">
            <seg>
              Min fundering gäller egentligen hur Miljöpartiet har resonerat.
              Det är kanske inte så enkelt att fråga om det när ingen miljöpartist
              finns i kammaren. Jo, nu har en miljöpartist kommit hit. Agneta
              Luttropp som tidigare talade här i debatten ser jag tyvärr inte
              här just nu.
            </seg>
          </u>
          <u xml:id="i-bb903f08082d1f04-194" prev="i-bb903f08082d1f04-178" who="Q5553885">
            <seg>
              Min fundering gäller om det är en lapsus att Miljöpartiet finns
              med på reservationen. Hände inget på den kongress som var för
              ett par veckor sedan och då Miljöpartiet sade att man skulle bli
              ett tydligt självständigare parti?
            </seg>
          </u>
          <u xml:id="i-bb903f08082d1f04-195" prev="i-bb903f08082d1f04-178" who="Q5553885">
            <seg>
              Är det inte dags till och med för en företrädare för Miljöpartiet
              att inta talarstolen och efter mitt inlägg ge besked om att det
              med majoritetens skrivningar och med det jag och andra här redovisat
              inte finns några skäl att vara med i det gamla socialistiska testuggandet
              med ständig kritik mot allt som gäller sjukvårdens utveckling?
            </seg>
          </u>
          <u xml:id="i-bb903f08082d1f04-196" prev="i-bb903f08082d1f04-178" who="Q5553885">
            <seg>
              Jag tror att Miljöpartiet skulle må väl av att låta Vänsterpartiet
              och Socialdemokraterna stå ensamma som bakåtsträvare i apoteksfrågan
              och när det gäller patienters möjligheter till tillgänglighet
              i sjukvården. Vi får se om ett besked kommer eller om man har
              låst upp sig trots sina fina deklarationer och kongressbeslut.
            </seg>
          </u>
          <u xml:id="i-bb903f08082d1f04-197" prev="i-bb903f08082d1f04-178" who="Q5553885">
            <seg>
              Fru talman! Vi i Alliansen tvekar inte att påpeka att förbättringar
              bör och kan göras. Det gäller tillhandahållandeskyldigheten och
              den så kallade 24-timmarsregeln. Vi utgår från att regeringen,
              om så krävs, vidtar de åtgärder som behövs för att säkerställa
              tillhandahållandeskyldigheten. Den är lika viktig nu som förr.
              Det bekymmersamma är att den inte alltid gällde förr. Vi vill
              att den ska gälla nu och i framtiden.
            </seg>
          </u>
          <u xml:id="i-bb903f08082d1f04-198" prev="i-bb903f08082d1f04-178" who="Q5553885">
            <seg>
              I utskottsbetänkandet beskriver vi hur vi tänker följa och ange
              eventuella behov av åtgärder för att garantera tillgänglighet
              till läkemedel och apoteksservice i alla delar av landet, även
              efter övergångsperiodens utgång.
            </seg>
          </u>
          <u xml:id="i-bb903f08082d1f04-199" prev="i-bb903f08082d1f04-178" who="Q5553885">
            <seg>
              Som jag här beskrivit är det Jämtland, Norrbotten och Västerbotten
              som har fått den stora utvecklingen när det gäller antalet apotek.
            </seg>
          </u>
          <u xml:id="i-bb903f08082d1f04-200" prev="i-bb903f08082d1f04-178" who="Q5553885">
            <seg>
              Själv bor jag i en del av landet som ofta betraktas som glesbygd,
              så jag kan lova dem som lyssnar på debatten här i kammaren att
              jag som kristdemokrat kommer att följa frågan och att ha den i
              fokus för detta med tillgänglighet över hela landet.
            </seg>
          </u>
          <u xml:id="i-bb903f08082d1f04-201" prev="i-bb903f08082d1f04-178" who="Q5553885">
            <seg>
              Min lilla fråga till Miljöpartiet handlar om den självständighet
              som man så tydligt har deklarerat. När man den 29 april 2009 röstade
              om en omreglering av apoteksmarknaden var Miljöpartiet sammansvetsat
              med de två andra röda partierna i en ambition att bilda regering.
            </seg>
          </u>
          <u xml:id="i-bb903f08082d1f04-202" prev="i-bb903f08082d1f04-178" who="Q5553885">
            <seg>
              Nu är det en ny tid. Inte minst miljöpartisterna själva talar
              om ett nytänkande. Frågan är om det nytänkandet innebär att man
              inte delar Vänsterpartiets ideologiska låsningar, för om det är
              någon som har en ideologisk låsning är det just Vänsterpartiet
              som hyllar monopolet framför allt annat.
            </seg>
          </u>
          <u xml:id="i-bb903f08082d1f04-203" prev="i-bb903f08082d1f04-178" who="Q5553885">
            <seg>
              Vi hyllar dels patientens möjligheter och patientens rätt att
              få tillgång till kvalificerad service, god tillgänglighet och
              närhet, dels att patientens behov på olika sätt tillgodoses och
              att man inte är inlåst i ett monopolsystem. Jag har uppfattat
              att det var Miljöpartiets nya signaler. Det hade varit spännande
              om man i handling hade vågat visa att kongressbesluten betyder
              någonting och att man lämnar Vänsterpartiet och Socialdemokraterna
              åt sin eviga vänsterretorik.
            </seg>
          </u>
          <u xml:id="i-bb903f08082d1f04-204" prev="i-bb903f08082d1f04-178" who="Q5553885">
            <seg>
              Fru talman! På område efter område i betänkandet redovisar vi
              i socialutskottet det arbete som regeringen gjort och det som
              planeras när det gäller utrednings- och tillsynsuppdrag. Därför
              yrkar jag bifall till socialutskottets förslag i betänkandet och
              avslag på reservationen.
            </seg>
          </u>
          <note>
            Överläggningen var härmed avslutad.
          </note>
          <note>
            8 § En EU-agenda för barns rättigheter
          </note>
          <note>
            Föredrogs
          </note>
          <note type="speaker">
            Anf. 34 CATHARINA BRÅKENHIELM (S):
          </note>
          <u xml:id="i-bb903f08082d1f04-205" next="i-bb903f08082d1f04-223" who="Q3363818">
            <seg>
              Fru talman! Utlåtandet handlar om en EU-agenda för barns rättigheter.
              Det är ett utlåtande där vi alla partier är överens. Men vi anser
              frågan så viktig att vi ändå vill ägna den en stunds debatt här
              i kammaren.
            </seg>
          </u>
          <u xml:id="i-bb903f08082d1f04-206" prev="i-bb903f08082d1f04-205" who="Q3363818">
            <seg>
              Varje dag dör över 20 000 barn under fem år i världen. Över en
              miljon barn utnyttjas i människohandel varje år, och en miljon
              barn sitter i fängelse. 21 miljoner barn flydde från förföljelse
              i konflikter i världen.
            </seg>
          </u>
          <note>
            Konventionen om barns rättigheter, barnkonventionen, antogs av
            FN 1989. Sverige antog konventionen året efter.
          </note>
          <u xml:id="i-bb903f08082d1f04-207" prev="i-bb903f08082d1f04-205" who="Q3363818">
            <seg>
              Praktiskt taget alla världens stater har anslutit sig till barnkonventionen,
              där länderna förpliktar sig att vidta lämpliga lagstiftningsåtgärder
              för att genomföra de rättigheter som erkänns i konventionen. Men
              konventionen ställer inga krav på hur länderna genomför rättigheterna.
            </seg>
          </u>
          <u xml:id="i-bb903f08082d1f04-208" prev="i-bb903f08082d1f04-205" who="Q3363818">
            <seg>
              Barnkonventionen är bra. Det är ett viktigt dokument som om det
              följdes skulle förändra livet för tusen och åter tusen barn i
              världen. Men det följs lite si och så.
            </seg>
          </u>
          <u xml:id="i-bb903f08082d1f04-209" prev="i-bb903f08082d1f04-205" who="Q3363818">
            <seg>
              Vår syn på barn är väldigt olika. I Sverige och de övriga nordiska
              länderna har vi kommit långt, även om vi med våra mått mätt tycker
              att vi har oerhört mycket kvar att göra. När vi ser på hur barn
              behandlas i olika delar av världen kan vi knappt tro att det är
              sant, att det exempelvis är tillåtet med barnaga, att slå barn.
              Hur kan det vara förenligt med barnkonventionen?
            </seg>
          </u>
          <u xml:id="i-bb903f08082d1f04-210" prev="i-bb903f08082d1f04-205" who="Q3363818">
            <seg>
              I EU-agendan tas det upp en rad viktiga saker, som att man i
              flera länder använder barn i krig som barnsoldater. Vi ser häpnadsväckande
              bilder på små pojkar som används i väpnade strider. Nu föreslås
              i agendan att åldersgränsen höjs till 18 år för att obligatoriskt
              kunna rekrytera pojkar till soldater.
            </seg>
          </u>
          <u xml:id="i-bb903f08082d1f04-211" prev="i-bb903f08082d1f04-205" who="Q3363818">
            <seg>
              En annan viktig fråga som tas upp i agendan är försäljning av
              barn till prostitution och barnpornografi. Kraven måste höjas,
              så att staterna verkligen gör något som garanterar att alla flickor
              och pojkar skyddas mot denna vidriga hantering.
            </seg>
          </u>
          <u xml:id="i-bb903f08082d1f04-212" prev="i-bb903f08082d1f04-205" who="Q3363818">
            <seg>
              Syftet med EU-agendan för barns rättigheter är att skydda barns
              rättigheter men inte bara att skydda dem utan också att omsätta
              detta i konkret handling med resultat, se till att det verkligen
              blir något gjort. EU-arbetet bygger på att länderna själva prioriterar
              och driver en effektiv politik för sina barns rättigheter.
            </seg>
          </u>
          <u xml:id="i-bb903f08082d1f04-213" prev="i-bb903f08082d1f04-205" who="Q3363818">
            <seg>
              Fru talman! Frågan är här vilka ansträngningar Sverige gör när
              det gäller vår egen barnpolitik. Då vill jag särskilt ta upp frågan
              om barnfattigdomen.
            </seg>
          </u>
          <u xml:id="i-bb903f08082d1f04-214" prev="i-bb903f08082d1f04-205" who="Q3363818">
            <seg>
              I Sverige ökar barnfattigdomen igen, och allt fler familjer har
              svårt att klara att ha mat på bordet varje dag. Många familjer
              vittnar också om att de måste ransonera maten: en ostskiva, inte
              två. För många blir det måltider med gröt och blodpudding och
              uppmaningen att äta ordentligt av maten i skolan, eftersom det
              inte är så mycket när man kommer helt enkelt.
            </seg>
          </u>
          <u xml:id="i-bb903f08082d1f04-215" prev="i-bb903f08082d1f04-205" who="Q3363818">
            <seg>
              Rädda Barnen slår nu larm om att något måste göras. Vi vill sätta
              frågan om barnfattigdom i centrum. Här behövs en svensk politik
              som sätter minskad barnfattigdom som mål för politiken, med åtgärder
              som är konkreta. Man kan inte bara fortsätta att hänvisa till
              arbetslinjen, som man ständigt gör.
            </seg>
          </u>
          <u xml:id="i-bb903f08082d1f04-216" prev="i-bb903f08082d1f04-205" who="Q3363818">
            <seg>
              Att växa upp i en familj som har så dålig ekonomi att man kallar
              dem fattiga är oerhört kämpigt: att inte ha råd med någonting,
              att inte ens kunna köpa nya gympaskor när de gamla går sönder,
              att inte ha några pengar till skolresan utan vara tvungen att
              ljuga och hitta på varför man inte kan följa med, att inte ha
              råd med glass eller biobesök med kompisarna någon enda gång. Det
              är också bland de fattiga familjerna som vräkningarna ökar igen.
            </seg>
          </u>
          <u xml:id="i-bb903f08082d1f04-217" prev="i-bb903f08082d1f04-205" who="Q3363818">
            <seg>
              Man har inte pengar som räcker till det dagliga, och man har
              aldrig någonsin råd att sätta någon enda liten guldkant på tillvaron.
              Att leva så år ut och år in och vara barn i en sådan familj är
              kämpigt. Det är nog något man behöver uppleva för att verkligen
              kunna förstå hur det är. Barnfattigdomen hör inte hemma i ett
              land som Sverige.
            </seg>
          </u>
          <u xml:id="i-bb903f08082d1f04-218" prev="i-bb903f08082d1f04-205" who="Q3363818">
            <seg>
              Arbetet med detta måste alltid pågå. Vi tror att vi genom att
              göra barnkonventionen till lag får ytterligare möjligheter att
              förbättra barnens situation och då också kunna utkräva ansvar
              när principerna inte följs.
            </seg>
          </u>
          <u xml:id="i-bb903f08082d1f04-219" prev="i-bb903f08082d1f04-205" who="Q3363818">
            <seg>
              Hittills har vi i vårt land jobbat med att följa barnkonventionen
              genom att gå igenom samhällsområde efter samhällsområde och ändra
              de lagar som berör barn så att lagstiftningen utgår från barns
              bästa. Men nu tycker vi att vi ska ta nästa steg. Vi har lyssnat
              på starka argument som har framförts av bland annat Rädda Barnen,
              Unicef och Unga Örnar.
            </seg>
          </u>
          <u xml:id="i-bb903f08082d1f04-220" prev="i-bb903f08082d1f04-205" who="Q3363818">
            <seg>
              I Norge, som vi ibland har som föregångsland, har man genomfört
              barnkonventionen som lag, och deras erfarenheter är bra. Barnkonventionen
              används där med tyngd inom områden som hälsa, utbildning, övergrepp
              och straffrätt.
            </seg>
          </u>
          <u xml:id="i-bb903f08082d1f04-221" prev="i-bb903f08082d1f04-205" who="Q3363818">
            <seg>
              Frågan om barns rättigheter är naturligtvis inte löst genom att
              göra barnkonventionen till lag. Men då har man ändå kommit en
              bra bit på väg.
            </seg>
          </u>
          <u xml:id="i-bb903f08082d1f04-222" prev="i-bb903f08082d1f04-205" who="Q3363818">
            <seg>
              Vi måste arbeta både nationellt och internationellt. Genom agendan
              för barns rättigheter inom EU kan EU fortsätta stödja medlemsstaternas
              ansträngningar för alla barns rättigheter, som är en stor och
              viktig fråga.
            </seg>
          </u>
          <u xml:id="i-bb903f08082d1f04-223" prev="i-bb903f08082d1f04-205" who="Q3363818">
            <seg>
              Fru talman! Jag yrkar bifall till förslaget i utlåtandet.
            </seg>
          </u>
          <note type="speaker">
            Anf. 35 METIN ATASEVEN (M):
          </note>
          <u xml:id="i-bb903f08082d1f04-224" next="i-bb903f08082d1f04-238" who="Q5561846">
            <seg>
              Fru talman! Vi debatterar ett viktigt ämne, nämligen en EU-agenda
              för barns rättigheter. Detta är något som ligger mig varmt om
              hjärtat. Därför är jag oerhört glad över att ett enigt utskott
              välkomnar agendan, som är ett viktigt led i EU:s arbete för barns
              rättigheter.
            </seg>
          </u>
          <u xml:id="i-bb903f08082d1f04-225" prev="i-bb903f08082d1f04-224" who="Q5561846">
            <seg>
              Våra barns uppväxt är en spegel av vårt lands välfärd och vår
              förmåga att ta till vara kommande generationer. EU-agendan är
              ett steg i rätt riktning mot ett samhälle som bättre tillvaratar
              barns intressen och rättigheter. Målsättningarna med denna agenda
              är att barnets rättigheter alltid ska beaktas i alla åtgärder
              på EU-nivå som rör barn.
            </seg>
          </u>
          <u xml:id="i-bb903f08082d1f04-226" prev="i-bb903f08082d1f04-224" who="Q5561846">
            <seg>
              I detta dokument presenteras framför allt tre allmänna principer
              som ska tjäna som föredöme för att garantera efterlevnaden av
              bestämmelserna om barns rättigheter i stadgan och i barnkonventionen.
            </seg>
          </u>
          <u xml:id="i-bb903f08082d1f04-227" prev="i-bb903f08082d1f04-224" who="Q5561846">
            <seg>
              I korthet innebär detta att den första principen är att barns
              rättigheter är en del av kommissionens strategi för EU:s tillämpning
              av stadgan om de grundläggande rättigheterna. Kommissionen måste
              därför i ett tidigt skede se till att lagstiftningsförslag är
              förenliga med de rättigheter som garanteras i stadgan.
            </seg>
          </u>
          <u xml:id="i-bb903f08082d1f04-228" prev="i-bb903f08082d1f04-224" who="Q5561846">
            <seg>
              Den andra principen är att politik ska grundas på faktiska förhållanden.
              Kommissionen ska därför samarbeta med berörda organisationer och
              institutioner för att ta fram data och information som ska utgöra
              beslutsunderlag.
            </seg>
          </u>
          <u xml:id="i-bb903f08082d1f04-229" prev="i-bb903f08082d1f04-224" who="Q5561846">
            <seg>
              Den tredje principen gäller samarbetet med berörda aktörer inklusive
              medlemsstaterna. Kommissionen ska stödja medlemsstaternas ansträngningar
              med och mellan de nationella myndigheter som ansvarar för att
              skydda och främja barns rättigheter.
            </seg>
          </u>
          <u xml:id="i-bb903f08082d1f04-230" prev="i-bb903f08082d1f04-224" who="Q5561846">
            <seg>
              Utöver dessa generella principer aviseras även konkreta insatser
              för barn som handlar om att göra rättssystemen i EU mer anpassade
              till barns behov, liksom att bekämpa barnfattigdom, våld mot barn,
              barnarbete och förekomst av barn i väpnade konflikter.
            </seg>
          </u>
          <u xml:id="i-bb903f08082d1f04-231" prev="i-bb903f08082d1f04-224" who="Q5561846">
            <seg>
              Fru talman! Det finns tyvärr gott om barn som lever under svåra
              omständigheter. Barn är särskilt utsatta då barn är beroende av
              de vuxna som står barnet närmast. Det finns mycket att berätta
              och mycket att diskutera om detta. Vi löser inte allt i denna
              församling. Däremot kan vi börja med att diskutera några konkreta
              åtgärder på ett problem som i allra högsta grad är aktuellt, nämligen
              barnfattigdom.
            </seg>
          </u>
          <u xml:id="i-bb903f08082d1f04-232" prev="i-bb903f08082d1f04-224" who="Q5561846">
            <seg>
              Barnfattigdom eller rättare sagt barn som lever under ekonomiskt
              svåra förhållanden är tyvärr inget nytt fenomen, även om det i
              nyhetsflödet kan uppfattas så. Orsaken till barnfattigdom är till
              största delen att barnets föräldrar eller förälder är i avsaknad
              av arbete. Detta drabbar framför allt de grupper som inte har
              kommit in på arbetsmarknaden, nämligen familjer där föräldrarna
              är väldigt unga och familjer med utländsk bakgrund.
            </seg>
          </u>
          <u xml:id="i-bb903f08082d1f04-233" prev="i-bb903f08082d1f04-224" who="Q5561846">
            <seg>
              I tider efter ekonomisk kris, då nedskärningar på arbetsmarknaden
              sker, är det också dessa grupper som drabbas hårdast. Det är också
              bland dem som har svårt att bryta in på arbetsmarknaden som andelen
              som uppbär försörjningsstöd är som högst.
            </seg>
          </u>
          <u xml:id="i-bb903f08082d1f04-234" prev="i-bb903f08082d1f04-224" who="Q5561846">
            <seg>
              Att långvarigt vara beroende av ekonomiskt bistånd är lika med
              en långvarig ekonomisk utsatthet. Det är något vi sett inte minst
              bland många familjer med invandrarbakgrund. Nästan vartannat barn
              till föräldrar med utländsk härkomst är ekonomiskt utsatt, något
              som mycket väl skulle kunna förklaras med höga trösklar för att
              komma in på arbetsmarknaden, en hårt reglerad arbetsmarknad där
              kompis- och nätverksrekrytering är vanligt förekommande.
            </seg>
          </u>
          <u xml:id="i-bb903f08082d1f04-235" prev="i-bb903f08082d1f04-224" who="Q5561846">
            <seg>
              Därför är arbetslinjen och en politik för fler i arbete det bästa
              för att motverka att barn växer upp i ekonomisk utsatthet, dels
              för att fler kan försörja sig själva, dels för att fler ska kunna
              omfattas av de inkomstrelaterade försäkringarna.
            </seg>
          </u>
          <u xml:id="i-bb903f08082d1f04-236" prev="i-bb903f08082d1f04-224" who="Q5561846">
            <seg>
              Vi gör riktade satsningar till barnfamiljer med små marginaler,
              där höjningen av flerbarnstillägget i barnbidraget och bostadsbidraget
              för barnfamiljer är två viktiga delar. Effekterna av dessa förstärkningar
              syns dock inte i dagens statistik eftersom förstärkningarna inte
              hade trätt i kraft 2009.
            </seg>
          </u>
          <u xml:id="i-bb903f08082d1f04-237" prev="i-bb903f08082d1f04-224" who="Q5561846">
            <seg>
              Fru talman! Jag vill med detta uppmärksamma att vi tar barns
              rättigheter och barnfattigdom på allvar. Denna debatt behandlar
              just barn, men jag vill poängtera att utanförskapet ofta följer
              med från barndom till vuxenliv. Möjligheten att på lika villkor
              få växa och utvecklas som individ är något som jag och Moderaterna
              anser måste vara grundläggande i vår politik.
            </seg>
          </u>
          <u xml:id="i-bb903f08082d1f04-238" prev="i-bb903f08082d1f04-224" who="Q5561846">
            <seg>
              Som jag tidigare nämnde är våra barns uppväxt en spegel av vår
              välfärd och vår förmåga att ta till vara kommande generationer.
              Alla barn bör få goda förutsättningar att växa upp och göra det
              mesta av sina liv. Tyvärr begränsas alltför många individer tidigt
              i livet, och det är något vi jobbar emot.
            </seg>
          </u>
          <note type="speaker">
            Anf. 36 MAGNUS EHRENCRONA (MP):
          </note>
          <u xml:id="i-bb903f08082d1f04-239" next="i-bb903f08082d1f04-245" who="Q5628155">
            <seg>
              Fru talman! EU:s agenda för barns rättigheter är ett viktigt
              ärende. En av grundvalarna i Miljöpartiets politik är solidariteten
              med kommande generationer. Mycket klokt har sagts av bägge talarna
              här före mig. Jag håller mest med Socialdemokraternas representant,
              men ovanligt mycket klokt sades även av Moderaternas representant.
            </seg>
          </u>
          <u xml:id="i-bb903f08082d1f04-240" prev="i-bb903f08082d1f04-239" who="Q5628155">
            <seg>
              Det är helt sant att barnfattigdom inte är någonting nytt, men
              det är inget argument för att inte göra någonting mer. Barnfattigdomen
              går upp och ned, så att säga. Vi ska inte slösa bort en enda talang
              i det här landet. Vi måste ta vara på varje individs möjligheter
              att utvecklas. Även föräldrar finns i utanförskap, och många kanske
              har varit i långvarigt utanförskap. Då måste vi ha kompensatoriska
              åtgärder för att barnen faktiskt ska kunna utvecklas i en positiv
              inriktning, som nämndes här förut. Det handlar inte bara om bidrag,
              vilket man lätt kan få intryck av hos en del av alliansföreträdarna.
              Det kulturella kapitalet är oerhört viktigt, till exempel kompensatoriska
              åtgärder i förskolan och skolan så att barn har möjligheter att
              vara med i kulturella aktiviteter och utvecklas. Har man inte
              de kulturella nycklarna blir man efter i hela personlighetsutvecklingen.
              Det är oerhört viktigt att få fart på en sådan utveckling.
            </seg>
          </u>
          <u xml:id="i-bb903f08082d1f04-241" prev="i-bb903f08082d1f04-239" who="Q5628155">
            <seg>
              Sverige har varit en förebild i många sammanhang när det gäller
              barns rättigheter. Går vi före när det gäller barnfattigdom och
              tar tag i grundproblemen, om vi går före och visar att det leder
              till ekonomisk utveckling att ta vara på varenda unge har vi lättare
              att motivera länder som har en relativt sett värre situation än
              Sverige inom vår union och i världen över huvud taget att lyfta
              frågan. Varenda unge har en potential som samhället kan ta till
              vara och absolut borde ta till vara.
            </seg>
          </u>
          <u xml:id="i-bb903f08082d1f04-242" prev="i-bb903f08082d1f04-239" who="Q5628155">
            <seg>
              Som ni kanske tagit del av i medier kommer vi från Miljöpartiet
              att lyfta upp barnfattigdomen ytterligare genom ett förslag till
              utskottsinitiativ. Att motverka barnfattigdomen är helt grundläggande
              för hela samhällets framtid egentligen. Jag hoppas verkligen att
              vi från alla politiska håll kan lägga undan den politiska prestigen.
              Det är mycket glädjande att enigheten är stor om utlåtandet. Jag
              hoppas att det blir samma sak när det gäller barnfattigdomen och
              att vi tittar på den väldigt brett: Vad kan vi gemensamt göra?
              Detta är ett exempel på den nya inriktning som efterlysts tidigare
              av Kristdemokraternas representant. Vi tar ett initiativ och har
              förhoppningen att vi ska kunna samlas över alla blockgränser.
              Sedan får vi se om det är möjligt.
            </seg>
          </u>
          <u xml:id="i-bb903f08082d1f04-243" prev="i-bb903f08082d1f04-239" who="Q5628155">
            <seg>
              Jag kan lägga till att FN:s barnrättskommitté granskar hur väl
              en konventionsstat följer barnkonventionen. I sin senaste rapport
              skriver kommittén:
            </seg>
          </u>
          <u xml:id="i-bb903f08082d1f04-244" prev="i-bb903f08082d1f04-239" who="Q5628155">
            <seg>
              Kommittén rekommenderar att konventionsstaten vidtar alla nödvändiga
              åtgärder för att säkerställa att alla barn inte lever under fattigdomsgränsen.
              Kommittén rekommenderar också att konventionsstaten vidtar lämpliga
              åtgärder, inklusive särskilda stödåtgärder, för att se till att
              barn, framför allt de från socialt missgynnade familjer, inklusive
              ensamstående föräldrar och icke-svenskt etniskt ursprung, inte
              lever i fattigdom, oavsett var de bor. Sverige bör överväga att
              upprätta en handlingsplan för att bekämpa barnfattigdom i tider
              av ekonomisk kris.
            </seg>
          </u>
          <u xml:id="i-bb903f08082d1f04-245" prev="i-bb903f08082d1f04-239" who="Q5628155">
            <seg>
              Det var fritt översatt från FN:s barnrättskommittés rapport.
            </seg>
          </u>
          <note type="speaker">
            Anf. 37 MARIA LUNDQVIST-BRÖMSTER (FP):
          </note>
          <u xml:id="i-bb903f08082d1f04-246" next="i-bb903f08082d1f04-254" who="Q264452">
            <seg>
              Fru talman! Det är med glädje som vi kan konstatera att man på
              EU-nivå vill fokusera på barns rättigheter genom denna EU-agenda
              som vi debatterar i dag. Vi har ganska nyligen här i riksdagen
              antagit en strategi för att stärka barnets rättigheter. Man kan
              säga att målsättningen är densamma som för EU.
            </seg>
          </u>
          <u xml:id="i-bb903f08082d1f04-247" prev="i-bb903f08082d1f04-246" who="Q264452">
            <seg>
              Vi säger i strategin bland annat jag säger det för att fräscha
              upp minnet lite att all lagstiftning ska utformas i överensstämmelse
              med barnkonventionen, att barnets fysiska och psykiska integritet
              ska respekteras, att barn ska få uttrycka sina åsikter och att
              de ska få kunskap om sina rättigheter. Föräldrar ska få kunskap
              om barnets rättigheter, och beslutsfattare och professionella
              ska också ha kunskap om barnets rättigheter. Kunskap om barns
              levnadsvillkor ska ligga till grund för beslut och prioriteringar
              som rör barn.
            </seg>
          </u>
          <u xml:id="i-bb903f08082d1f04-248" prev="i-bb903f08082d1f04-246" who="Q264452">
            <seg>
              Fru talman! Att nu en EU-agenda kommer om barnets rättigheter
              är verkligen ett steg i rätt riktning. Här har vi kommit olika
              långt i medlemsländerna. Från utskottet hade vi dock några synpunkter
              som vi ville skulle följa med den svenska ståndpunkten när vi
              diskuterade utlåtandet i utskottet. Det var bland annat att all
              information, data och statistik ska delas upp utifrån kön för
              att stärka pojkars och flickors rättigheter. Det fokuseras även
              på barn med funktionsnedsättning och deras behov. Det är absolut
              nödvändigt att fokusera på barn med funktionsnedsättning. Vi vet
              att barn med funktionsnedsättning har en större utsatthet vad
              gäller våld och psykisk ohälsa. I många länder i Europa räknar
              man inte med de resurser som barn med funktionsnedsättning utgör.
              Det finns en hel del att göra inom det området.
            </seg>
          </u>
          <u xml:id="i-bb903f08082d1f04-249" prev="i-bb903f08082d1f04-246" who="Q264452">
            <seg>
              Det poängterades från utskottet att det i arbetet med flyktingbarn
              är viktigt att arbeta med papperslösa barn. Utskottet vill vidare
              skärpa vikten av att undanröja barnaga i alla former och till
              sist poängtera vikten av att intensifiera arbetet med att implementera
              barnkonventionen i varje medlemsstat eftersom alla medlemsstater
              har ratificerat barnkonventionen.
            </seg>
          </u>
          <u xml:id="i-bb903f08082d1f04-250" prev="i-bb903f08082d1f04-246" who="Q264452">
            <seg>
              Det här är viktiga synpunkter att skicka med eftersom vi vet
              att trots att många länder har ratificerat barnkonventionen är
              det si och så med hur man efterlever den.
            </seg>
          </u>
          <u xml:id="i-bb903f08082d1f04-251" prev="i-bb903f08082d1f04-246" who="Q264452">
            <seg>
              Fru talman! Min och Folkpartiets förhoppning är att det blir
              handling av alla de här åtagandena. Vi vet att det inte alltid
              är så lätt.
            </seg>
          </u>
          <u xml:id="i-bb903f08082d1f04-252" prev="i-bb903f08082d1f04-246" who="Q264452">
            <seg>
              Slutligen vill jag återigen lyfta fram barnkonventionen och Folkpartiets
              önskan att den ska bli svensk lag. Varför? kan man undra. Jo,
              därför att trots att svensk lag anpassats till konventionen har
              den inte fått genomslag i praktiken. FN:s barnrättskommitté har
              kritiserat Sverige i fråga om just hur det ser ut i olika kommuner
              vad gäller barns utsatthet.
            </seg>
          </u>
          <u xml:id="i-bb903f08082d1f04-253" prev="i-bb903f08082d1f04-246" who="Q264452">
            <seg>
              Till sist, fru talman: Alla barn har rätt att leva, växa och
              ges möjligheter till egna val. Alla barn ska ges chanser i livet.
              Den utmaningen måste vi ta på allra största allvar både här hemma
              och i Europa i övrigt. Min förhoppning är nu att vi är en bit
              på väg.
            </seg>
          </u>
          <u xml:id="i-bb903f08082d1f04-254" prev="i-bb903f08082d1f04-246" who="Q264452">
            <seg>
              Fru talman! Jag yrkar bifall till utlåtandet.
            </seg>
          </u>
          <note type="speaker">
            Anf. 38 ANDERS W JONSSON (C):
          </note>
          <u xml:id="i-bb903f08082d1f04-255" next="i-bb903f08082d1f04-267" who="Q5891398">
            <seg>
              Fru talman! Arbetet med att förverkliga FN:s barnkonvention är
              något som måste ske på alla nivåer. I barnkonventionen slås fast
              att när åtgärder berör barn ska barnets bästa alltid komma i främsta
              rummet. Och vid alla åtgärder, oavsett om det handlar om ett beslut
              i Nordanstigs kommunfullmäktige eller i Europeiska parlamentet,
              måste det vara så.
            </seg>
          </u>
          <u xml:id="i-bb903f08082d1f04-256" prev="i-bb903f08082d1f04-255" who="Q5891398">
            <seg>
              Den föreslagna strategin som vi diskuterar i dag är ett viktigt
              steg framåt för att skydda barn och främja deras rättigheter.
            </seg>
          </u>
          <u xml:id="i-bb903f08082d1f04-257" prev="i-bb903f08082d1f04-255" who="Q5891398">
            <seg>
              Förra veckan besökte socialutskottet Bryssel och kunde då träffa
              kommissionär Reding. Det var mycket intressant att höra hennes
              beskrivning av hur arbetet nu ska gå vidare, att kommissionen
              kommer att presentera konkreta åtgärder för att förbättra situationen
              för Europas barn.
            </seg>
          </u>
          <u xml:id="i-bb903f08082d1f04-258" prev="i-bb903f08082d1f04-255" who="Q5891398">
            <seg>
              Att det behövs åtgärder visar bland annat en europeisk enkät
              där 78 procent av de svarande barnen inte visste att de hade några
              särskilda rättigheter, och vad värre var är att 80 procent av
              barnen inte visste vart de skulle vända sig om de behövde hjälp.
            </seg>
          </u>
          <u xml:id="i-bb903f08082d1f04-259" prev="i-bb903f08082d1f04-255" who="Q5891398">
            <seg>
              I listan från kommissionen med de elva konkreta förslag till
              åtgärder som nu följer i EU-agendans spår finns en tydlig inriktning
              på att hjälpa barn som har det särskilt svårt och där gränsöverskridande
              åtgärder krävs för att förändra deras liv.
            </seg>
          </u>
          <u xml:id="i-bb903f08082d1f04-260" prev="i-bb903f08082d1f04-255" who="Q5891398">
            <seg>
              Det handlar bland annat om förslag syftande till att skydda ensamkommande
              barn som söker asyl i EU. Det handlar om tydliga regler för att
              vårdnadsbeslut efter en skilsmässa eller separation ska gälla
              i hela unionen och inte bara i ett land.
            </seg>
          </u>
          <u xml:id="i-bb903f08082d1f04-261" prev="i-bb903f08082d1f04-255" who="Q5891398">
            <seg>
              En grupp barn och ungdomar som har det särskilt svårt i Europa
              är de romska barnen. Bara 42 procent av Europas romska barn går
              över huvud taget i skolan. Motsvarande siffra för barn generellt
              är närmare 100 procent.
            </seg>
          </u>
          <u xml:id="i-bb903f08082d1f04-262" prev="i-bb903f08082d1f04-255" who="Q5891398">
            <seg>
              Nu ställs särskilda krav på alla Europas länder att presentera
              tydliga åtgärder och vad man avser att göra för att hjälpa den
              romska folkgruppen, och då framför allt de romska barnen.
            </seg>
          </u>
          <u xml:id="i-bb903f08082d1f04-263" prev="i-bb903f08082d1f04-255" who="Q5891398">
            <seg>
              Som vanligt är det inte ett dokument eller ett papper som förändrar
              barns villkor, men EU:s Agenda för barns villkor är ett viktigt
              steg mot en bättre värld för våra barn.
            </seg>
          </u>
          <u xml:id="i-bb903f08082d1f04-264" prev="i-bb903f08082d1f04-255" who="Q5891398">
            <seg>
              Fru talman! I debatten har också lyfts frågan om den svenska
              barnfattigdomen, och även där tror jag att vi är helt överens
              om att åtgärder måste vidtas. Sedan skiljer sig partierna åt när
              det gäller vilka åtgärder man vill vidta och vilka åtgärder man
              ser som faktiskt kan minska barnfattigdomen i Sverige. Från Alliansens
              sida ser vi det som det absolut viktigaste att deras föräldrar
              kommer i arbete, kanske inte i första hand att åtgärda med ytterligare
              bidrag.
            </seg>
          </u>
          <u xml:id="i-bb903f08082d1f04-265" prev="i-bb903f08082d1f04-255" who="Q5891398">
            <seg>
              Det har också i den här diskussionen lyfts frågan om man ska
              inkorporera FN:s barnkonvention i den svenska lagstiftningen.
              Det är något som vi har diskuterat noggrant i utskottet. För min
              del är jag beredd att stödja det i ett läge där man faktiskt kunde
              se att det förbättrade situationen för de svenska barnen, men
              det är inte alls säkert att det är på det viset. En konventionstext
              framtagen under 80-talet är inte helt säkert något som våra domstolar
              kommer att kunna tolka med lätthet till barnens fördel.
            </seg>
          </u>
          <u xml:id="i-bb903f08082d1f04-266" prev="i-bb903f08082d1f04-255" who="Q5891398">
            <seg>
              Jag tycker, fru talman, att det är en väldigt bra dag i dag då
              vi debatterar den här EU-agendan, beroende på att alla partier
              i riksdagen är helt eniga om utskottets utlåtande. Det är intressant
              att notera att sju av riksdagens åtta partier också tycker att
              frågan är så oerhört viktig att vi väljer att lägga ned tid på
              att ha en debatt här i kammaren om den. Jag tycker att det är
              betänkligt att bara sju av riksdagens åtta partier tycker att
              frågan är så viktig att vi faktiskt bemödar oss att vara närvarande
              här i kammaren. Det är, fru talman, talande för det åttonde partiet,
              Sverigedemokraterna, och dess syn på barn.
            </seg>
          </u>
          <u xml:id="i-bb903f08082d1f04-267" prev="i-bb903f08082d1f04-255" who="Q5891398">
            <seg>
              Jag vill yrka bifall till utskottets förslag till utlåtande.
            </seg>
          </u>
          <note type="speaker">
            Anf. 39 EVA OLOFSSON (V):
          </note>
          <u xml:id="i-bb903f08082d1f04-268" next="i-bb903f08082d1f04-280" who="Q4970993">
            <seg>
              Fru talman! Jag vill börja med att hålla med Anders W Jonsson
              här. Jag hade också önskat att Sverigedemokraterna hade stått
              här i talarstolen och sagt vad de tycker om barnkonventionen,
              barnfattigdomen, barnfrågorna och barns rättigheter, inte minst
              eftersom de har ställt sig bakom utlåtandet.
            </seg>
          </u>
          <u xml:id="i-bb903f08082d1f04-269" prev="i-bb903f08082d1f04-268" who="Q4970993">
            <seg>
              EU-agendan för barns rättigheter är ett viktigt papper. Förhoppningsvis
              kommer det inte att vara bara ett papper utan, precis som man
              säger här, något som ska genomsyra EU:s politik på alla viktiga
              områden och som man ska följa upp, utvärdera och hålla levande.
              Det är en förutsättning för att EU-agendan ska få en betydelse.
            </seg>
          </u>
          <u xml:id="i-bb903f08082d1f04-270" prev="i-bb903f08082d1f04-268" who="Q4970993">
            <seg>
              Jag vill tillägga att det inte minst är viktigt när det gäller
              de krispaket som nu tvingas på Grekland, Irland och Portugal med
              stora nedskärningar som följd att se hur barns rättigheter och
              liv i de här länderna kommer att påverkas av de åtgärderna, för
              självklart kommer barnens välfärd och rättigheter att påverkas
              i de länder som får göra så stora besparingar.
            </seg>
          </u>
          <u xml:id="i-bb903f08082d1f04-271" prev="i-bb903f08082d1f04-268" who="Q4970993">
            <seg>
              När det gäller barnfattigdomen här i Sverige publicerade Rädda
              Barnen Tapio Salonens rapport om den ekonomiska familjepolitikens
              betydelse. Och jag tror inte att man ska racka ned på omfördelande
              bidrag, för i rapporten sägs att utan en ekonomisk familjepolitik
              och utan de insatser, bidrag och omfördelningar som vi har hade
              en fjärdedel av Sveriges barn, 25 procent, levt under den fattigdomsnivå
              som EU räknar på, alltså under 60 procent av medianinkomsten.
            </seg>
          </u>
          <u xml:id="i-bb903f08082d1f04-272" prev="i-bb903f08082d1f04-268" who="Q4970993">
            <seg>
              Vi har nu över 200 000 barn som lever i fattiga familjer i Sverige,
              och där har vi alla ett ansvar. Här finns det olika syn. Vänsterpartiet
              tycker att det är oerhört viktigt att bekämpa arbetslösheten,
              att satsa på utbildning och jobb. Men vi tycker också att barn
              som råkar leva i en familj där föräldrarna är arbetslösa, sjuka
              eller tillfälligt inte har ett jobb inte ska behöva leva i fattigdom
              med de konsekvenser som det får. Det kanske är där den ideologiska
              skillnaden går mellan oss och de borgerliga partierna.
            </seg>
          </u>
          <u xml:id="i-bb903f08082d1f04-273" prev="i-bb903f08082d1f04-268" who="Q4970993">
            <seg>
              EU-agendan tar upp flera viktiga frågor. En fråga som togs upp
              här av talaren före mig var de romska flickornas och pojkarnas
              situation. Det är en oerhört viktig fråga, för de förföljs och
              diskrimineras i många EU-länder, också i vårt eget land jag skulle
              tro i alla EU-länder egentligen. De lever i många länder i mycket
              stor fattigdom, utsatta för grov diskriminering, med dåliga bostadsförhållanden
              och utan möjlighet till en ordentlig skolgång. Jag tycker att
              vi också ska ta med oss frågan om hur det ser ut för romerna i
              Sverige, eftersom vi vet att det är en låg utbildningsnivå och
              hög arbetslöshet bland romerna i Sverige och att av de barn i
              Sverige som har det tufft med skolgången är de romska barnen en
              alldeles för stor andel.
            </seg>
          </u>
          <u xml:id="i-bb903f08082d1f04-274" prev="i-bb903f08082d1f04-268" who="Q4970993">
            <seg>
              Jag vill också lyfta fram hur viktigt det är att vi har varit
              överens om de synpunkter vi lagt till. För Vänsterpartiet är det
              viktigt att vi också följer upp frågan om att flickor och pojkar
              behandlas olika beroende på kön. Det är inte självklart att man
              alltid tycker att det är lika viktigt med hög utbildning för flickor
              som för pojkar och att de i lika hög grad ses som blivande familjeförsörjare
              eller att de ska vara självständiga och oberoende. Därför är det
              viktigt att titta på hur det ser ut för flickor respektive pojkar,
              för vad vi vill är att både flickor och pojkar ska kunna ha ett
              bra liv och lika rättigheter.
            </seg>
          </u>
          <u xml:id="i-bb903f08082d1f04-275" prev="i-bb903f08082d1f04-268" who="Q4970993">
            <seg>
              Det har också varit viktigt för oss att ta upp de ensamkommande
              flyktingbarnens situation. Vi pekar på att i vissa länder i EU
              ser det helt bedrövligt ut. På Malta bor ensamkommande flyktingbarn
              tillsammans med barn med helt annan problematik, till exempel
              olika funktionsnedsättningar, psykisk sjukdom och annat. Man sätter
              alltså alla barnen i gemensamma boenden.
            </seg>
          </u>
          <u xml:id="i-bb903f08082d1f04-276" prev="i-bb903f08082d1f04-268" who="Q4970993">
            <seg>
              Vi har också all anledning att titta på hur vi hanterar ensamkommande
              flyktingbarn i Sverige. I samband med det är det viktigt att se
              på de papperslösa barnens situation. Det finns tusen och åter
              tusen papperslösa barn som lever mitt ibland oss i Europa. Det
              ser väldigt olika ut med dessa barns rättigheter till hälso- och
              sjukvård och skolgång och vad de har för rätt enligt barnkonventionen.
              Det är viktigt att man tittar på papperslösa barns rättigheter,
              och jag hoppas att utredningens förslag om full rätt till hälso-
              och sjukvård och tandvård upp till 19 år också blir ett beslut
              i riksdagen och att det även blir ett beslut om laglig rätt till
              skolgång.
            </seg>
          </u>
          <u xml:id="i-bb903f08082d1f04-277" prev="i-bb903f08082d1f04-268" who="Q4970993">
            <seg>
              Det är viktigt att Sverige lyfter upp att aga också är våld mot
              barn. Där skiljer sig synsättet i många länder, och Sverige har
              där en viktig roll.
            </seg>
          </u>
          <u xml:id="i-bb903f08082d1f04-278" prev="i-bb903f08082d1f04-268" who="Q4970993">
            <seg>
              Att barnkonventionen ska bli lag är något som Vänsterpartiet
              länge har drivit. Jag är övertygad om att det skulle förbättra
              barns rättigheter och ställning. Vi bör göra som i Norge där man
              har gjort barnkonventionen till lag och samtidigt tittat över
              lagstiftningen för att se hur det står till med barns rättigheter
              i den.
            </seg>
          </u>
          <u xml:id="i-bb903f08082d1f04-279" prev="i-bb903f08082d1f04-268" who="Q4970993">
            <seg>
              Barnkonventionen är skriven på ett sådant sätt att man mycket
              väl kan gå längre. Tycker man att barnkonventionen inte går tillräckligt
              långt har vi full frihet att gå längre. Det finns alltså ingen
              anledning att inte ta barnkonventionen som lag. I dag finns det
              en majoritet för detta bland partierna i Sveriges riksdag, så
              låt oss göra det.
            </seg>
          </u>
          <u xml:id="i-bb903f08082d1f04-280" prev="i-bb903f08082d1f04-268" who="Q4970993">
            <seg>
              Barns rättigheter måste ständigt bevakas och lyftas fram. Alla
              beslut ska ha barnperspektiv och barnets bästa för ögonen. Det
              låter självklart, men i verkligheten ser det inte ut så. Därför
              är det viktigt att EU-agendan blir en konkret handling som utvärderas
              och följs upp. Kampen för barns skydd och rättigheter måste ständigt
              pågå och hållas levande.
            </seg>
          </u>
          <note type="speaker">
            Anf. 40 ROLAND UTBULT (KD):
          </note>
          <u xml:id="i-bb903f08082d1f04-281" next="i-bb903f08082d1f04-292" who="Q6220743">
            <seg>
              Herr talman! Vi debatterar alltså i dag EU-agendan för barns
              rättigheter. Det är med glädje vi konstaterar att barnens situation
              lyfts fram på det här sättet på EU-nivå. En flerårig dialog mellan
              medlemsstaterna mynnar ut i konkreta förslag till åtgärder. Glädjande
              är också att EU-agendan för barns rättigheter överensstämmer med
              vår egen strategi för att stärka barns rättigheter i vårt land.
            </seg>
          </u>
          <u xml:id="i-bb903f08082d1f04-282" prev="i-bb903f08082d1f04-281" who="Q6220743">
            <seg>
              En viktig del i EU-agendan är att stärka barnens rättsskydd.
              Det handlar bland annat om att fortbilda personer inom rättsväsendet
              så att barnen bättre kan delta i rättssystemet och bättre hänsyn
              tas till deras behov. En mängd åtgärder föreslås, bland annat
              vill man införa journumret 116 000 för försvunna barn här har
              barn- och äldreminister Maria Larsson redan arbetat fram ett förslag
              för Sverige motverka nätmobbning och bekämpa våld mot barn, barnarbete
              och barnsexturism.
            </seg>
          </u>
          <u xml:id="i-bb903f08082d1f04-283" prev="i-bb903f08082d1f04-281" who="Q6220743">
            <seg>
              Herr talman! Den svenska strategin som vi antog här i Sveriges
              riksdag den 1 december förra året har som mål att barn och unga
              ska respekteras och ges möjlighet till utveckling, trygghet, delaktighet
              och inflytande.
            </seg>
          </u>
          <u xml:id="i-bb903f08082d1f04-284" prev="i-bb903f08082d1f04-281" who="Q6220743">
            <seg>
              Som jag ser det finns i den svenska barnrättspolitiken några
              delvis nya perspektiv som jag tror kommer att betyda en hel del
              för barns rättigheter:
            </seg>
          </u>
          <u xml:id="i-bb903f08082d1f04-285" prev="i-bb903f08082d1f04-281" who="Q6220743">
            <seg>
              Detta överensstämmer med den EU-agenda som vi i dag debatterar.
              Det går också hand i hand med FN:s barnkonvention där andemeningen
              är att barn ska respekteras och att barndomen är värdefull och
              därför ska värnas.
            </seg>
          </u>
          <u xml:id="i-bb903f08082d1f04-286" prev="i-bb903f08082d1f04-281" who="Q6220743">
            <seg>
              Barnkonventionen har kommit upp i ett par anföranden, och de
              flesta vet nog att vi kristdemokrater gärna ser att den blir till
              svensk lag.
            </seg>
          </u>
          <u xml:id="i-bb903f08082d1f04-287" prev="i-bb903f08082d1f04-281" who="Q6220743">
            <seg>
              Kristdemokraterna är det parti som främst av alla lyfter fram
              familjens betydelse. Det är i de nära relationerna som tryggheten
              skapas. Familjen är den viktigaste sammanhållande länken i vårt
              samhälle även om det från vissa håll görs försök att eliminera
              familjens betydelse. Därför vill vi politiskt prioritera barns
              och ungas uppväxtvillkor.
            </seg>
          </u>
          <u xml:id="i-bb903f08082d1f04-288" prev="i-bb903f08082d1f04-281" who="Q6220743">
            <seg>
              Man kan naturligtvis inte gå förbi det faktum att det finns något
              som kallas barnfattigdom. Det är ett lite märkligt uttryck eftersom
              det handlar om familjer som lever under fattiga omständigheter.
              Barnfattigdom finns i vårt land och i hela Europa, och det är
              kopplat till den ekonomiska krisen.
            </seg>
          </u>
          <u xml:id="i-bb903f08082d1f04-289" prev="i-bb903f08082d1f04-281" who="Q6220743">
            <seg>
              Vi är i stort överens om EU-agendan. Men när det gäller barnfattigdom,
              som är ett hett ämne i dessa dagar, vill vänstersidan gärna lägga
              all skuld på regeringen, och det blir inte helt sanningsenligt.
              Barnfattigdom har funnits under såväl borgerliga som socialdemokratiska
              regeringar stödda av Vänsterpartiet. Den ökning vi ser från 2007
              sker från en nivå som var den lägsta sedan 1991. Går man tillbaka
              till 1997, när Göran Persson regerade, var barnfattigdomen dubbelt
              så hög som 2007.
            </seg>
          </u>
          <u xml:id="i-bb903f08082d1f04-290" prev="i-bb903f08082d1f04-281" who="Q6220743">
            <seg>
              Barnfattigdomen är en realitet för många. Den primära orsaken
              till ekonomisk utsatthet är avsaknad av arbete. Därför är arbetslinjen
              viktig. Det hjälper dock föga att säga det till den som är utsatt
              i dag. Vi kristdemokrater kommer inte att svika de personer som
              lever i utsatthet. Det är själva grunden i vår ideologi.
            </seg>
          </u>
          <u xml:id="i-bb903f08082d1f04-291" prev="i-bb903f08082d1f04-281" who="Q6220743">
            <seg>
              Jag mötte häromdagen en dam som sa att hon växte upp i ett hem
              där det saknades pengar. Med dagens mått mätt levde hon i fattigdom.
              Men hon sade att hon var rik på andra sätt. Det finns andra värden
              som är viktiga. Gemenskap, en kärleksfull mor och ett fundament
              av goda värderingar har format många stora män och kvinnor. Det
              handlar inte bara om pengar. Det handlar om ett gott liv, och
              då finns det många andra aspekter att ta med.
            </seg>
          </u>
          <u xml:id="i-bb903f08082d1f04-292" prev="i-bb903f08082d1f04-281" who="Q6220743">
            <seg>
              Herr talman! Jag yrkar bifall till förslaget i betänkandet.
            </seg>
          </u>
          <note type="speaker">
            Anf. 41 MAGNUS EHRENCRONA (MP) replik:
          </note>
          <u xml:id="i-bb903f08082d1f04-293" next="i-bb903f08082d1f04-295" who="Q5628155">
            <seg>
              Herr talman! Alliansen försöker måla upp en motsatsställning
              mellan arbetslinje och bidrag. Roland Utbult talar sig varm för
              familjepolitiken och dess betydelse, men Rädda Barnen släppte
              en rapport i går som visar att familjepolitiken fått sämre och
              sämre träffsäkerhet när det gäller att utjämna skillnader, vilket
              är den grundläggande ansatsen för att över huvud taget ha transfereringssystemet.
              Man ska kunna vara ledig med sina barn när de är små och få barnbidrag,
              underhållsstöd med mera.
            </seg>
          </u>
          <u xml:id="i-bb903f08082d1f04-294" prev="i-bb903f08082d1f04-293" who="Q5628155">
            <seg>
              Delar inte Roland Utbult analysen att det finns ett problem och
              att det finns ett behov av att utvärdera hur politiken fallit
              ut och hur jämlikheten i samhället har påverkats av hur politiken
              är utformad? Är det så enkelt att man bara kan lyfta fram arbetslinjen
              och framhålla jobben som Alliansen brukar göra?
            </seg>
          </u>
          <u xml:id="i-bb903f08082d1f04-295" prev="i-bb903f08082d1f04-293" who="Q5628155">
            <seg>
              Miljöpartiet delar inte denna antingen-eller-politik. Visst är
              arbetslinjen viktig; det är viktigt att ha jobb. Det finns dock
              alltid en andel som inte kommer att ha jobb, och då måste vi ha
              kompensatoriska åtgärder för de barn som annars hamnar i kläm.
              Delar Alliansen inte den synen?
            </seg>
          </u>
          <note type="speaker">
            Anf. 42 ROLAND UTBULT (KD) replik:
          </note>
          <u xml:id="i-bb903f08082d1f04-296" next="i-bb903f08082d1f04-300" who="Q6220743">
            <seg>
              Herr talman! Det är helt klart så att vi har en arbetslinje som
              vi driver. Jag tycker, som jag sade i mitt anförande, att den
              viktigaste orsaken till ekonomisk utsatthet är att man inte har
              något arbete. Därför är det viktigt för oss att människor kommer
              i arbete, och det är därför vi har denna arbetslinje. Det gör
              också att fler får det bättre. Fler familjer får det bättre.
            </seg>
          </u>
          <u xml:id="i-bb903f08082d1f04-297" prev="i-bb903f08082d1f04-296" who="Q6220743">
            <seg>
              Men jag delar Magnus Ehrencronas uppfattning att det är ett problem
              att människor lever i fattigdom. Som jag har sagt är fattigdom
              kanske ett relativt begrepp. Det finns också andra värderingar.
              Det är lite svårt att se vad fattigdom är ibland. Det kan handla
              om någon som bor på landsbygden som har ärvt ett hus och som inte
              har några kostnader för sitt boende över huvud taget, till exempel,
              men som ändå har små inkomster. Det kan alltså vara ganska relativt
              vad fattigdom är.
            </seg>
          </u>
          <u xml:id="i-bb903f08082d1f04-298" prev="i-bb903f08082d1f04-296" who="Q6220743">
            <seg>
              Jag delar känslan av vanmakt när det gäller barn som inte har
              råd att följa med på resor och så vidare därför att man inte har
              råd, som vi har hört i vissa anföranden här. Jag minns min egen
              barndom. I vår familj, i alla fall, fick man vara noga med hur
              man använde sina pengar.
            </seg>
          </u>
          <u xml:id="i-bb903f08082d1f04-299" prev="i-bb903f08082d1f04-296" who="Q6220743">
            <seg>
              Jag menar att Alliansen tar ansvar. Vi gör vad vi kan. Barnfattigdomen,
              om vi kallar den så, har sjunkit rejält under 2000-talet. Den
              ökade med 2 procent under den senaste mätningen, vilket är relativt
              lite.
            </seg>
          </u>
          <u xml:id="i-bb903f08082d1f04-300" prev="i-bb903f08082d1f04-296" who="Q6220743">
            <seg>
              Jag står för arbetslinjen absolut!
            </seg>
          </u>
          <note type="speaker">
            Anf. 43 MAGNUS EHRENCRONA (MP) replik:
          </note>
          <u xml:id="i-bb903f08082d1f04-301" next="i-bb903f08082d1f04-303" who="Q5628155">
            <seg>
              Herr talman! Det är oerhört intressant att Kristdemokraternas
              representant lite grann relativiserar begreppet barnfattigdom.
              Det är olyckligt att göra det. De flesta eller åtminstone många
              i barnfattigdom är boende i större städer och i utsatta stadsdelar.
              Jag har själv vuxit upp i en av dessa stadsdelar i Helsingborg,
              och där har det knappast blivit bättre genom åren. Det är inte
              min bild, och det tycker inte heller de som fortfarande bor kvar
              där.
            </seg>
          </u>
          <u xml:id="i-bb903f08082d1f04-302" prev="i-bb903f08082d1f04-301" who="Q5628155">
            <seg>
              Jag har sett på nära håll vad det innebär att ha så pass lite
              resurser i hushållet. Och jag var inte bland dem som hade det
              sämst ställt inte på långa vägar. Men för dem som inte kan följa
              med på utflykter och måste komma med undanflykter eller rent av
              skolka i vissa sammanhang för att komma undan skammen att inte
              kunna betala avgiften är detta någonting förskräckligt.
            </seg>
          </u>
          <u xml:id="i-bb903f08082d1f04-303" prev="i-bb903f08082d1f04-301" who="Q5628155">
            <seg>
              Jag hoppas att vi inte ska relativisera detta, för det är en
              reell verklighet som människor lever i. Även om inte fattigdomen
              är absolut på det vis som det är när människor svälter i Afrika
              och så vidare är det med svenska mått mätt angeläget att ta itu
              med detta. Utanförskapet lever kvar. Som Moderaternas representant
              sade här tidigare lever det kvar upp i vuxen ålder. Det står också
              i EU-agendan att dessa barn löper större risk att hamna i konflikt
              med rättvisan, till exempel. Det är oerhört angeläget att ta itu
              med detta. Vi har en ökande brottslighet på många plan, och det
              har många gånger sin grund i denna fattigdomsproblematik. Vi i
              Miljöpartiet tycker i vår analys att det är helt klart.
            </seg>
          </u>
          <note type="speaker">
            Anf. 44 ROLAND UTBULT (KD) replik:
          </note>
          <u xml:id="i-bb903f08082d1f04-304" next="i-bb903f08082d1f04-309" who="Q6220743">
            <seg>
              Herr talman! Tapio Salonen, som vi hörde nämnas här, är den professor
              som kom med Rädda Barnens rapport. Han säger att det är viktigt
              att politiker håller sig till fakta. Det tycker jag också.
            </seg>
          </u>
          <u xml:id="i-bb903f08082d1f04-305" prev="i-bb903f08082d1f04-304" who="Q6220743">
            <seg>
              Det som vi kallar barnfattigdomen är nu hälften så stor som den
              var under Göran Perssons regim 1997. Den har minskat och sedan
              ökat något, vilket naturligtvis är allvarligt.
            </seg>
          </u>
          <u xml:id="i-bb903f08082d1f04-306" prev="i-bb903f08082d1f04-304" who="Q6220743">
            <seg>
              Nu finns det inte rätt till fler repliker här. Men Miljöpartiet
              talar mycket om pengar. Jag trodde att ni hade mer av en värdegrund.
              Det tycker jag är viktigt, och det är viktigt att vi också tar
              in andra aspekter i detta.
            </seg>
          </u>
          <u xml:id="i-bb903f08082d1f04-307" prev="i-bb903f08082d1f04-304" who="Q6220743">
            <seg>
              Ni vill, vad jag har förstått, höja skatten. Åtminstone vill
              vänstersidan göra det. Jag vet inte hur det kommer att förbättra
              för barnfamiljer.
            </seg>
          </u>
          <u xml:id="i-bb903f08082d1f04-308" prev="i-bb903f08082d1f04-304" who="Q6220743">
            <seg>
              Vad vi gör är bland annat att höja bostadsbidraget för familjer
              från 350 kronor upp till över 600 kronor beroende på hur många
              barn man har och vilken situation man befinner sig i. Vi vidtar
              också flera andra åtgärder.
            </seg>
          </u>
          <u xml:id="i-bb903f08082d1f04-309" prev="i-bb903f08082d1f04-304" who="Q6220743">
            <seg>
              Jag menar att Alliansen arbetar hårt för de här barnen. Vi har
              hört Maria Larsson, vår barn- och äldreminister, uttala sig i
              medierna om de åtgärder som vi vidtar. Jag känner trygghet i vad
              Alliansen gör och den inriktning som vi har.
            </seg>
          </u>
          <note>
            Överläggningen var härmed avslutad.
          </note>
          <note>
            9 § Miljöledning, miljörevision och prövning av vindkraft
          </note>
          <note>
            Föredrogs
          </note>
          <note type="speaker">
            Anf. 45 JOHAN LÖFSTRAND (S):
          </note>
          <note>
            Herr talman! Vi ska nu i kammaren debattera miljö- och jordbruksutskottets
            betänkande nr 23 Miljöledning, miljörevision och prövning av vindkraft
            .
          </note>
          <note>
            I betänkandet behandlar utskottet regeringens proposition 2010/2011:93
            Nya EU-regler om miljöledning och miljörevision . Regeringen föreslår
            i propositionen vissa lagändringar med anledning av att EU:s förordning
            om frivillig miljöledning och miljörevision har ersatts av en
            ny EU-förordning. I denna del av betänkandet är vi socialdemokrater
            överens med regeringen.
          </note>
          <u xml:id="i-bb903f08082d1f04-310" next="i-bb903f08082d1f04-320" who="Q4563305">
            <seg>
              Förutom propositionen behandlas även en motion om tillståndsprövning
              av vindkraft. Det är i denna del som vi socialdemokrater tillsammans
              med Vänsterpartiet och Miljöpartiet har en avvikande uppfattning.
              Jag vill därför börja med att yrka bifall till reservationen i
              betänkandet.
            </seg>
          </u>
          <note>
            Herr talman! I augusti 2009 infördes nya regler för att underlätta
            utbyggnaden av vindkraft. De nya reglerna innebär att kraven på
            detaljplan och bygglov i huvudsak inte gäller i de fall uppförandet
            av ett vindkraftverk har fått tillstånd enligt miljöbalken. För
            att kommunerna trots ändringen skulle behålla ett inflytande över
            etableringen av vindkraft infördes en bestämmelse i 16 kap. 4
            § miljöbalken om att prövningsmyndigheten får ge tillstånd till
            en vindkraftsanläggning endast om kommunen har tillstyrkt detta
            det så kallade kommunala vetot.
          </note>
          <u xml:id="i-bb903f08082d1f04-311" prev="i-bb903f08082d1f04-310" who="Q4563305">
            <seg>
              Herr talman! Som vi har debatterat ett otal gånger här i kammaren
              står världen inför en stor utmaning. Vi måste lösa problemen med
              de klimathot som börjar bli mer och mer påtagliga världen över.
              Vi måste då ta ställning till och hitta hållbar energiproduktion,
              och vi måste hitta nya lösningar. Jag tror bland annat på att
              vi måste skapa en mångfald av både små och stora energiproducenter,
              och där tror jag att vindkraft och även solenergi i framtiden
              är två områden med oerhört stor potential.
            </seg>
          </u>
          <u xml:id="i-bb903f08082d1f04-312" prev="i-bb903f08082d1f04-310" who="Q4563305">
            <seg>
              Under den socialdemokratiska regeringen gjordes stora satsningar
              på vindkraft. Under de sista åren med socialdemokratiskt styre
              kom vindkraftsutbyggnaden i gång och växte kraftigt. Sedan dess
              har Sverige halkat efter. Inga nya försök har gjorts som har stimulerat
              utbyggnaden. Den borgerliga regeringens passivitet syns tydligt
              på detta område liksom på många andra områden i den miljöpolitiska
              delen.
            </seg>
          </u>
          <u xml:id="i-bb903f08082d1f04-313" prev="i-bb903f08082d1f04-310" who="Q4563305">
            <seg>
              Det enda som man kanske i det här fallet kan se som positivt
              och som kan ha bidragit till en ökad etablering kan vara det höjda
              elpriset. Det har faktiskt gjort det mer lönsamt att bygga vindkraftverk.
              Men det har å andra sidan avigsidor.
            </seg>
          </u>
          <u xml:id="i-bb903f08082d1f04-314" prev="i-bb903f08082d1f04-310" who="Q4563305">
            <seg>
              Herr talman! Jag går nu vidare till själva sakfrågan. Det kommunala
              vetot för vindkraftsetableringar är olyckligt. Ett av de största
              problemen med det kommunala vetot är den osäkerhet som det medför.
              Kommuner kan i och med detta strunta i att ta upp ett ärende till
              prövning eller säga nej till vindkraft utan att behöva motivera
              sitt beslut och utan att ge möjlighet att överklaga detta. Om
              kommunen inte är tydlig i sitt ställningstagande eller drar ut
              på beslutet leder det i många fall till oerhört höga kostnader
              och en stor osäkerhet för exploatören. Det är någonting som jag
              ser som oerhört problematiskt.
            </seg>
          </u>
          <u xml:id="i-bb903f08082d1f04-315" prev="i-bb903f08082d1f04-310" who="Q4563305">
            <seg>
              Jag tycker inte att regeringen är speciellt konsekvent i sin
              argumentation. Med den argumentation som regeringen lägger fram
              borde kommunerna i väldigt mycket större utsträckning ha vetorätt
              vid olika typer av andra etableringar. Anser regeringens företrädare
              här i kammaren till exempel att kommunerna kanske ska ha vetorätt
              vid etableringen av nya gruvor? Jag tror inte det. Varför ska
              de då ha denna speciella vetorätt just när det gäller vindkraften?
            </seg>
          </u>
          <u xml:id="i-bb903f08082d1f04-316" prev="i-bb903f08082d1f04-310" who="Q4563305">
            <seg>
              Det kommunala vetot är ingen bra lösning. Man borde i stället
              ha utvecklat ett samförståndsförfarande med bra planeringsverktyg.
              Då hade natur- och kulturvärden och respekten för såväl kommunernas
              som medborgarnas synpunkter kunnat hanteras. Nu upplever de initiativtagare
              som faktiskt vill bygga och jobba med förnybara energikällor att
              processen är svår att följa och att det saknas en helhetssyn.
              Därför byggs det inte så mycket vindkraft som vi skulle kunna
              bygga här i Sverige.
            </seg>
          </u>
          <u xml:id="i-bb903f08082d1f04-317" prev="i-bb903f08082d1f04-310" who="Q4563305">
            <seg>
              Herr talman! Självfallet är etableringen av vindkraft, och kanske
              speciellt stora vindkraftsparker, inte en enkel fråga. Självfallet
              krävs det analyser gällande buller, säkerhetsavstånd, skuggning
              med mera. Men utvecklingen måste gå framåt. Vi måste hitta nya
              energikällor som kan ersätta de gamla.
            </seg>
          </u>
          <u xml:id="i-bb903f08082d1f04-318" prev="i-bb903f08082d1f04-310" who="Q4563305">
            <seg>
              Vidare tror jag att tillståndsfrågan i mångt och mycket kan lösas
              lokalt. Det handlar om samförstånd, och det handlar om att många
              aktörer är delaktiga i det som händer i närområdet eller i bygden.
              Jag tror också att det med en sådan lokal förankring kommer en
              ökad acceptans. Min erfarenhet är att om man har gått ut brett
              och informerat omgivningen och låtit en del av omgivningen vara
              delaktig i arbetet och kanske till och med bli delägare i de verk
              som byggs har detta löst väldigt många problem.
            </seg>
          </u>
          <u xml:id="i-bb903f08082d1f04-319" prev="i-bb903f08082d1f04-310" who="Q4563305">
            <seg>
              Sammanfattningsvis måste vi ha ett system där vi ökar etableringen
              av vindkraft för att på så sätt öka andelen förnybar energiproduktion
              i Sverige, men detta måste göras i samråd och i samklang med miljöbalkens
              regler. Det måste finnas en rättssäkerhet så att investerarna
              faktiskt vågar satsa på detta och vet om man får etablera eller
              inte när man får svar.
            </seg>
          </u>
          <u xml:id="i-bb903f08082d1f04-320" prev="i-bb903f08082d1f04-310" who="Q4563305">
            <seg>
              Avslutningsvis vill jag bara säga att jag är glad att vi i oppositionen
              verkar ha miljöministern på vår sida i denna fråga. Jag hoppas
              att miljöministern kommer att lyckas övertala regeringen att ta
              bort det kommunala vetot och se över lagstiftningen så att den
              blir mer funktionell.
            </seg>
          </u>
          <note type="speaker">
            Anf. 46 KEW NORDQVIST (MP):
          </note>
          <u xml:id="i-bb903f08082d1f04-321" next="i-bb903f08082d1f04-329" who="Q6015942">
            <seg>
              Herr talman! Jag vill börja med att yrka bifall till reservationen
              angående kommunens roll vid tillståndsprövning av vindkraft.
            </seg>
          </u>
          <note>
            Som föregående talare, Johan Löfstrand, mycket riktigt sade beskrivs
            det kommunala vetot i 16 kap. 4 § miljöbalken. Undantag finns
            om det är av synnerligen angelägenhet för landet. Det står i 17
            kap. miljöbalken.
          </note>
          <u xml:id="i-bb903f08082d1f04-322" prev="i-bb903f08082d1f04-321" who="Q6015942">
            <seg>
              Eftersom denna prövning av vindkraftsetablering förhindrar och
              fördröjer utbyggnaden av vindkraft är vi många som vill avskaffa
              den enskilda kommunens möjlighet att säga nej.
            </seg>
          </u>
          <u xml:id="i-bb903f08082d1f04-323" prev="i-bb903f08082d1f04-321" who="Q6015942">
            <seg>
              Vi menar att den enskilda kommunen har stor kompetens och kunskap
              genom planmonopolet. Genom plan- och bygglagstiftningen, PBL,
              kan det kommunala inflytandet säkras vid till exempel vindkraftsetableringar.
              Det kommunala vetot innebär att en strukturerad prövning enligt
              PBL har bytts ut mot ett mer otydligt, oberäkneligt och ostrukturerat
              beslutsfattande i de skilda kommunernas fullmäktigeförsamlingar.
              Vi är också för att en tidig dialog etableras mellan vindkraftsintressenter
              och berörda kommuninvånare. Det innebär att vi skapar en lokal
              förankring för att få en bättre acceptans.
            </seg>
          </u>
          <u xml:id="i-bb903f08082d1f04-324" prev="i-bb903f08082d1f04-321" who="Q6015942">
            <seg>
              Att hävda att ett borttagande av det kommunala vetot vid vindkraftsetableringar
              är ett hot mot den kommunala självbestämmanderätten ekar ihåligt
              då samma intressen försvarar utvinning av fossilgas och uran,
              och det utan att ge kommunerna samma veto. Här gäller det att
              genomskåda argumenten och välja vilket samhälle som man vill se
              i framtiden.
            </seg>
          </u>
          <u xml:id="i-bb903f08082d1f04-325" prev="i-bb903f08082d1f04-321" who="Q6015942">
            <seg>
              I själva verket ger det kommunala vetot ett demokratiskt underskott.
              Kommunen behöver inte motivera sitt beslut, och det behöver inte
              prövas. Här lämnas alltså utrymme åt en enskild tjänsteman att
              fatta beslut utan att frågan får en politisk prövning. I andra
              sammanhang och i andra länder skulle vi kalla det för skendemokrati.
            </seg>
          </u>
          <u xml:id="i-bb903f08082d1f04-326" prev="i-bb903f08082d1f04-321" who="Q6015942">
            <seg>
              Vi vill skapa en folklig delaktighet och ett engagemang när det
              gäller vindkraft genom att ha en lagstiftning där småskaliga elproducenter
              ges tillgång till nätet, och det ska vara lika över hela landet.
            </seg>
          </u>
          <u xml:id="i-bb903f08082d1f04-327" prev="i-bb903f08082d1f04-321" who="Q6015942">
            <seg>
              Vi vill också öka den folkliga delaktigheten och engagemanget
              genom att ha ett fastprissystem, liknande det som finns i Tyskland,
              som garanterar priset under lång tid, till exempel 20 år, för
              att folk ska våga investera.
            </seg>
          </u>
          <u xml:id="i-bb903f08082d1f04-328" prev="i-bb903f08082d1f04-321" who="Q6015942">
            <seg>
              Vi vill också avskaffa uttagsskatten på kooperativt ägd vindkraft.
            </seg>
          </u>
          <u xml:id="i-bb903f08082d1f04-329" prev="i-bb903f08082d1f04-321" who="Q6015942">
            <seg>
              Vi menar att regeringen inte alls, genom att ta bort det kommunala
              vetot, har bidragit till att skapa större folklig delaktighet.
            </seg>
          </u>
          <note type="speaker">
            Anf. 47 JENS HOLM (V):
          </note>
          <u xml:id="i-bb903f08082d1f04-330" next="i-bb903f08082d1f04-336" who="Q946708">
            <seg>
              Herr talman! Sverige behöver storsatsa på förnybar el, inte minst
              ren och billig el från vindkraft. Men samtidigt som många andra
              länder storsatsar på vindkraft står vindkraftsutbyggnaden i Sverige
              inför flera stora hinder. Det handlar till exempel om uttagsskatten
              på kooperativ vindel, som tidigare talare tog upp här, eller om
              att den svenska Försvarsmakten agerar för att riva sprillans nya
              vindkraftverk. Det handlar också om att regeringen inte vill införa
              ett ekonomiskt stöd för att bygga vindkraft till havs. Detta är
              mycket bekymmersamma saker, och regeringen måste agera i de här
              frågorna.
            </seg>
          </u>
          <u xml:id="i-bb903f08082d1f04-331" prev="i-bb903f08082d1f04-330" who="Q946708">
            <seg>
              Men det kanske främsta hindret mot vindkraften är den borgerliga
              regeringens införande av ett kommunalt veto mot vindkraftsetablering.
              Vindkraften är nu den enda verksamhet som prövas enligt miljöbalken
              där kommunerna har ett uttalat veto. Det finns inget kommunalt
              veto mot utbyggnad av fossila energislag som till exempel olja
              eller gas. Varför ska vindkraften särbehandlas på det här negativa
              sättet?
            </seg>
          </u>
          <u xml:id="i-bb903f08082d1f04-332" prev="i-bb903f08082d1f04-330" who="Q946708">
            <seg>
              Branschorganisationen Svensk Vindenergi påpekade i sin rapport
              från december i fjol att det kommunala vetot, som bara funnits
              i drygt ett år, redan nu har stoppat 380 planerade vindkraftverk,
              och ytterligare 750 vindkraftverk löper stor risk att stoppas
              på grund av det kommunala vetot. Det här handlar om minst 7,5
              terawattimmar ren, förnybar vindel som har stoppats eller kommer
              att stoppas på grund av det kommunala vetot.
            </seg>
          </u>
          <u xml:id="i-bb903f08082d1f04-333" prev="i-bb903f08082d1f04-330" who="Q946708">
            <seg>
              Energimyndigheten gjorde nyligen, på uppdrag av regeringen, en
              analys av vindkraftsvetot. Man kom fram till att vetot är rättsosäkert
              och att tillståndsprocessen för vindel kraftigt har försvårats.
              Energimyndigheten menar därför att det kommunala vetot måste ses
              över.
            </seg>
          </u>
          <u xml:id="i-bb903f08082d1f04-334" prev="i-bb903f08082d1f04-330" who="Q946708">
            <seg>
              Vad gör då vår borgerliga regering? Ja, näringsminister Maud
              Olofsson från Centerpartiet sade nyligen i ett svar till min kollega
              Kent Persson att den nya tillståndsprocessen med ett kommunalt
              veto var rättssäker. Miljöminister Andreas Carlgren från samma
              parti, Centerpartiet, sade nyligen det var i början av februari
              till flera svenska medier, bland annat till Svenska Dagbladet
              och Dagens Nyheter, att det kan bli aktuellt att ta bort kommunens
              vetorätt. Så sade miljöministern.
            </seg>
          </u>
          <u xml:id="i-bb903f08082d1f04-335" prev="i-bb903f08082d1f04-330" who="Q946708">
            <seg>
              Å ena sidan har vi en energi- och näringsminister från Centerpartiet
              som tycker att det här är bra. Å andra sidan har vi en miljöminister
              från samma parti som tycker att det här måste avskaffas. Vi rödgröna
              vet vad vi tycker. I vår gemensamma rödgröna reservation, som
              för övrigt bygger på en motion från Vänsterpartiet, vill vi få
              ett slut på diskrimineringen av vindkraften. Därför måste vindkraftsvetot
              avskaffas.
            </seg>
          </u>
          <u xml:id="i-bb903f08082d1f04-336" prev="i-bb903f08082d1f04-330" who="Q946708">
            <seg>
              Jag yrkar bifall till vår gemensamma rödgröna reservation.
            </seg>
          </u>
          <note type="speaker">
            Anf. 48 CHRISTER AKEJ (M):
          </note>
          <note>
            Herr talman! Vi har i dag här i kammaren att behandla ett utlåtande
            om miljöledning, miljörevision och prövning av vindkraft. Beträffande
            miljöledning och miljörevision är det en proposition från regeringen
            med anledning av en ny EU-förordning om frivilligt deltagande
            i gemenskapens miljölednings- och miljörevisionsordning, EMAS.
            Till följd av detta måste det göras ändringar i svensk lag så
            att det sker hänvisningar till den nya förordningen. I denna del
            kan det i stort betraktas som en ren formaliaändring, och det
            har därför inte föranlett några delade uppfattningar i utskottet.
          </note>
          <u xml:id="i-bb903f08082d1f04-337" next="i-bb903f08082d1f04-341" who="Q5544850">
            <seg>
              Den del som det däremot råder olika uppfattning om är kommunens
              roll vid tillståndsprövning av vindkraft. Beträffande detta beslutade
              riksdagen 2009 att göra en förändring för att underlätta och förenkla
              utbyggnaden av vindkraft. Målet var att samtidigt bibehålla rättssäkerheten
              och det kommunala inflytandet över exploateringarna. Tidigare
              prövades utbyggnad av vindkraft dubbelt dels genom detaljplan
              och bygglov, dels genom anmälan eller tillstånd enligt miljöbalken.
              Det innebar att handläggningstiderna kunde bli långa. Därför beslöt
              riksdagen att slopa dubbelprövningen när tillstånd givits enligt
              miljöbalken. Tidigare utgick också prövningen från verkens effekt
              i megawatt. Nu infördes i stället att prövningen ska utgå från
              antalet verk och verkens storlek. Det känns mer logiskt och riktigare
              eftersom olika teknik kan användas för att producera samma energimängd.
              För att behålla det kommunala inflytandet krävs kommunernas tillstånd
              för att pröva en vindkraftsutbyggnad enligt miljöbalken.
            </seg>
          </u>
          <u xml:id="i-bb903f08082d1f04-338" prev="i-bb903f08082d1f04-337" who="Q5544850">
            <seg>
              Vindkraft, herr talman, är något som i hög grad både berör och
              upprör invånarna. Det finns ofta två motsatta bestämda uppfattningar
              som delar befolkningen i två grupper. En grupp är positiv till
              vindkraftsetablering och menar att det är viktigt att vi satsar
              på förnybar energi. En grupp är kategorisk motståndare och menar
              att vindkraft förfular landskapet, är olönsamt och bara utgör
              en marginell del av vår energiförsörjning. Det är därför viktigt
              att finna en lämplig balansgång beträffande utbyggnad och satsning
              på vindkraft till de områden där energiutbytet är bäst och intrånget
              i landskapet och störningarna på landskapsbilden är minst. Många
              kommuner gör därför vindkraftsplaner som belyser just detta.
            </seg>
          </u>
          <u xml:id="i-bb903f08082d1f04-339" prev="i-bb903f08082d1f04-337" who="Q5544850">
            <seg>
              För mig som moderat är det otroligt viktigt att den lokala nivån
              i vårt samhälle, kommunen, har ett avgörande inflytande på hur
              det byggs och exploateras i en kommun. Vi måste ha respekt för
              det kommunala självstyret, och vi måste ha tilltro till våra kommunpolitiker.
              Dessutom har kommunerna planmonopol. Det är också kommunerna som
              drabbas av eventuella intrång och störningar på landskapsbilden
              som därmed kan göra kommunen mindre attraktiv.
            </seg>
          </u>
          <u xml:id="i-bb903f08082d1f04-340" prev="i-bb903f08082d1f04-337" who="Q5544850">
            <seg>
              Herr talman! Det är därför min bestämda uppfattning att tillstånd
              till vindkraft aldrig får ges över huvudet på kommuninvånarna
              och utan att dessa har ett avgörande inflytande.
            </seg>
          </u>
          <u xml:id="i-bb903f08082d1f04-341" prev="i-bb903f08082d1f04-337" who="Q5544850">
            <seg>
              Med detta, herr talman, vill jag slutligen yrka bifall till utskottets
              förslag i dess helhet.
            </seg>
          </u>
          <note type="speaker">
            Anf. 49 JENS HOLM (V) replik:
          </note>
          <u xml:id="i-bb903f08082d1f04-342" next="i-bb903f08082d1f04-343" who="Q946708">
            <seg>
              Herr talman! Christer Akej från Moderaterna sade i sitt anförande
              att han vill ha en lämplig balansgång mellan å ena sidan utbyggnaden
              av vindkraft och å andra sidan olika hänsyn som kan vara helt
              rimliga och som måste tas.
            </seg>
          </u>
          <u xml:id="i-bb903f08082d1f04-343" prev="i-bb903f08082d1f04-342" who="Q946708">
            <seg>
              Med anledning av detta vill jag fråga Christer Akej om han tycker
              att vi har en lämplig balansgång just nu, när det är närmare 400
              vindkraftverk som har stoppats på grund av det kommunala vetot
              och det inte sker någon rättslig korrekt prövning. De bara ligger
              där i byrålådorna hos kommunkontoren. Ytterligare 750 håller på
              att stoppas eller kommer att stoppas på grund av vetot. Är det
              en bra balansgång nu? Eller tycker Christer Akej som till exempel
              Energimyndigheten och uppenbarligen också vår miljöminister att
              det här är något som måste ses över och ändras eller rent av upphävas
              helt?
            </seg>
          </u>
          <note type="speaker">
            Anf. 50 CHRISTER AKEJ (M) replik:
          </note>
          <u xml:id="i-bb903f08082d1f04-344" next="i-bb903f08082d1f04-348" who="Q5544850">
            <seg>
              Herr talman! Först och främst är det beklagligt att Jens Holm
              inte har tilltro till sina egna kolleger i kommunerna och att
              frågorna kan skötas på ett bra sätt där.
            </seg>
          </u>
          <u xml:id="i-bb903f08082d1f04-345" prev="i-bb903f08082d1f04-344" who="Q5544850">
            <seg>
              För mig är det självklart att kommunerna ska ha ett stort och
              avgörande inflytande, precis som kommunerna har i fråga om detaljplaner
              och planläggning i övrigt, där det just finns ett kommunalt planmonopol.
            </seg>
          </u>
          <u xml:id="i-bb903f08082d1f04-346" prev="i-bb903f08082d1f04-344" who="Q5544850">
            <seg>
              Jens Holm säger att det inte sker en korrekt prövning i kommunerna
              och att frågorna får ligga i byrålådorna. Det är en direkt kränkning
              av hur frågor hanteras i kommunerna. Jens Holm har också verksamma
              partikamrater. På det sättet kritiserar han också sitt eget folk,
              sina egna kolleger.
            </seg>
          </u>
          <u xml:id="i-bb903f08082d1f04-347" prev="i-bb903f08082d1f04-344" who="Q5544850">
            <seg>
              Jens Holm säger att det och det antalet vindkraftverk har stoppats.
              Han har inget stöd för påståendet. Då jämför han med det optimala
              läget att varje ansökan skulle ha bifallits. Det är ingenting
              som säger så, även med det gamla systemet som ni stödde i riksdagen,
              alltså dubbelprövning. Det skulle alltså vara detaljplan, bygglov
              och prövning enligt miljöbalken för tillstånd.
            </seg>
          </u>
          <u xml:id="i-bb903f08082d1f04-348" prev="i-bb903f08082d1f04-344" who="Q5544850">
            <seg>
              Förändringen har gjorts därför att regeringen tycker att det
              är angeläget att snabba upp vindkraftsutbyggnaden så att utbyggnaden
              sker i högre takt. Det ska bli enklare. Därför har förändringen
              skett så att dubbelprövningen har slopats. Nu prövas frågan på
              ett sätt. Givetvis kan detta inte ske över huvudet på kommunerna
              och kommunpolitikerna. De måste vara med i processen och känna
              att de kan påverka och styra.
            </seg>
          </u>
          <note type="speaker">
            Anf. 51 JENS HOLM (V) replik:
          </note>
          <u xml:id="i-bb903f08082d1f04-349" next="i-bb903f08082d1f04-351" who="Q946708">
            <seg>
              Herr talman! Låt mig få göra en viktig korrigering. Jag har det
              största förtroendet för våra lokalvalda politiker. Kommunerna
              har ett planmonopol. De har ett stort inflytande åtminstone hade
              kommunerna det tidigare genom plan- och bygglagen. Det är oerhört
              viktigt att respektera.
            </seg>
          </u>
          <u xml:id="i-bb903f08082d1f04-350" prev="i-bb903f08082d1f04-349" who="Q946708">
            <seg>
              Jag ställde en konkret fråga till Christer Akej. Jag undrade
              om Christer Akej tycker att såsom det är nu är en lämplig balans.
              Jag skulle vilja ha ett svar. Jag vill veta vad Christer tycker
              och vad Moderaterna tycker.
            </seg>
          </u>
          <u xml:id="i-bb903f08082d1f04-351" prev="i-bb903f08082d1f04-349" who="Q946708">
            <seg>
              Eftersom Christer Akej uppenbarligen tycker att det är så viktigt
              med kommunalt veto, vill jag veta om det ska införas i fråga om
              fossila energislag som olja och gas. Ska det vara ett kommunalt
              veto även där?
            </seg>
          </u>
          <note type="speaker">
            Anf. 52 CHRISTER AKEJ (M) replik:
          </note>
          <u xml:id="i-bb903f08082d1f04-352" next="i-bb903f08082d1f04-355" who="Q5544850">
            <seg>
              Herr talman! Jag konstaterar att Jens Holm pratar emot sig själv.
              Han säger å ena sidan att han självklart har ett förtroende för
              lokalpolitikerna, samtidigt vill han ta bort att kommunerna ska
              ha ett inflytande på vindkraftsutbyggnaden. Det är ett stort ingrepp
              i kommunerna. Detta handlar om stora vindkraftsparker med höga
              vindkraftverk som syns långt, och de är många till antalet. Det
              är vad vetot gäller.
            </seg>
          </u>
          <u xml:id="i-bb903f08082d1f04-353" prev="i-bb903f08082d1f04-352" who="Q5544850">
            <seg>
              Jens Holm vill ta bort vetot. Samtidigt säger han att han har
              förtroende för de lokala politikerna. Jag kan inte se att det
              rimmar med varandra, att det finns en balans i det.
            </seg>
          </u>
          <u xml:id="i-bb903f08082d1f04-354" prev="i-bb903f08082d1f04-352" who="Q5544850">
            <seg>
              Jag tycker att det är viktigt att kommunpolitikerna på den lokala
              nivån har ett avgörande inflytande på vad som ska hända i kommunen.
              Det är just kommunpolitikerna som gentemot sina kommuninvånare
              har ett ansvar för hur kommunen utvecklas och på vilket sätt vindkraften
              byggs och exploateras.
            </seg>
          </u>
          <u xml:id="i-bb903f08082d1f04-355" prev="i-bb903f08082d1f04-352" who="Q5544850">
            <seg>
              Vi kan göra en jämförelse med vad som har sagts tidigare. Jens
              Holm förespråkar ett system med dubbelprövning, det vill säga
              detaljplan, bygglov och prövning enligt miljöbalken. Vet du någon
              kommuninvånare som tycker att en sådan planläggning går snabbt?
              Är inte alltid kritiken att processerna är för långsamma? Det
              är därför den har ändrats för vindkraften, det vill säga att dubbelprövningen
              har slopats. Nu prövas frågan på bara ett sätt. Men självklart
              ska kommunerna inte fråntas ett avgörande inflytande.
            </seg>
          </u>
          <note type="speaker">
            Anf. 53 NINA LUNDSTRÖM (FP):
          </note>
          <u xml:id="i-bb903f08082d1f04-356" next="i-bb903f08082d1f04-368" who="Q4356431">
            <seg>
              Herr talman! Jag vill börja med att yrka bifall till förslaget
              i utskottets betänkande och avslag på motionen. Som tidigare talare
              varit inne på gäller det här delvis regeringens proposition Nya
              EU-regler om miljöledning och miljörevision . Vad gäller den delen
              fanns det inga motioner. Den motion som finns från den allmänna
              motionstiden är den som renderar debatten. Där finns en reservation
              från Socialdemokraterna, Vänsterpartiet och Miljöpartiet.
            </seg>
          </u>
          <u xml:id="i-bb903f08082d1f04-357" prev="i-bb903f08082d1f04-356" who="Q4356431">
            <seg>
              Herr talman! Vindkraften är viktig. Klimatutmaningen berör oss
              alla. Men ibland kan man utifrån debatterna i riksdagen tro att
              svaren bara finns i vinden, som i Bob Dylans låt Blowin in the
              wind :
            </seg>
          </u>
          <u xml:id="i-bb903f08082d1f04-358" prev="i-bb903f08082d1f04-356" who="Q4356431">
            <seg>
              Herr talman! Aldrig tidigare har någon regering satsat så mycket
              på vindkraft som den sittande alliansregeringen. Vindkraften är
              en pusselbit bland flera för att lösa de energiutmaningar som
              finns. Svaret finns delvis i vindkraft, men energipolitiken måste
              ha en bred ansats.
            </seg>
          </u>
          <u xml:id="i-bb903f08082d1f04-359" prev="i-bb903f08082d1f04-356" who="Q4356431">
            <seg>
              Vilka är de nya tekniker och möjligheter som kommer att utvecklas?
              Svaren finns i framtiden, och vi står bara på tröskeln till den.
              Energiöverenskommelsen innehåller en kraftfull satsning på förnybara
              energislag som vindkraft, men vi måste också arbeta med energieffektiviseringar.
            </seg>
          </u>
          <u xml:id="i-bb903f08082d1f04-360" prev="i-bb903f08082d1f04-356" who="Q4356431">
            <seg>
              Herr talman! Denna debatt handlar inte om energipolitik i allmänhet,
              utan om huruvida kommunerna ska tillfrågas vid nya vindkraftsetableringar.
              Jag vill hålla mig till den sakfrågan.
            </seg>
          </u>
          <u xml:id="i-bb903f08082d1f04-361" prev="i-bb903f08082d1f04-356" who="Q4356431">
            <seg>
              Reservanterna hyser inte någon större tilltro till kommunpolitiker
              och vill ta bort kommunernas möjlighet att påverka om etableringen
              ska ske. Men det finns inget förslag från reservanterna om vad
              någon annan process skulle kunna innebära. Vill ni återinföra
              dubbelprövningen? Hur skulle den processen se ut?
            </seg>
          </u>
          <u xml:id="i-bb903f08082d1f04-362" prev="i-bb903f08082d1f04-356" who="Q4356431">
            <seg>
              Regeringen har ändrat dubbelprövningen i syfte att förenkla ansökningsförfarandet
              och förkorta handläggningstiderna utan att rättssäkerheten åsidosätts.
              Det är också bakgrunden till de regelförändringar som trädde i
              kraft den 1 augusti 2009.
            </seg>
          </u>
          <u xml:id="i-bb903f08082d1f04-363" prev="i-bb903f08082d1f04-356" who="Q4356431">
            <seg>
              Reformeringen av regelverket innebar att utbyggnaden av vindkraft
              underlättades utan att kraven på en rättssäker och noggrann handläggning
              minskade. Översynen av ett flertal processer i plan- och bygglagen
              och miljöbalken syftade till att förenkla och öka effektiviteten
              i tillståndsgivningen. Den onödiga dubbelprövningen har därför
              avskaffats. Kraven på detaljplan och bygglov har tagits bort i
              de fall uppförandet av ett vindkraftverk fått tillstånd enligt
              miljöbalken.
            </seg>
          </u>
          <u xml:id="i-bb903f08082d1f04-364" prev="i-bb903f08082d1f04-356" who="Q4356431">
            <seg>
              Att det görs en uppdelning i större och mindre vindkraftsanläggningar
              vid tillståndsgivningen är rimligt. Men när en tillståndsprocess
              förenklas är det viktigt att värna den demokratiska öppenheten
              och möjligheten att påverka. Avsikten med de nya reglerna var
              att ta bort dubbelprövningen, inte att ta bort kommunernas inflytande.
              Det är en avvägning av intressen, naturvärden, energifrågor och
              mycket annat.
            </seg>
          </u>
          <u xml:id="i-bb903f08082d1f04-365" prev="i-bb903f08082d1f04-356" who="Q4356431">
            <seg>
              Möjligheten att påverka finns genom den dialog och delaktighet
              som skapats ute i kommunerna. Vindbruksplaner upprättas nu i kommunerna,
              vilket är ett stöd vid en eventuell lokalisering av vindkraft.
              Kommunernas möjlighet att besluta om lämpligheten vid placering
              av vindkraftverk är viktig att slå vakt om.
            </seg>
          </u>
          <u xml:id="i-bb903f08082d1f04-366" prev="i-bb903f08082d1f04-356" who="Q4356431">
            <seg>
              Men det finns utmaningar. Prospektörernas dialog med berörda
              har ibland väckt reaktioner. Man har trots protester valt att
              förlägga verken i områden där det uppkommit konflikt med naturvärden.
              Ersättningen till enskilda för intrång är ett annat område.
            </seg>
          </u>
          <u xml:id="i-bb903f08082d1f04-367" prev="i-bb903f08082d1f04-356" who="Q4356431">
            <seg>
              En utbyggnad av vindkraft som har stöd i den kommunala planeringen
              ger bra förutsättningar för en väl lokaliserad utbyggnad. Det
              nya regelverket syftade till att skapa en enklare och effektivare
              tillståndsprövning samtidigt som kommunernas inflytande över markanvändningen
              säkerställs. Den kommunala översiktsplanen är viktig som vägledande
              verktyg och möjliggör tidig dialog med både vindkraftsintressenter
              och kommuninvånare. Berörda centrala myndigheter och länsstyrelser
              har ett tydligt ansvar i arbetet med att skapa planmässiga förutsättningar.
              Energimyndigheten har i sitt regleringsbrev i uppdrag att följa
              tillståndsprocessen och därefter föreslå eventuella åtgärder.
            </seg>
          </u>
          <u xml:id="i-bb903f08082d1f04-368" prev="i-bb903f08082d1f04-356" who="Q4356431">
            <seg>
              Det är viktigt att utveckla vindkraften i dialog med kommuner
              och medborgare. Men frågorna om energiutmaningar i bred mening
              kräver i dag även andra och fler satsningar än bara vindkraft.
              Alla svar finns inte i vinden, herr talman.
            </seg>
          </u>
          <note type="speaker">
            Anf. 54 ROGER TIEFENSEE (C):
          </note>
          <u xml:id="i-bb903f08082d1f04-369" next="i-bb903f08082d1f04-380" who="Q6210672">
            <seg>
              Herr talman! Riksdagsledamöter och åhörare! I detta betänkande
              behandlar vi som flera varit inne på bland annat regeringens proposition
              om nya EU-regler om miljöledning och miljörevision. I den delen
              råder inga oklarheter eller motsättningar. Det har inte väckts
              någon motion. Utskottet är enigt. Det vi diskuterar är en motion
              från allmänna motionstiden om att avskaffa det kommunala vetot
              vid prövning av vindkraftsetableringar. Här är inte utskottet
              enigt. Socialdemokraterna, Miljöpartiet och Vänsterpartiet reserverar
              sig och vill avskaffa det kommunala vetot. Enligt min bedömning
              är det oklart vad de vill ha i stället.
            </seg>
          </u>
          <u xml:id="i-bb903f08082d1f04-370" prev="i-bb903f08082d1f04-369" who="Q6210672">
            <seg>
              Herr talman! I augusti 2009 infördes nya regler för att underlätta
              utbyggnad av vindkraft. Dubbelprövningen avskaffades. Tidigare
              krävdes det både bygglov och detaljplan samt tillstånd enligt
              miljöbalken. Detta krav försvann. Regelverket förenklades så att
              kraven på detaljplan och bygglov i huvudsak inte gäller då man
              har ett tillstånd enligt miljöbalken.
            </seg>
          </u>
          <u xml:id="i-bb903f08082d1f04-371" prev="i-bb903f08082d1f04-369" who="Q6210672">
            <seg>
              Men för att kommunerna trots denna förändring fortsatt skulle
              ha inflytande vi har ett kommunalt planmonopol, det är viktigt
              att komma ihåg och värna det över etableringar av vindkraft infördes
              ett så kallat kommunalt veto. Kommunen måste säga ja till etablering
              av en vindkraftspark.
            </seg>
          </u>
          <u xml:id="i-bb903f08082d1f04-372" prev="i-bb903f08082d1f04-369" who="Q6210672">
            <seg>
              Herr talman! För mig som centerpartist, som gillar förenklingar,
              utbyggnad av förnybar energi och lokalt demokratiskt inflytande,
              är det naturligt och funktionellt med slopandet av dubbelprövningen
              och att kommunerna fortsatt har ett avgörande inflytande, ett
              kommunalt veto.
            </seg>
          </u>
          <u xml:id="i-bb903f08082d1f04-373" prev="i-bb903f08082d1f04-369" who="Q6210672">
            <seg>
              Johan Löfstrand hade inte sett några initiativ från regeringen.
              För fem år sedan hade vi en socialdemokratisk regering. Johan
              Löfstrand tillskriver den socialdemokratiska regeringen det som
              till nöds har hänt när det gäller etablering av vindkraft.
            </seg>
          </u>
          <u xml:id="i-bb903f08082d1f04-374" prev="i-bb903f08082d1f04-369" who="Q6210672">
            <seg>
              Jag vet inte hur det är med Johan Löfstrands syn, men en sak
              är säker: Sedan 2008 och fram till nu har vi haft en alliansregering
              som fördubblat den installerade effekten av vindkraft. Under förra
              mandatperioden gjordes en stor och bred klimat- och energiöverenskommelse,
              där vi bland annat höjde ambitionen när det gällde elcertifikaten
              och förlängde tidshorisonten. Det skapade framförhållning, långsiktighet
              och investeringsvilja vad gäller vindkraft.
            </seg>
          </u>
          <u xml:id="i-bb903f08082d1f04-375" prev="i-bb903f08082d1f04-369" who="Q6210672">
            <seg>
              Jag vill inte dra några stora växlar på att vi slopade dubbelprövningen,
              men jag tror att detta tillsammans med långsiktigheten och den
              höjda ambitionen när det gäller elcertifikaten har möjliggjort
              de senaste årens kraftiga utbyggnad. Jag hade gärna sett en större
              utbyggnad, men det har ändå varit en kraftig utbyggnad av vindkraften
              de senaste åren, en fördubbling sedan 2008. Detta har en botten
              i att alliansregeringen har skapat en långsiktighet. År 2010 producerades
              det tre och en halv terawattimme el från vindkraft. Det är två
              gamla kärnkraftsreaktorer eller en stor ny. Vi har en installerad
              effekt på över fyra terawatt nu.
            </seg>
          </u>
          <u xml:id="i-bb903f08082d1f04-376" prev="i-bb903f08082d1f04-369" who="Q6210672">
            <seg>
              Samtidigt är det viktigt att vara ödmjuk och ständigt följa hur
              nya regler fungerar. Regeringen har därför gett Energimyndigheten
              i uppgift att följa hur de nya tillståndsreglerna fungerat. Det
              framgår tydligt i betänkandet.
            </seg>
          </u>
          <u xml:id="i-bb903f08082d1f04-377" prev="i-bb903f08082d1f04-369" who="Q6210672">
            <seg>
              Om man då som Socialdemokraterna, Miljöpartiet och Vänsterpartiet
              vill avskaffa det kommunala vetot utan att vara tydlig med vad
              man vill i stället skapar man bara osäkerhet. Låt mig citera.
              Man skriver: Det kommunala inflytandet vid vindkraftsetableringar
              tas bäst till vara genom plan- och bygglagstiftningen. Jag kan
              inte tolka det som annat än att man vill återinföra dubbelprövningen.
              Jag tror att mer byråkrati inte underlättar utbyggnaden av vindkraft.
              Mer byråkrati är inte bra i något sammanhang.
            </seg>
          </u>
          <u xml:id="i-bb903f08082d1f04-378" prev="i-bb903f08082d1f04-369" who="Q6210672">
            <seg>
              Om man därtill lägger att Miljöpartiet vill slopa elcertifikaten,
              alltså det som jag menar skapar långsiktighet och investeringsvilja,
              skapar man ännu större osäkerhet. Det är lätt att peka på hur
              många vindkraftsetableringar som har fått nej eller hur många
              ansökningar som ligger och väntar, men referenspunkten är vad
              som skulle ha varit i stället, och det vet vi inget om. Jag tror
              inte att det hade varit bättre.
            </seg>
          </u>
          <u xml:id="i-bb903f08082d1f04-379" prev="i-bb903f08082d1f04-369" who="Q6210672">
            <seg>
              Man bör också gå tillbaka till vad utskottet sade när vi införde
              detta, nämligen att det är viktigt att en kommun som är negativ
              till etablering av vindkraft redan tidigt i processen talar om
              det. Det är inte bra om kommunalt veto innebär att man avdömer
              ett redan färdigt exploateringsförslag. I stället är det viktigt
              att kommunerna kommer in tidigt i processen. Jag förstår att Energimyndigheten
              också har pekat på detta.
            </seg>
          </u>
          <u xml:id="i-bb903f08082d1f04-380" prev="i-bb903f08082d1f04-369" who="Q6210672">
            <seg>
              Vi ska vara ödmjuka och ständigt förbättra våra processer, men
              vi ska inte, som Socialdemokraterna, Miljöpartiet och Vänsterpartiet,
              kasta ut barnet med badvattnet. Med detta vill jag yrka avslag
              på reservationen och bifall till utskottets förslag.
            </seg>
          </u>
          <note type="speaker">
            Anf. 55 JENS HOLM (V) replik:
          </note>
          <u xml:id="i-bb903f08082d1f04-381" next="i-bb903f08082d1f04-382" who="Q946708">
            <seg>
              Herr talman! Jag frågade Christer Akej från Moderaterna om det
              var bra som det var nu. Jag tycker inte att jag fick något riktigt
              bra svar, så jag passar på och frågar Roger Tiefensee: Tycker
              du att det är bra som det är nu, när det är närmare 400 vindkraftverk
              som inte har uppförts på grund av det kommunala vetot och uppemot
              800 andra som inte kommer att bli av på grund av vetot?
            </seg>
          </u>
          <u xml:id="i-bb903f08082d1f04-382" prev="i-bb903f08082d1f04-381" who="Q946708">
            <seg>
              Sedan vill jag veta vad det är som egentligen är Centerpartiets
              linje. Är det Maud Olofssons svar att det kommunala vetot är bra
              och dessutom rättssäkert, som hon säger? Eller är det som Andreas
              Carlgren sade i februari, att det kommunala vetot kanske ska avskaffas
              och att det, precis som Energimyndigheten har konstaterat, har
              varit ett stort problem för utbyggnaden av vindkraft i Sverige
              och att det är något som man måste ta tag i? Vad är det som gäller
              för Centerpartiet?
            </seg>
          </u>
          <note type="speaker">
            Anf. 56 ROGER TIEFENSEE (C) replik:
          </note>
          <u xml:id="i-bb903f08082d1f04-383" next="i-bb903f08082d1f04-385" who="Q6210672">
            <seg>
              Herr talman! Centerpartiets tydliga ståndpunkt, som jag också
              nämnde i mitt anförande, är att det för oss är viktigt med ett
              kommunalt inflytande. Jag tror också att det är viktigt att kommunerna
              kommer in tidigare i processen. När det gäller detta har Andreas
              Carlgren känt sig felciterad, för han har aldrig haft för avsikt
              att säga att det kommunala vetot ska tas bort. Han resonerade
              utifrån uppdraget till Energimyndigheten.
            </seg>
          </u>
          <u xml:id="i-bb903f08082d1f04-384" prev="i-bb903f08082d1f04-383" who="Q6210672">
            <seg>
              Jag tror att det är viktigt att kommunerna kommer in tidigare
              i processen, precis som vi i utskottet sade när vi införde den
              här ordningen. Är man negativt inställd ska det dömas av tidigt.
              Annars skapas det en osäkerhet för dem som vill investera. Man
              får ingen avdömning. Däremot ska det vara tydligt att kommunerna
              ska ha ett avgörande inflytande. Det tycker jag att de har med
              det kommunala vetot, och jag är inte beredd att ta bort det.
            </seg>
          </u>
          <u xml:id="i-bb903f08082d1f04-385" prev="i-bb903f08082d1f04-383" who="Q6210672">
            <seg>
              Jag tror att Jens Holm bör fundera på vilken osäkerhet det skapar
              att man säger att man ska ta bort det utan att riktigt veta vad
              man ska införa i stället. Det tror jag inte är bättre. Jens Holm
              och jag är ju överens om att det behövs en ännu större investering
              i vindkraft. Vi har haft en kraftig utbyggnad av vindkraft, men
              vi vill ha ännu mer.
            </seg>
          </u>
          <note type="speaker">
            Anf. 57 JENS HOLM (V) replik:
          </note>
          <u xml:id="i-bb903f08082d1f04-386" next="i-bb903f08082d1f04-387" who="Q946708">
            <seg>
              Herr talman! Om man inser att det finns ett problem måste man
              vara beredd att göra något åt det. Det tycker jag inte att den
              här regeringen gör. Jag undrar också varför man ska särbehandla
              just vindkraften på detta negativa sätt. Om Roger Tiefensee skulle
              tänka logiskt skulle han tycka att man borde införa ett kommunalt
              veto även mot fossila energikällor, exempelvis olja och gas. Är
              Centerpartiet berett att införa ett kommunalt veto även där? Där
              är ju det lokala inflytandet minst lika viktigt.
            </seg>
          </u>
          <u xml:id="i-bb903f08082d1f04-387" prev="i-bb903f08082d1f04-386" who="Q946708">
            <seg>
              När man talar om de riktigt stora vindkraftsparkerna som är synnerligen
              angelägna ur nationell synpunkt, som jag tror att det står i miljöbalkens
              17 kap., finns det inget kommunalt veto. När det gäller de riktigt
              storskaliga projekten finns det alltså inget kommunalt veto, utan
              där kan staten köra över kommunerna. Var finns logiken egentligen?
            </seg>
          </u>
          <note type="speaker">
            Anf. 58 ROGER TIEFENSEE (C) replik:
          </note>
          <u xml:id="i-bb903f08082d1f04-388" next="i-bb903f08082d1f04-390" who="Q6210672">
            <seg>
              Herr talman! Skillnaden mellan mig och Jens Holm är att Jens
              Holm och Vänsterpartiet vill återinföra en större byråkrati. Man
              vill återinföra en dubbelprövning. Jag kan inte tolka er reservation
              på annat sätt. Ni säger ju att det kommunala inflytandet ska ske
              genom plan- och bygglagen. Det är att återinföra ett byråkratiskt
              arbetssätt med en dubbelprövning enligt både plan- och bygglagen
              och miljöbalken. Det tror jag inte kan underlätta vindkraftsetableringar.
            </seg>
          </u>
          <u xml:id="i-bb903f08082d1f04-389" prev="i-bb903f08082d1f04-388" who="Q6210672">
            <seg>
              Det vi gjorde när vi tog bort dubbelprövningen och förenklade
              regelverket var att vi ändå värnade om ett kommunalt inflytande.
              Det har populärt kallats ett kommunalt veto, och jag tror att
              det är jätteviktigt att behålla det kommunala inflytandet.
            </seg>
          </u>
          <u xml:id="i-bb903f08082d1f04-390" prev="i-bb903f08082d1f04-388" who="Q6210672">
            <seg>
              Vi har också gett Energimyndigheten ett uppdrag att följa detta.
              Som jag sade, och som Andreas Carlgren också har varit inne på,
              måste man följa hur praxis utvecklas. Jag tycker att det är olyckligt
              om beslut blir liggande och man kommer in väldigt sent i stället
              för att man, som utskottet sade när regelverket antogs av riksdagen,
              dömer av i ett tidigt skede om man är negativ till en etablering.
            </seg>
          </u>
          <note type="speaker">
            Anf. 59 JOHAN LÖFSTRAND (S) replik:
          </note>
          <u xml:id="i-bb903f08082d1f04-391" next="i-bb903f08082d1f04-394" who="Q4563305">
            <seg>
              Herr talman! Roger Tiefensee nämnde i sitt anförande den breda
              energiöverenskommelse som hade ingåtts i den här kammaren. Jag
              vet inte om den var särskilt bred, men om Centerpartiet är intresserat
              av att jobba för en bred energiöverenskommelse är man välkommen
              att gå tillbaka till den politik som man bedrev ganska framgångsrikt
              för ett antal år sedan, då man var emot kärnkraft och jobbade
              mer för att utveckla de gröna näringarna. Jag tror att det skulle
              vara bra med en energiöverenskommelse som var bredare. Roger Tiefensee
              och andra är alltså välkomna att sätta sig och diskutera detta.
            </seg>
          </u>
          <u xml:id="i-bb903f08082d1f04-392" prev="i-bb903f08082d1f04-391" who="Q4563305">
            <seg>
              Roger Tiefensee säger att det är viktigt att vi får ett mer rättssäkert
              system och att man behöver se till att kommunerna avgör frågan
              tidigare. Varför har man då inte tagit upp den här bollen? Om
              man nu ser ett problem i dag med kommuner som håller på besluten
              väldigt länge och att det skapar både kostnader för exploatören
              och en stor osäkerhet, varför gör regeringen ingenting? Om man
              ser detta problem borde man göra något!
            </seg>
          </u>
          <u xml:id="i-bb903f08082d1f04-393" prev="i-bb903f08082d1f04-391" who="Q4563305">
            <seg>
              Roger Tiefensee säger att vi i oppositionen inte har någon lösning.
              Jag hävdar att han har fel. Från oppositionens sida hade vi tankar
              på att hitta en lösning där man kunde sammanföra plan- och bygglagen
              och miljöbalken för att på så sätt få en kombinerad prövning,
              där man tog hänsyn både till miljöbalken och till plan- och bygglagen.
            </seg>
          </u>
          <u xml:id="i-bb903f08082d1f04-394" prev="i-bb903f08082d1f04-391" who="Q4563305">
            <seg>
              Nu kommer jag till min fråga. Hur är det nu, Roger Tiefensee:
              Borde vi ha kommunalt veto på fler områden? Ska vi införa kommunalt
              veto också på gruvnäringens område eller när det gäller anläggningar
              för fossila bränslen? Ska det vara kommunalt veto även där?
            </seg>
          </u>
          <note type="speaker">
            Anf. 60 ROGER TIEFENSEE (C) replik:
          </note>
          <u xml:id="i-bb903f08082d1f04-395" next="i-bb903f08082d1f04-400" who="Q6210672">
            <seg>
              Herr talman! Johan Löfstrand är säkert medveten om att det fördes
              samtal med Socialdemokraterna, Vänsterpartiet och Miljöpartiet
              om att hitta en ännu bredare energi- och klimatöverenskommelse.
              Problemet var att ni inte var sampratade. Ni tyckte inte samma
              sak. Det gick liksom inte att få in er tillsammans.
            </seg>
          </u>
          <u xml:id="i-bb903f08082d1f04-396" prev="i-bb903f08082d1f04-395" who="Q6210672">
            <seg>
              Detta ser vi ett nytt tydligt exempel på. Ni höll ihop till valet,
              men nu har ni krackelerat i era beståndsdelar. Lite senare i vår
              ska vi behandla ett förslag från Miljöpartiet om en snabbavveckling
              av kärnkraften som din nye partiledare har tagit tydligt avstånd
              från.
            </seg>
          </u>
          <u xml:id="i-bb903f08082d1f04-397" prev="i-bb903f08082d1f04-395" who="Q6210672">
            <seg>
              Det är bara ett tecken på att det inte var så lätt att tala med
              er och få en bredare energiöverenskommelse. Jag, Maud Olofsson
              och Mats Odell som ordförande i näringsutskottet har sagt att
              vi är beredda att föra en bredare diskussion, men då måste ni
              veta vad ni vill. Det har varit problemet.
            </seg>
          </u>
          <u xml:id="i-bb903f08082d1f04-398" prev="i-bb903f08082d1f04-395" who="Q6210672">
            <seg>
              Jag går tillbaka till det vi har diskuterat här om vindkraftsetableringar.
              Regelverket infördes i augusti 2009. Vi har gett ett uppdrag till
              Energimyndigheten. Det är nu 2011, och regelverket har gällt ungefär
              ett och ett halvt år.
            </seg>
          </u>
          <u xml:id="i-bb903f08082d1f04-399" prev="i-bb903f08082d1f04-395" who="Q6210672">
            <seg>
              Jag tror att man ska vara ödmjuk. Jag uppfattar att ni förespråkar
              dubbelprövning. Jag kan önska er lycka till om lösningen för att
              få större vindkraftsetableringar handlar om att slå ihop PBL och
              miljöbalken. Det är ingen liten process. Ni tar ett stort arbete
              för att lösa ett problem som jag inte tror är så svårt att lösa.
            </seg>
          </u>
          <u xml:id="i-bb903f08082d1f04-400" prev="i-bb903f08082d1f04-395" who="Q6210672">
            <seg>
              Det är precis som utskottet sade att kommunerna ska komma in
              tidigare. Det handlar om att förtydliga praxis och inte om att
              förändra regelverket.
            </seg>
          </u>
          <note type="speaker">
            Anf. 61 JOHAN LÖFSTRAND (S) replik:
          </note>
          <u xml:id="i-bb903f08082d1f04-401" next="i-bb903f08082d1f04-405" who="Q4563305">
            <seg>
              Herr talman! Jag fick inte svar på den fråga jag ställde, så
              jag tänkte avsluta med att ställa den frågan en gång till.
            </seg>
          </u>
          <u xml:id="i-bb903f08082d1f04-402" prev="i-bb903f08082d1f04-401" who="Q4563305">
            <seg>
              Det är möjligt att och väldigt viktigt att hitta ett antal knytpunkter
              för att samordna miljöbalken och plan- och bygglagen. Om vi ska
              klara den process som vi står inför, oavsett om det handlar om
              byggande av hus eller vindkraftverk, måste vi hitta en effektivare
              handläggning av ärenden.
            </seg>
          </u>
          <u xml:id="i-bb903f08082d1f04-403" prev="i-bb903f08082d1f04-401" who="Q4563305">
            <seg>
              Regeringen måste vara modig och våga jobba med att ta fram en
              fungerande samordning mellan miljöbalken och plan- och bygglagen.
              Det är en förutsättning för att Sverige ska växa i framtiden.
            </seg>
          </u>
          <u xml:id="i-bb903f08082d1f04-404" prev="i-bb903f08082d1f04-401" who="Q4563305">
            <seg>
              Jag skulle vilja ha ett svar. Vilka områden vill regeringen ytterligare
              ha ett veto på? Jag hävdar att vindkraftverken är väldigt mycket
              vackrare och i många fall har mycket mindre åverkan på omgivningen
              än vad en skorsten har. Varför ska det kommunala vetot bara gälla
              på vissa områden? Jag tycker att argumentationen är lite väl grund.
            </seg>
          </u>
          <u xml:id="i-bb903f08082d1f04-405" prev="i-bb903f08082d1f04-401" who="Q4563305">
            <seg>
              Avslutningsvis vill jag ha svar på frågan: Tycker Roger Tiefensee
              att det finns andra områden där kommunen också ska ha vetorätt?
              Är det så att miljöministern har fel i den bedömning han gjorde?
              Han har varit väldigt tydlig med att han anser att det kommunala
              vetot måste ses över och med största sannolikhet tas bort.
            </seg>
          </u>
          <note type="speaker">
            Anf. 62 ROGER TIEFENSEE (C) replik:
          </note>
          <u xml:id="i-bb903f08082d1f04-406" next="i-bb903f08082d1f04-412" who="Q6210672">
            <seg>
              Herr talman! Det är intressant att se hur Johan Löfstrand backar
              mellan sina replikskiften. Han sade först att man ska sammanföra
              PBL och miljöbalken och talar nu om att samordna. Det är precis
              det vi har gjort. Vi har tagit bort dubbelprövningen.
            </seg>
          </u>
          <u xml:id="i-bb903f08082d1f04-407" prev="i-bb903f08082d1f04-406" who="Q6210672">
            <seg>
              När man har ett tillstånd för vindkraftsetablering enligt Miljöbalken
              behöver man inte tillstånd enligt detaljplan och bygglov. Det
              är vad vi har gjort. Vi har samordnat. Johan Löfstrand talar om
              att sammanföra. Det är ett alltför stort ingrepp för att lösa
              ett sådant problem.
            </seg>
          </u>
          <u xml:id="i-bb903f08082d1f04-408" prev="i-bb903f08082d1f04-406" who="Q6210672">
            <seg>
              Det handlar om, som Andreas Carlgren har varit inne på, att ständigt
              följa regelverket. Precis som utskottet sade när det infördes
              är det viktigt att kommunerna kommer in i ett tidigare skede.
            </seg>
          </u>
          <u xml:id="i-bb903f08082d1f04-409" prev="i-bb903f08082d1f04-406" who="Q6210672">
            <seg>
              Vi ser nu praxis. Jag kan erkänna att den inte är lyckosam om
              kommuner ligger på och det blir en osäkerhet för investerare.
              Då är det bättre att man kommer in tidigare i processen. Det kan
              hända att vi behöver förtydliga hur man ska tillämpa det kommunala
              vetot.
            </seg>
          </u>
          <u xml:id="i-bb903f08082d1f04-410" prev="i-bb903f08082d1f04-406" who="Q6210672">
            <seg>
              Ett kommunalt inflytande ska finnas när det gäller vindkraftsetableringar.
              Ni vill ha det genom att återinföra det gamla regelverket. Jag
              tror inte att det är att underlätta för nya och växande investeringar
              i vindkraft.
            </seg>
          </u>
          <u xml:id="i-bb903f08082d1f04-411" prev="i-bb903f08082d1f04-406" who="Q6210672">
            <seg>
              Samtidigt har ni ett samarbetsparti, eller hur det nu är, som
              Miljöpartiet som dessutom vill ta bort elcertifikaten och ersätta
              dem med något annat system, oklart vad. Det skapar ännu större
              osäkerhet för vindkraftsetableringar och vindkraftsinvesteringar.
            </seg>
          </u>
          <u xml:id="i-bb903f08082d1f04-412" prev="i-bb903f08082d1f04-406" who="Q6210672">
            <seg>
              Det vi behöver är långsiktighet och tydliga spelregler. Det har
              vi skapat genom att höja ambitionen, genom att förlänga tidshorisonten
              när det gäller elcertifikat och genom att slopa dubbelprövningen.
              Sedan kan vi alltid behöva ändra i detaljer. Men ett kommunalt
              inflytande och ett kommunalt veto ska vi ha kvar.
            </seg>
          </u>
          <note type="speaker">
            Anf. 63 OTTO VON ARNOLD (KD):
          </note>
          <u xml:id="i-bb903f08082d1f04-413" next="i-bb903f08082d1f04-428" who="Q5559774">
            <seg>
              Herr talman! Vi har i dag att behandla Miljöledning, miljörevision
              och prövning av vindkraft . Mina kolleger har på ett föredömligt
              sätt redogjort för att det är vindkraften som vi ska diskutera
              här. Det övriga är vi överens om.
            </seg>
          </u>
          <u xml:id="i-bb903f08082d1f04-414" prev="i-bb903f08082d1f04-413" who="Q5559774">
            <seg>
              Herr talman! Jag vill börja med att yrka avslag på den rödgröna
              reservationen.
            </seg>
          </u>
          <u xml:id="i-bb903f08082d1f04-415" prev="i-bb903f08082d1f04-413" who="Q5559774">
            <seg>
              Vi står inför stora utmaningar. Det blir alltmer tydligt för
              varje dag. Behovet av vindkraft är uppenbart. Behovet av förnybar
              el har understrukits i EU:s nya mål fram till 2050 om energin
              och ett koldioxidfritt Europa. Det är en minskning med 8590 procent
              som den svenska regeringen i stor sett ställer sig bakom. På kraftsidan
              förespeglar man nästan en hundraprocentig minskning av koldioxidutsläppen.
            </seg>
          </u>
          <u xml:id="i-bb903f08082d1f04-416" prev="i-bb903f08082d1f04-413" who="Q5559774">
            <seg>
              Att införa bindande mål är något som vi ställer oss bakom. Det
              är uppdelat på olika målsättningar för de olika decennierna. Jag
              delar till fullo regeringens målsättning i detta. Det är viktigt
              med långsiktighet för att industrin ska kunna anpassa sig. Det
              är också viktigt för privatpersoner som gör stora investeringar
              i byggnader med tillhörande energisystem.
            </seg>
          </u>
          <u xml:id="i-bb903f08082d1f04-417" prev="i-bb903f08082d1f04-413" who="Q5559774">
            <seg>
              Tyskland har helt plötsligt vänt helt upp och ned på sin politik
              och ska avsluta sin kärnkraftsepok. Det är viktigt att vi har
              tillräckligt med kapacitet för att kanske förse en tysk marknad
              och bygger ut vår kapacitet och gör förbättringar.
            </seg>
          </u>
          <u xml:id="i-bb903f08082d1f04-418" prev="i-bb903f08082d1f04-413" who="Q5559774">
            <seg>
              Sverige har goda förutsättningar för att vara ett bra vindkraftsproducerande
              land. Vi har i dag ett vindkraftsmål på ca 30 terawattimmar. För
              att underlätta vindkraftsetablering, som egentligen är dagens
              frågeställning, har regeringen 2009 avskaffat dubbelprövningen.
            </seg>
          </u>
          <u xml:id="i-bb903f08082d1f04-419" prev="i-bb903f08082d1f04-413" who="Q5559774">
            <seg>
              Låt mig säga lite om effekterna av dubbelprövningen. Man hade
              fått tillstånd för en viss typ av verk. Det brukade ta ganska
              lång tid, kanske ett par år. Sedan kom det nya modeller, och då
              fick man göra om hela prövningen igen. Det var inget speciellt
              bra med dubbelprövningen.
            </seg>
          </u>
          <u xml:id="i-bb903f08082d1f04-420" prev="i-bb903f08082d1f04-413" who="Q5559774">
            <seg>
              Oppositionen hävdar att man vill ta bort det kommunala vetot
              och införa en sammanläggning mellan plan- och bygglagen och miljöbalken.
              Glöm inte bort att det i plan- och bygglagen ändå implicit finns
              ett kommunalt veto. Det är kommunen som har planläggningsmonopolet.
              Man kommer ändå inte ut ur det.
            </seg>
          </u>
          <u xml:id="i-bb903f08082d1f04-421" prev="i-bb903f08082d1f04-413" who="Q5559774">
            <seg>
              Givetvis kan man säga att vi ska ha fler kommunala veton. Men
              dagens lagstiftning är ganska klar. Det är staten som bestämmer
              vissa saker, och kommunen har viss kompetens. Det är bara att
              titta i 17 kapitlet.
            </seg>
          </u>
          <u xml:id="i-bb903f08082d1f04-422" prev="i-bb903f08082d1f04-413" who="Q5559774">
            <seg>
              Det har kommit ett par utredningar som har pekat på de eventuella
              bristerna man har med det nya systemet. Men glöm inte bort att
              det är ett ganska nytt system. Vi har hållit på i ett och ett
              halvt år. Samtidigt har vi ändrat plan- och bygglagen så att vi
              får översiktsplaner.
            </seg>
          </u>
          <u xml:id="i-bb903f08082d1f04-423" prev="i-bb903f08082d1f04-413" who="Q5559774">
            <seg>
              Översiktsplanerna ska ju medföra att man kommer tidigt in i processen,
              att Boverket kommer in och stöttar kommunerna när det gäller att
              göra vindbruksplaner.
            </seg>
          </u>
          <u xml:id="i-bb903f08082d1f04-424" prev="i-bb903f08082d1f04-413" who="Q5559774">
            <seg>
              Det är också viktigt att vi har den här balansen mellan energiförsörjningen
              och den kommunala demokratin. Den kommunala demokratin är synnerligen
              viktig. Vi kan ju se effekterna av att vi just inför valet fick
              opinioner som gick hej vilt fram och tillbaka samtidigt som vi
              kanske inte hade fått den nya plan- och bygglagstiftningen på
              plats. Men den kommer förhoppningsvis att hjälpa till så att vi
              hittar förnuftiga lösningar.
            </seg>
          </u>
          <u xml:id="i-bb903f08082d1f04-425" prev="i-bb903f08082d1f04-413" who="Q5559774">
            <seg>
              Den lösning som Miljöpartiets representant Kew var inne på, att
              hitta lokala förankringar och öka medborgarnas andel i någon form
              av bygdepeng och sådant, tycker jag är en lysande idé. Där får
              man kanske en större acceptans för vindkraftverken. En lagstiftningsprocess
              är inget som man skakar fram ur rockärmen precis. Innan regeringen
              har lagt fram sin proposition, riksdagen har fattat sitt beslut
              och vi har fått ut det till kommunerna och fått verkställighet
              tar det tid.
            </seg>
          </u>
          <u xml:id="i-bb903f08082d1f04-426" prev="i-bb903f08082d1f04-413" who="Q5559774">
            <seg>
              Som jag nämnde tidigare är det de övergripande målsättningarna
              som är viktiga, att vi uppnår en viss andel förnybar energi och
              att vi får långsiktiga spelregler. Därför är det viktigt att följa
              den här lagstiftningen. Det är någonting som vi kristdemokrater
              ska göra. Vi ska se till att det här blir effektivt och bra.
            </seg>
          </u>
          <u xml:id="i-bb903f08082d1f04-427" prev="i-bb903f08082d1f04-413" who="Q5559774">
            <seg>
              Jag tror inte att det finns någon större skillnad mellan vad
              oppositionen tycker och vad Alliansen tycker egentligen. Vi är
              ganska överens om målsättningen. Hur vi sedan skruvar ihop det
              här i detaljerna tvistar vi om just för tillfället i alla fall.
            </seg>
          </u>
          <u xml:id="i-bb903f08082d1f04-428" prev="i-bb903f08082d1f04-413" who="Q5559774">
            <seg>
              Jag har redan yrkat avslag.
            </seg>
          </u>
          <note type="speaker">
            Anf. 64 JENS HOLM (V) replik:
          </note>
          <u xml:id="i-bb903f08082d1f04-429" next="i-bb903f08082d1f04-431" who="Q946708">
            <seg>
              Herr talman! Otto von Arnold pratade om långsiktighet och att
              det måste vara bra förutsättningar för att bygga ut vindkraften.
              Det är just därför vi rödgröna har lämnat den här reservationen
              där vi vill ta bort det kommunala vetot. Är det någonting som
              påverkar utbyggnaden av vindkraften är det just det kommunala
              vetot som redan nu har stoppat 380 vindkraftverk och som kommer
              att stoppa ytterligare 750 om ingenting görs. Som jag sade tidigare
              konstaterade Energimyndigheten i sin rapport i december i fjol
              att man måste se över det kommunala vetot för det är ett stort
              hinder för utbyggnaden av vindkraft i Sverige.
            </seg>
          </u>
          <u xml:id="i-bb903f08082d1f04-430" prev="i-bb903f08082d1f04-429" who="Q946708">
            <seg>
              Otto von Arnold tog också fasta på det som Miljöpartiet pratade
              om tidigare, nämligen att vi måste öka det lokala engagemanget
              i utbyggnaden av förnybar el. Precis så tycker vi i Vänsterpartiet
              också. Varför gör ni på den borgerliga sidan ingenting åt uttagsskatten
              som stoppar det kooperativa ägandet av vind-el? När man går in
              och blir delägare av ett vindkraftverk straffbeskattas man. Tänk
              på alla de människor som vill producera egen el men som inte kan
              göra det därför att ni inte har löst frågan om nettodebitering
              och månadsvis eller kvartalsvis avräkning på elräkningen. Det
              där är ju konkreta saker som vi rödgröna har lagt fram konkreta
              förslag om, men ni röstar ned dem hela tiden.
            </seg>
          </u>
          <u xml:id="i-bb903f08082d1f04-431" prev="i-bb903f08082d1f04-429" who="Q946708">
            <seg>
              Sedan vill jag återigen fråga Otto von Arnold, eftersom jag tycker
              att vi inte har fått ett enda svar från den borgerliga sidan:
              Vad är det som gäller med de fossila energislagen? Ska vi ha kommunala
              veton där också? Kommunalt veto mot olja, mot kol och mot gas,
              ja eller nej!
            </seg>
          </u>
          <note type="speaker">
            Anf. 65 OTTO VON ARNOLD (KD) replik:
          </note>
          <u xml:id="i-bb903f08082d1f04-432" next="i-bb903f08082d1f04-435" who="Q5559774">
            <seg>
              Herr talman! Jens Holm är mycket ivrig när det gäller att upprepa
              sig. Låt mig börja med det kommunala vetot. Det är reglerat i
              lagstiftningen, där kommunen har viss kompetens och staten har
              viss kompetens. När det gäller fossila bränslen, kärnkraft etcetera,
              är det staten som har kompetensen. Det är möjligt att man inför
              något annat, men i dag talar vi om den gällande lagstiftningen.
              Så ser det ut på den sidan.
            </seg>
          </u>
          <u xml:id="i-bb903f08082d1f04-433" prev="i-bb903f08082d1f04-432" who="Q5559774">
            <seg>
              Långsiktigheten är väldigt viktig. Där tror jag att vi är helt
              överens. Vad görs? Jo, vi ändrar på plan- och bygglagen. Plan-
              och bygglagen är ju ändrad så att det kommer att bli enklare för
              kommunerna och länsstyrelserna att samordna sina vindkraftsplaner.
              Här är en ny lagstiftning som de facto inte skiljer sig mycket
              från den gamla. Jens Holm måste också komma ihåg att det i plan-
              och bygglagen finns ett kommunalt veto. Glöm inte bort det! Att
              återinföra det kommer att skapa kaos.
            </seg>
          </u>
          <u xml:id="i-bb903f08082d1f04-434" prev="i-bb903f08082d1f04-432" who="Q5559774">
            <seg>
              Det vi vill göra är att ta vara på den lokala demokratin och
              ta vara på de lokala stämningarna. Givetvis ska vi se till att
              man hittar möjligheter för att kunna bli delägare, för att köpa
              in sig och så vidare. Formen vindkraftskooperativ sammanfaller
              med annan lagstiftning men det finns andra alternativ som man
              ska pröva. Man behöver kanske inte hänga upp sig bara på det.
            </seg>
          </u>
          <u xml:id="i-bb903f08082d1f04-435" prev="i-bb903f08082d1f04-432" who="Q5559774">
            <seg>
              Varför hänger ni kvar vid att hålla fast vid plan- och bygglagen?
              Vad har ni för alternativ, Jens Holm?
            </seg>
          </u>
          <note type="speaker">
            Anf. 66 JENS HOLM (V) replik:
          </note>
          <u xml:id="i-bb903f08082d1f04-436" next="i-bb903f08082d1f04-439" who="Q946708">
            <seg>
              Herr talman! Jag tolkar Otto von Arnolds svar angående hur man
              ska engagera medborgarna i den lokala produktionen av förnybar
              el som att det inte finns särskilt mycket konkret att tillföra
              från den borgerliga sidan. Om det finns något konkret, välkommen,
              berätta det för oss!
            </seg>
          </u>
          <u xml:id="i-bb903f08082d1f04-437" prev="i-bb903f08082d1f04-436" who="Q946708">
            <seg>
              Vi har lagt fram konkreta förslag på hur medborgare, småföretagare
              och andra, ska kunna producera egen el i ett system som kommer
              att fungera. Det har ni röstat ned. Vi har lagt fram konkreta
              förslag på hur vi ska se över uttagsskatten så att man inte straffbeskattas
              om man blir delägare av vindkraft. Det har ni röstat ned. Vad
              har ni för konkreta förslag?
            </seg>
          </u>
          <u xml:id="i-bb903f08082d1f04-438" prev="i-bb903f08082d1f04-436" who="Q946708">
            <seg>
              Återigen får vi inget konkret svar från den borgerliga sidan.
              Ska det vara ett kommunalt veto även mot fossila energikällor,
              exempelvis olja, kol och gas? Du säger att det här är reglerat
              på ett annat sätt. Det var ju så ni gjorde med vindkraftsvetot.
              Ni reglerade det på ett annat sätt så att det blev ett kommunalt
              veto.
            </seg>
          </u>
          <u xml:id="i-bb903f08082d1f04-439" prev="i-bb903f08082d1f04-436" who="Q946708">
            <seg>
              I princip kan man säga att i plan- och bygglagen finns det någon
              form av veto för kommunerna, men det fina med det är att det går
              att överklaga. Det här är ett rättssäkert system. Det system som
              ni har infört är inte rättssäkert. Det kommer in en ansökan och
              sedan kan den ligga i byrålådan på kommunkontoret i en månad,
              i ett år, i tio år. Det händer ingenting.
            </seg>
          </u>
          <note type="speaker">
            Anf. 67 OTTO VON ARNOLD (KD) replik:
          </note>
          <u xml:id="i-bb903f08082d1f04-440" next="i-bb903f08082d1f04-442" who="Q5559774">
            <seg>
              Herr talman! När det gäller våra idéer kring att engagera de
              olika medborgarna kan jag peka på att det oftast är de lokala
              lösningarna som gör att vi inte behöver någon lagstiftning. Vi
              ska akta oss för att ha för mycket lagstiftning. Låt människorna
              styra själva och hitta de lämpliga lösningarna!
            </seg>
          </u>
          <u xml:id="i-bb903f08082d1f04-441" prev="i-bb903f08082d1f04-440" who="Q5559774">
            <seg>
              För tillfället är vindkraftskooperativ inte en framkomlig väg,
              men det finns andra möjligheter till lösning. Det hittar människor
              fram till på ett bra sätt. Den frågan är egentligen inte längre
              relevant. Där finns en stor potential för lokalsamhället att själva
              hantera den här frågan.
            </seg>
          </u>
          <u xml:id="i-bb903f08082d1f04-442" prev="i-bb903f08082d1f04-440" who="Q5559774">
            <seg>
              Det är viktigt att den lokala demokratin ska få lov att verka
              även i de här frågorna, att de lokala opinionerna som man kanske
              engagerar för och emot blir så mycket mer delaktiga och inser
              att det här är en viktig bit. Rom byggdes ju inte på en dag och
              inte den svenska energipolitiken heller, men vi är på god väg.
              Vill vi uppnå de långsiktiga målen för vår politik måste vi ompröva
              och titta på hur lagstiftningen ser ut och vad den får för effekter.
              Det är det som är viktigt. Jag vill återigen framhålla att vi
              måste följa det här noggrant, se till att det fungerar och att
              vi uppnår de långsiktiga målen.
            </seg>
          </u>
          <note>
            Överläggningen var härmed avslutad.
          </note>
          <note>
            10 § Postservice och grundläggande betaltjänster
          </note>
          <note>
            Föredrogs
          </note>
          <note type="speaker">
            Anf. 68 MARIANNE ÅHMAN (FP):
          </note>
          <u xml:id="i-bb903f08082d1f04-443" next="i-bb903f08082d1f04-463" who="Q4991025">
            <seg>
              Herr talman! I dag ska trafikutskottet överlämna betänkandet
              Postservice och grundläggande betaltjänster . Det innehåller 14
              motioner från den allmänna motionstiden. Dessa frågor är viktiga
              för alla invånare i hela vårt avlånga land.
            </seg>
          </u>
          <u xml:id="i-bb903f08082d1f04-444" prev="i-bb903f08082d1f04-443" who="Q4991025">
            <seg>
              Posten har genomgått stora förändringar de senaste decennierna.
              Från att en mycket vanlig fråga i varje hem har varit: Har posten
              kommit? har den frågan bytts ut mot: Funkar Internet, har du kollat
              mejlen? Grunden till detta är naturligtvis att post och grundläggande
              betaltjänster har fått en ökad konkurrens från elektronisk kommunikation.
            </seg>
          </u>
          <u xml:id="i-bb903f08082d1f04-445" prev="i-bb903f08082d1f04-443" who="Q4991025">
            <seg>
              EU har mött denna förändring genom att sedan mitten av 1990-talet
              börja arbetet med att skapa en inre marknad och avskaffa de nationella
              postmonopolen. Detta skulle ske gradvis och kontrollerat kan vi
              läsa i betänkandet. EU:s postdirektiv om detta har kommit med
              anvisningar i tre omgångar. Utifrån dessa infördes i Sverige en
              ny postlag och en ny postförordning i september 2010.
            </seg>
          </u>
          <u xml:id="i-bb903f08082d1f04-446" prev="i-bb903f08082d1f04-443" who="Q4991025">
            <seg>
              I 1 § postlagen står att läsa att det skall finnas posttjänst
              i hela landet som innebär att alla kan ta emot brev och brevförsändelser
              om högst 20 kg.
            </seg>
          </u>
          <u xml:id="i-bb903f08082d1f04-447" prev="i-bb903f08082d1f04-443" who="Q4991025">
            <seg>
              Tillsynsmyndighet för post och betaltjänsters regelverk är PTS,
              Post- och telestyrelsen. De ska säkerställa att postservicen även
              i fortsättningen är kostnadsorienterad, icke diskriminerande och
              öppen för insyn. Detta ska kontinuerligt återrapporteras till
              regeringen.
            </seg>
          </u>
          <u xml:id="i-bb903f08082d1f04-448" prev="i-bb903f08082d1f04-443" who="Q4991025">
            <seg>
              Viktigt att understryka är att personer med funktionsnedsättning
              och äldre i glesbygd är garanterade post och grundläggande betaltjänster
              i anslutning till bostaden genom två särskilda upphandlingar.
            </seg>
          </u>
          <u xml:id="i-bb903f08082d1f04-449" prev="i-bb903f08082d1f04-443" who="Q4991025">
            <seg>
              Herr talman! När det gäller frågan om tillgång till grundläggande
              betaltjänster har det också förändrats från att ha varit ett statligt
              åtagande som Posten AB genom Svensk Kassaservice AB haft till
              att bli konkurrensutsatt på marknaden och med uppföljningsansvar
              för staten. En avveckling av kassaservice beslutades i juli 2008.
            </seg>
          </u>
          <u xml:id="i-bb903f08082d1f04-450" prev="i-bb903f08082d1f04-443" who="Q4991025">
            <seg>
              Även här har riksdagen beslutat om ett nytt mål, nämligen att
              alla i samhället ska ha tillgång till grundläggande betaltjänster
              till rimliga priser. PTS fick uppdraget att upphandla de berörda
              tjänsterna på de orter och i den landsbygd där behovet av dessa
              tjänster inte tillgodoses av marknaden. Däremot ingick inte hantering
              av dagskassor i upphandlingsuppdraget då det ansågs att det fanns
              en konkurrerande öppen marknad för detta.
            </seg>
          </u>
          <u xml:id="i-bb903f08082d1f04-451" prev="i-bb903f08082d1f04-443" who="Q4991025">
            <seg>
              PTS har inom ramen för sin tillsynsverksamhet även uppdraget
              att undersöka svenska befolkningens användning av post och betaltjänster.
              Som jag nyss nämnde visar den senaste rapporten att betalningsmönster
              och förutsättningar för kontanthantering i samhället förändrats
              i grunden.
            </seg>
          </u>
          <u xml:id="i-bb903f08082d1f04-452" prev="i-bb903f08082d1f04-443" who="Q4991025">
            <seg>
              För att inte minst lyfta fram landsbygds- och skärgårdsperspektivet
              i denna fråga vill utskottet särskilt betona de två grundläggande
              målen för post och grundläggande betaltjänster i sitt betänkande.
              Det första är postlagens mål att det ska finnas posttjänst i hela
              landet som innebär att alla kan ta emot brev och brevförsändelser.
              Det andra är målet för
            </seg>
          </u>
          <note>
            Herr talman! Utskottet avstyrker samtliga motioner i betänkandet.
            Mot detta står två reservationer. Med denna inledning överlämnas
            betänkandet till riksdagen för debatt.
          </note>
          <note>
            Anf. 69 GUNILLA CARLSSON i Hisings Backa (S):
          </note>
          <u xml:id="i-bb903f08082d1f04-453" prev="i-bb903f08082d1f04-443" who="Q4991025">
            <seg>
              Herr talman! När skickade du ett vykort senast? För min egen
              del, herr talman, sker det alldeles för sällan. I dag blir man
              riktigt glad när det dimper ned ett vykort i brevlådan, och jag
              tror inte att jag är ensam om det. Även om jag, precis som säkert
              ni andra, tycker att det är kul att få en hälsning via sms är
              det ändå något speciellt när det ligger ett vykort i brevlådan.
            </seg>
          </u>
          <u xml:id="i-bb903f08082d1f04-454" prev="i-bb903f08082d1f04-443" who="Q4991025">
            <seg>
              Herr talman! Om man läser Postens årliga rapport Brevvanor som
              bygger på en TNS-Sifoundersökning om svenskarnas vanor och attityder
              till elektronisk och fysisk kommunikation framgår det att svenskarna
              fortfarande håller det fysiska brevet högt när det gäller hur
              man vill ta emot viktig information. Nästan nio av tio anger att
              det är viktigt att de själva får välja hur företag och myndigheter
              skickar information till dem. Det är den högsta siffran som uppnåtts
              under de sex år som undersökningen har genomförts. Och nära sju
              av tio blir mycket irriterade om de inte själva får bestämma.
            </seg>
          </u>
          <u xml:id="i-bb903f08082d1f04-455" prev="i-bb903f08082d1f04-443" who="Q4991025">
            <seg>
              Av undersökningen framgår att klart fler svenskar tycker att
              det är viktigt att kunna ta emot räkningar, information om pensionen,
              deklarationsunderlag och deklarationsblanketter som fysiska brev
              jämfört med att få det i elektroniskt format. Alla åldersgrupper
              framhåller betydelsen av det fysiska brevet.
            </seg>
          </u>
          <u xml:id="i-bb903f08082d1f04-456" prev="i-bb903f08082d1f04-443" who="Q4991025">
            <seg>
              Herr talman! I dagens betänkande TU25, som är ett motionsbetänkande
              från den allmänna motionstiden, behandlas frågor om post och grundläggande
              betaltjänster. Posten är viktig både för att man som enskild ska
              kunna skicka och få post och för att företag ska kunna skicka
              räkningar och annat material. För de flesta av oss är det en självklarhet
              att vi får posten hem i brevlådan eller i brevinkastet, men tyvärr
              gäller det inte för alla.
            </seg>
          </u>
          <u xml:id="i-bb903f08082d1f04-457" prev="i-bb903f08082d1f04-443" who="Q4991025">
            <seg>
              För oss socialdemokrater, herr talman, är det viktigt att det
              finns en väl fungerande postservice i hela landet. Vi är nöjda
              med det förtydligande av utskottets ställningstagande som finns
              i dagens betänkande, där man lyfter fram att man anser det viktigt
              att frågan om situationen för boende på landsbygden följs och
              att man förutsätter att regeringen och PTS bevakar frågan om samhällets
              behov av posttjänster och postservice av god kvalitet och hög
              tillgänglighet i hela landet. När det däremot gäller utskottets
              ställningstagande beträffande fastighetsboxar är vi socialdemokrater
              inte särskilt nöjda. Vi tycker att fastighetsboxar är ett bra
              och effektivt sätt att dela ut post.
            </seg>
          </u>
          <u xml:id="i-bb903f08082d1f04-458" prev="i-bb903f08082d1f04-443" who="Q4991025">
            <seg>
              Jag har själv haft möjlighet att praktisera som brevbärare. Då
              fick jag dela ut post i ett flerfamiljshus utan fastighetsboxar.
              Det var tungt och ganska jobbigt, och jag har därför full förståelse
              för att brevbärare som varje dag springer upp och ned i trappor
              gärna vill ha fastighetsboxar för att minska risken för förslitningsskador.
              Att utskottsmajoriteten i betänkandet skriver att det är en fråga
              för Arbetsmiljöverket tycker jag är anmärkningsvärt, men, herr
              talman, jag är inte särskilt förvånad.
            </seg>
          </u>
          <u xml:id="i-bb903f08082d1f04-459" prev="i-bb903f08082d1f04-443" who="Q4991025">
            <seg>
              Att en moderatledd regering skulle fatta några beslut som förbättrade
              arbetsmiljön för arbetstagare finns nog inte på kartan. Vi socialdemokrater
              anser att det krävs ett politiskt initiativ för att påskynda utvecklingen
              av införandet av fastighetsboxar. Även om det i dag i en del nybyggnationer
              monteras fastighetsboxar krävs mycket mer för att uppnå ett önskat
              resultat.
            </seg>
          </u>
          <u xml:id="i-bb903f08082d1f04-460" prev="i-bb903f08082d1f04-443" who="Q4991025">
            <seg>
              Herr talman! Jag har under min tid i trafikutskottet, som nu
              närmar sig ett riksdagsår, fått ett flertal brev från medborgare
              runt om i landet som lyfter fram att de inte har betalnings- och
              kassaservice i närheten av bostaden. Det är en viktig förutsättning
              för människors möjlighet att bo kvar i vissa områden och för andra
              att etablera sig där. Även om de flesta sköter sina betalningar
              via Internet, autogiro eller giroinbetalningar finns det fortfarande
              ett stort behov av betal- och kassaservice.
            </seg>
          </u>
          <u xml:id="i-bb903f08082d1f04-461" prev="i-bb903f08082d1f04-443" who="Q4991025">
            <seg>
              Många vittnar om att sedan Svensk Kassaservice upphörde har betaltjänsterna
              på landsbygden avsevärt försämrats. I den rapport som Länsstyrelsen
              i Dalarnas län på regeringens uppdrag tagit fram pekas det på
              att framför allt äldre och funktionshindrade personer drabbas
              extra hårt. Att ombuden inte har skyldighet att ta emot företagens
              dagskassor är ett annat problem som rapporten pekar på. Det måste
              finnas bra möjligheter för alla småföretagare i glesbygden att
              på ett tryggt och säkert sätt kunna hantera sina dagskassor. Det
              upplever man inte är fallet i dag.
            </seg>
          </u>
          <u xml:id="i-bb903f08082d1f04-462" prev="i-bb903f08082d1f04-443" who="Q4991025">
            <seg>
              För oss socialdemokrater är det viktigt att alla har tillgång
              till en väl fungerande betal- och kassaservice oavsett var i landet
              man bor. Därför måste staten även fortsättningsvis ta ansvar för
              att upprätthålla en väl fungerande betal- och kassaservice, och
              det nuvarande systemet måste ses över.
            </seg>
          </u>
          <u xml:id="i-bb903f08082d1f04-463" prev="i-bb903f08082d1f04-443" who="Q4991025">
            <seg>
              Herr talman! Jag vill avslutningsvis yrka bifall till reservationen
              1, men jag står självfallet bakom samtliga reservationer.
            </seg>
          </u>
          <note type="speaker">
            Anf. 70 ELIZA ROSZKOWSKA ÖBERG (M):
          </note>
          <u xml:id="i-bb903f08082d1f04-464" next="i-bb903f08082d1f04-481" who="Q4991094">
            <seg>
              Herr talman! Som ett brev på posten, brukar vi säga när vi menar
              att någonting garanterat kommer. Många poeter och författare har
              romantiserat breven under många år, och även artister tar upp
              postteman i sina verk, såsom The Beatles med Please Mr. Postman
              och Gyllene Tider med Skicka ett vykort, älskling , bara för att
              nämna några.
            </seg>
          </u>
          <u xml:id="i-bb903f08082d1f04-465" prev="i-bb903f08082d1f04-464" who="Q4991094">
            <seg>
              I dag debatterar vi här i kammaren postservice och grundläggande
              betaltjänster.
            </seg>
          </u>
          <u xml:id="i-bb903f08082d1f04-466" prev="i-bb903f08082d1f04-464" who="Q4991094">
            <seg>
              En ny postlag trädde i kraft den 1 september 2010. Som en följd
              av detta utsåg PTS Posten AB till tillhandahållare av den samhällsomfattande
              posttjänsten. Det innebär bland annat att Posten AB ansvarar för
              insamling och utdelning av post fem dagar i veckan i hela landet.
              Syftet med beslutet är att säkerställa att alla i Sverige får
              en postservice med god kvalitet till rimliga priser.
            </seg>
          </u>
          <u xml:id="i-bb903f08082d1f04-467" prev="i-bb903f08082d1f04-464" who="Q4991094">
            <seg>
              Grundläggande betaltjänster handlar om att alla i Sverige ska
              kunna ta ut pengar och betala räkningar till rimliga priser. Dessa
              tjänster ska i första hand tillhandahållas av marknadens aktörer.
              Men om det skulle vara så att marknaden inte räcker till, exempelvis
              i glesbygd, kan staten gå in och säkra de grundläggande betaltjänsterna.
            </seg>
          </u>
          <u xml:id="i-bb903f08082d1f04-468" prev="i-bb903f08082d1f04-464" who="Q4991094">
            <seg>
              Men det finns en hel del utmaningar när det gäller post- och
              betaltjänster. Minskade brevvolymer och en mycket begränsad konkurrens
              präglar den svenska postmarknaden. Under år 2010 skickades en
              halv miljard färre brev än under år 2000.
            </seg>
          </u>
          <u xml:id="i-bb903f08082d1f04-469" prev="i-bb903f08082d1f04-464" who="Q4991094">
            <seg>
              Marknaden domineras av Posten AB som har 88 procent av alla försändelser.
              Bring Citymail har en betydligt mindre marknadsandel på ca 12
              procent. Trots att det finns 33 postoperatörer i Sverige hanterar
              de andra, förutom de två sistnämnda, bara en halv procent av alla
              postförsändelser. Man kan bara konstatera att det är en tuff marknad
              för de mindre operatörerna, och det är utmanande för nya operatörer
              att ta sig in på denna marknad.
            </seg>
          </u>
          <u xml:id="i-bb903f08082d1f04-470" prev="i-bb903f08082d1f04-464" who="Q4991094">
            <seg>
              Många betalningar sker numera via autogiro eller Internet, men
              om människor inte har tillgång till tekniken eller inte använder
              den av olika skäl kan det bli problematiskt att betala räkningar.
              Oftast gäller detta de äldre och personer med olika funktionshinder.
              Hur kan vi lösa detta?
            </seg>
          </u>
          <u xml:id="i-bb903f08082d1f04-471" prev="i-bb903f08082d1f04-464" who="Q4991094">
            <seg>
              Herr talman! För att säkerställa bra post- och betalservice måste
              vi fokusera på behoven och människan, inte på systemet. PTS, Post-
              och telestyrelsen, är den myndighet som är ansvarig på området
              och följer upp tillgängligheten till post- och betaltjänster.
              Myndigheten genomför även en årlig undersökning av den svenska
              befolkningens användning av post- och betaltjänster. Ifall det
              skulle uppstå brister i servicen ska PTS rapportera detta till
              regeringen och föreslå lämpliga åtgärder.
            </seg>
          </u>
          <u xml:id="i-bb903f08082d1f04-472" prev="i-bb903f08082d1f04-464" who="Q4991094">
            <seg>
              Här måste jag påpeka att enligt undersökningar är svenskarna
              generellt sett nöjda med postservicen. Frågan är dock ständigt
              aktuell och viktig för alliansregeringen, som i 2011 års regleringsbrev
              gav PTS i uppdrag att göra en uppföljning och analys rörande posttjänster
              med information om den faktiska och möjliga tillgängligheten till
              posttjänster i alla delar av landet samt om konkurrenssituationen
              på olika delmarknader inom postområdet.
            </seg>
          </u>
          <u xml:id="i-bb903f08082d1f04-473" prev="i-bb903f08082d1f04-464" who="Q4991094">
            <seg>
              Trots minskade brevvolymer, som till viss del kan förklaras med
              utvecklingen av elektroniska kommunikationstjänster, är posttjänster
              fortfarande mycket viktiga inte minst för många företag och även
              för utvecklingen av e-handel. Visst beställer man på nätet, men
              sedan måste varorna levereras till mottagarna snabbt, säkert och
              smidigt.
            </seg>
          </u>
          <u xml:id="i-bb903f08082d1f04-474" prev="i-bb903f08082d1f04-464" who="Q4991094">
            <seg>
              Enligt Postens och Handelns Utredningsinstituts undersökning
              e-barometern omsatte e-handeln 25 miljarder kronor under 2010.
              Det är en stor tillväxt, med 13 procent jämfört med 2009. Bara
              under de senaste fem åren har e-handeln nästan tredubblats.
            </seg>
          </u>
          <u xml:id="i-bb903f08082d1f04-475" prev="i-bb903f08082d1f04-464" who="Q4991094">
            <seg>
              När det gäller tillgång till grundläggande betaltjänster beslutade
              vi här i riksdagen om ett nytt mål för politiken för de grundläggande
              betaltjänsterna. Detta mål, som gäller sedan 2008, är att alla
              i samhället ska ha tillgång till grundläggande betaltjänster till
              rimliga priser. Nu har även länsstyrelserna fått i uppdrag från
              regeringen att bevaka att det finns grundläggande betaltjänster
              som motsvarar samhällets behov.
            </seg>
          </u>
          <u xml:id="i-bb903f08082d1f04-476" prev="i-bb903f08082d1f04-464" who="Q4991094">
            <seg>
              För att även äldre och personer med funktionsnedsättning ska
              ha tillgång till post- och betaltjänster garanteras detta för
              dem i anslutning till bostaden genom två särskilda upphandlingar.
            </seg>
          </u>
          <u xml:id="i-bb903f08082d1f04-477" prev="i-bb903f08082d1f04-464" who="Q4991094">
            <seg>
              Herr talman! Jag tycker att det är bäst med behovsstyrd utveckling
              med människan i centrum och att man även behöver förstå behoven.
              Om Henry Ford hade frågat kunderna vad de ville ha hade svaret
              sannolikt varit snabbare hästar, medan behovet var snabbare transportmedel.
              Det är därför det är så viktigt att främja nytänkande, kreativitet
              och innovationer.
            </seg>
          </u>
          <u xml:id="i-bb903f08082d1f04-478" prev="i-bb903f08082d1f04-464" who="Q4991094">
            <seg>
              Därför är jag nu glad att PTS stöder ett väldigt spännande utvecklingsprojekt
              som ska göra det möjligt för fler att utföra tjänster digitalt.
              Tanken är att personer som saknar dator eller smart mobiltelefon
              ska kunna betala räkningar via sin tv. En vanlig tv-apparat brukar
              finnas i varje hushåll i princip i hela landet. Ippi, som systemet
              heter, nås via GSM-nätet som har mycket god täckning i hela landet,
              även i glesbygd. Enkla applikationer som kan användas via tv:n
              tas fram av bland annat banker. På så sätt kan även äldre, personer
              med funktionshinder och de som saknar Internetuppkoppling eller
              teknisk utrustning som dator betala sina räkningar och även kommunicera
              med familj och bekanta.
            </seg>
          </u>
          <u xml:id="i-bb903f08082d1f04-479" prev="i-bb903f08082d1f04-464" who="Q4991094">
            <seg>
              Herr talman! P.S. Jag yrkar bifall till förslaget i betänkandet
              och avslag på alla reservationer.
            </seg>
          </u>
          <note>
            Anf. 71 GUNILLA CARLSSON i Hisings Backa (S) replik:
          </note>
          <u xml:id="i-bb903f08082d1f04-480" prev="i-bb903f08082d1f04-464" who="Q4991094">
            <seg>
              Herr talman! Eliza Roszkowska Öberg lyfte i sitt anförande fram
              detta med betaltjänster och att det är viktigt att de ska finnas
              i hela landet. Men i dag får vi rapporter om att man inte upplever
              det så, inte minst i glesbygd. Företagarna lyfter fram att det
              är svårt att driva företag då dessa tjänster inte finns runt om.
            </seg>
          </u>
          <u xml:id="i-bb903f08082d1f04-481" prev="i-bb903f08082d1f04-464" who="Q4991094">
            <seg>
              Man säger nu i betänkandet att man ska titta på den här frågan,
              men man kan inte göra någonting förrän efter juni 2012. Min fråga
              till Eliza är: Vad är det man tänker göra efter 2012 när den nya
              upphandlingsperioden kommer?
            </seg>
          </u>
          <note type="speaker">
            Anf. 72 ELIZA ROSZKOWSKA ÖBERG (M) replik:
          </note>
          <u xml:id="i-bb903f08082d1f04-482" next="i-bb903f08082d1f04-487" who="Q4991094">
            <seg>
              Herr talman! Som jag nämnde redan i mitt anförande är PTS, Post-
              och telestyrelsen, den myndighet som ansvarar, så det fungerar
              i praktiken i alla delar av landet, även i glesbygden. Vi har
              satt som ett politiskt mål att det ska finnas grundläggande betaltjänster
              och även posttjänster i hela landet oavsett var man bor. Man ska
              ha rätt till detta.
            </seg>
          </u>
          <u xml:id="i-bb903f08082d1f04-483" prev="i-bb903f08082d1f04-482" who="Q4991094">
            <seg>
              I år ska PTS göra en särskild analys och titta just på vilka
              områden som är problematiska och vilka åtgärder vi skulle kunna
              vidta för att lösa dessa problem. Det är absolut inte någonting
              som vi kan säga är fixat nu, utan vi måste följa upp det här.
              Och vi arbetar fortfarande för att den här post- och betalservicen
              är så bra som möjligt i hela landet.
            </seg>
          </u>
          <note>
            Anf. 73 GUNILLA CARLSSON i Hisings Backa (S) replik:
          </note>
          <u xml:id="i-bb903f08082d1f04-484" prev="i-bb903f08082d1f04-482" who="Q4991094">
            <seg>
              Herr talman! Ja, det låter ju bra. Jag hoppas verkligen att man
              tar till sig de här synpunkterna som kommer fram. För oss som
              kan ta del av de här tjänsterna är det ganska självklart, men
              så fort vi märker att det inte fungerar blir det en frustration
              och ett jättesvårt moment för många människor. Jag hoppas alltså
              verkligen att man kommer att följa denna fråga och att man gör
              någonting åt detta.
            </seg>
          </u>
          <u xml:id="i-bb903f08082d1f04-485" prev="i-bb903f08082d1f04-482" who="Q4991094">
            <seg>
              Min andra fråga handlar om fastighetsboxar. Eliza Roszkowska
              Öberg lyfter inte fram frågan över huvud taget i sitt anförande.
              Det fanns tidigare ett tydligt besked till PTS att de skulle jobba
              för att det skulle införas fastighetsboxar i alla fastigheter.
              Det valde den sittande regeringen att plocka bort. I betänkandet
              i dag hänvisar man till att detta inte är någon politisk fråga
              utan en fråga om arbetsmiljö. Det handlar om arbetsmiljölagstiftningen
              och Arbetsmiljöverket.
            </seg>
          </u>
          <u xml:id="i-bb903f08082d1f04-486" prev="i-bb903f08082d1f04-482" who="Q4991094">
            <seg>
              Precis som jag sade i mitt anförande är detta inte en regering
              som visar på att man tycker att arbetsmiljöfrågorna är de viktigaste
              frågorna på dagordningen. Man har faktiskt dragit ned på resurserna
              till Arbetsmiljöverket, vilket gör att inspektionerna blir allt
              färre. Att då hänvisa ett betänkande till just Arbetsmiljöverket
              är anmärkningsvärt, tycker jag. Jag skulle vilja höra vad det
              är som gör att man inte vill underlätta för en så stor yrkeskår
              som brevbärarna faktiskt är.
            </seg>
          </u>
          <u xml:id="i-bb903f08082d1f04-487" prev="i-bb903f08082d1f04-482" who="Q4991094">
            <seg>
              Det skulle även underlätta för de boende i fastigheterna. Ibland
              är det nämligen bättre att få posten i en fastighetsbox än att
              den ska läggas i brevinkastet, vilket gör att det tydligt syns
              att personen inte är hemma eftersom det syns hur brevhögen bara
              växer och växer. Dessutom kan det kännas otryggt att saker kan
              kastas in i brevinkastet. Varför är man så emot att försöka driva
              på utvecklingen vad gäller införande av fastighetsboxar?
            </seg>
          </u>
          <note type="speaker">
            Anf. 74 ELIZA ROSZKOWSKA ÖBERG (M) replik:
          </note>
          <u xml:id="i-bb903f08082d1f04-488" next="i-bb903f08082d1f04-490" who="Q4991094">
            <seg>
              Herr talman! Ja, fastighetsboxar är en väldigt smidig lösning.
              Det måste man erkänna. De infördes framför allt för att underlätta
              och effektivisera posttjänster. På köpet får man just bättre arbetsmiljö
              för brevbärarna.
            </seg>
          </u>
          <u xml:id="i-bb903f08082d1f04-489" prev="i-bb903f08082d1f04-488" who="Q4991094">
            <seg>
              Här har Gunilla Carlsson redan delvis svarat på sin egen fråga,
              för det är just Arbetsmiljöverket som hanterar denna fråga och
              inte trafikutskottet. Det är inte heller postlagen, som ligger
              inom trafikutskottets beredningsområde, som reglerar detta, utan
              det är arbetsmiljölagstiftningen som gäller. Här är det dock viktigt
              att komma ihåg att utvecklingen sker väldigt fort. Nu är det nästan
              vart fjärde hushåll i flerfamiljshus i Sverige som redan har fastighetsbox,
              och antalet ökar för varje år varje månad till och med. Nya byggnader
              planeras också redan med plats för fastighetsboxar i entrén.
            </seg>
          </u>
          <u xml:id="i-bb903f08082d1f04-490" prev="i-bb903f08082d1f04-488" who="Q4991094">
            <seg>
              Det är även viktigt att komma ihåg att det bästa är om detta
              sker på människors villkor så att vi har ganska mycket förtroende
              för att människor på frivilligt sätt, utan något särskilt tvång
              från politikerna eller PTS, kan installera fastighetsboxarna.
              Jag vet att det finns många engagerade aktörer på marknaden som
              hjälper till och ser till att fler och fler kan använda sig av
              fastighetsboxar i flerfamiljshus.
            </seg>
          </u>
          <note type="speaker">
            Anf. 75 ANDERS ÅKESSON (C):
          </note>
          <u xml:id="i-bb903f08082d1f04-491" next="i-bb903f08082d1f04-504" who="Q6255521">
            <seg>
              Herr talman! Låt mig inledningsvis yrka bifall till förslaget
              i utskottets betänkande i fråga om postservice och grundläggande
              betaltjänster och avslag på de reservationer som är kopplade till
              detta betänkande.
            </seg>
          </u>
          <u xml:id="i-bb903f08082d1f04-492" prev="i-bb903f08082d1f04-491" who="Q6255521">
            <seg>
              Låt mig sedan börja med att konstatera att för mig som centerpartist
              är frågan om god tillgång till postservice och betaltjänster för
              boende, oaktat ålder, över hela landet viktig. Det är viktigt
              att den följs upp, och jag förutsätter att regeringen genom sin
              myndighet PTS fortsätter att bevaka frågan om alla människors
              behov av posttjänster och grundläggande betaltjänster. De ska
              vara av god kvalitet och ha hög tillgänglighet i hela landet.
            </seg>
          </u>
          <u xml:id="i-bb903f08082d1f04-493" prev="i-bb903f08082d1f04-491" who="Q6255521">
            <seg>
              Herr talman! Antalet fysiska brev som skickas i Sverige är fortfarande
              väldigt stort, som tidigare nämnts i debatten. Det är runt 3 miljarder
              om året. Denna volym, antalet brev och försändelser, fortsätter
              dock att minska. Självklart är det så att införande av ny teknik,
              exempelvis elektroniska kommunikationer, är en viktig förklaring
              till minskade volymer av postförsändelser.
            </seg>
          </u>
          <u xml:id="i-bb903f08082d1f04-494" prev="i-bb903f08082d1f04-491" who="Q6255521">
            <seg>
              Vi kan också konstatera att antalet hushåll som bara får sin
              post två till fyra dagar i veckan och därmed undantas från lagstiftningen
              om daglig utdelning har minskat. Från att i början av 1990-talet
              har varit runt 1 600 hushåll i landet var det 2009 nere under
              strax under 1 000 hushåll. Likaså vet vi att betalningsmönster
              och förutsättningar för kontanthantering i samhället förändrats
              i grunden de senaste åren, precis som fysiska försändelser och
              brev.
            </seg>
          </u>
          <u xml:id="i-bb903f08082d1f04-495" prev="i-bb903f08082d1f04-491" who="Q6255521">
            <seg>
              Samtidigt som detta sker är det så att personer med funktionsnedsättning
              och äldre personer, i synnerhet på landsbygd, ska garanteras postservice
              och grundläggande betaltjänster i anslutning till sin bostad.
              Det sker genom av samhället särskilt upphandlade tjänster. Det
              är bra, och på så sätt blir samhällets insats för att alla ska
              ha del av samhällsservicen mycket mer träffsäker än med det gamla
              systemet.
            </seg>
          </u>
          <u xml:id="i-bb903f08082d1f04-496" prev="i-bb903f08082d1f04-491" who="Q6255521">
            <seg>
              Herr talman! Den 1 september i fjol infördes en ny postlag och
              en ny postförordning i Sverige. Där konstateras att den samhällsomfattande
              posttjänsten ska ha samma omfattning och kvalitet som tidigare.
              Post- och telestyrelsen, myndigheten PTS, ges tydligare och mycket
              mer långtgående befogenheter i tillsyn och uppföljning av hur
              servicen fungerar enligt samma nya postlag.
            </seg>
          </u>
          <u xml:id="i-bb903f08082d1f04-497" prev="i-bb903f08082d1f04-491" who="Q6255521">
            <seg>
              I sammanhanget kan nämnas att PTS i 2011 års regleringsbrev från
              regeringen fått i uppdrag att göra en uppföljning och analys rörande
              posttjänster med information om den faktiska och möjliga tillgängligheten
              till posttjänster i landets alla delar och hur den nya regleringen
              på postområdet har påverkat utvecklingen på postmarknaden.
            </seg>
          </u>
          <u xml:id="i-bb903f08082d1f04-498" prev="i-bb903f08082d1f04-491" who="Q6255521">
            <seg>
              Herr talman! Som jag inledde med att säga är det av stor betydelse
              att det finns en väl fungerande postservice i hela landet som
              tryggar att medborgarna ges en god service. Det är likaså viktigt
              att situationen hela tiden följs upp, och jag liksom utskottet
              förutsätter att regeringen och PTS bevakar och följer frågan.
            </seg>
          </u>
          <note>
            År 2007 beslutades här i riksdagen att den grundläggande kassaservice
            som tidigare tillhandahållits av Posten AB genom det helägda dotterbolaget
            Svensk Kassaservice AB skulle ersättas med ett statligt åtagande
            att tillhandahålla grundläggande betaltjänster. Med detta avses
            tre tjänster: betalningsförmedling, det vill säga möjligheten
            att betala räkningar och ta emot utbetalningar, uttag av kontanter
            samt hantering av dagskassor från näringsidkare och ideella föreningar.
          </note>
          <u xml:id="i-bb903f08082d1f04-499" prev="i-bb903f08082d1f04-491" who="Q6255521">
            <seg>
              Riksdagen beslutade även om ett nytt mål för politiken för de
              grundläggande betaltjänsterna som innebär att alla i samhället
              ska ha tillgång till grundläggande betaltjänster till rimliga
              priser. Målet gäller från och med den 1 juli 2008. Post- och telestyrelsen
              fick i september 2007 regeringens uppdrag att upphandla de grundläggande
              betaltjänsterna på de orter och den landsbygd där behovet av dessa
              tjänster inte kunde tillgodoses på annat sätt. Regeringen har
              vidare givit landets länsstyrelser i uppdrag att bevaka att det
              finns grundläggande betaltjänster över hela landet som motsvarar
              människors och företags verkliga behov.
            </seg>
          </u>
          <u xml:id="i-bb903f08082d1f04-500" prev="i-bb903f08082d1f04-491" who="Q6255521">
            <seg>
              De upphandlade betaltjänsterna omfattar numera kontantuttag och
              betalning av räkningar. När det gäller hantering av dagskassor
              gjorde PTS bedömningen att landets näringsidkare och ideella föreningar
              hade möjlighet att köpa dessa tjänster från banker och värdetransportföretag
              på en redan konkurrensutsatt marknad. Dessa tjänster upphandlades
              därför inte. Av regeringens budgetproposition för 2009 framgår
              dock att om det vid en uppföljning visade sig finnas behov, till
              exempel av hantering av dagskassor, som inte tillgodosågs av de
              tjänster som tillhandahålls på marknaden skulle även dagskassehanteringen
              kunna komma att upphandlas.
            </seg>
          </u>
          <u xml:id="i-bb903f08082d1f04-501" prev="i-bb903f08082d1f04-491" who="Q6255521">
            <seg>
              För att personer med funktionsnedsättning och äldre i glesbygd
              ska få tillgång till betaltjänster i anslutning till bostaden
              har regeringen även uppdragit åt PTS att upphandla så kallad utsträckt
              betaltjänstservice. Med äldre avses människor över 80 år. Upphandlingen
              avslutades i november 2008, och avtal har tecknats med ICA Banken
              AB och Kuponginlösen AB. Det är Posten AB som anlitas som underleverantör.
              Det är precis samma villkor för att få tjänsten som gällde för
              den tidigare utsträckta tjänsten för äldre och funktionsnedsatta.
            </seg>
          </u>
          <u xml:id="i-bb903f08082d1f04-502" prev="i-bb903f08082d1f04-491" who="Q6255521">
            <seg>
              Herr talman! Efter det att den nuvarande upphandlingen löper
              ut i juni 2012 förutsätter jag att en ny upphandling av dessa
              tjänster behöver göras. PTS har av regeringen fått i uppdrag att
              bland annat kartlägga och analysera behovet av grundläggande betaltjänster
              efter juni 2012.
            </seg>
          </u>
          <u xml:id="i-bb903f08082d1f04-503" prev="i-bb903f08082d1f04-491" who="Q6255521">
            <seg>
              Under de senaste åren har betalningsmönster och förutsättningar
              för kontanthanteringen i samhället förändrats. Den betaltjänstreform
              som riksdagen beslutade om 2007 var mot denna bakgrund nödvändig,
              naturlig och klok. Landets länsstyrelser har i uppdrag att följa
              upp reformen. De har identifierat två problemområden med den reform
              som genomfördes, dels hantering av dagskassorna, dels uttag av
              kontanter för äldre och personer med funktionshinder.
            </seg>
          </u>
          <u xml:id="i-bb903f08082d1f04-504" prev="i-bb903f08082d1f04-491" who="Q6255521">
            <seg>
              Herr talman! Jag förutsätter att dessa problemområden kommer
              att uppmärksammas inom ramen för det uppdrag om analys och ny
              upphandling som PTS har fått och förväntas få av regeringen.
            </seg>
          </u>
          <note type="speaker">
            Anf. 76 STINA BERGSTRÖM (MP):
          </note>
          <u xml:id="i-bb903f08082d1f04-505" next="i-bb903f08082d1f04-509" who="Q4938708">
            <seg>
              Herr talman! Även om de flesta betalningar i dag görs via Internet
              är det många som ibland eller ofta har behov av betalnings- och
              kassaservice. Det gäller även den tredjedel av landets invånare
              som bor på landsbygden. Alla har inte tillgång till dator. Alla
              har inte tillgång till bredband. Men alla måste vi betala räkningar,
              och vi behöver ta ut och sätta in pengar.
            </seg>
          </u>
          <u xml:id="i-bb903f08082d1f04-506" prev="i-bb903f08082d1f04-505" who="Q4938708">
            <seg>
              Miljöpartiet har i olika sammanhang föreslagit en lokal samordning
              av statlig verksamhet, som Arbetsförmedlingen, Försäkringskassan,
              Posten och Svensk Kassaservice. Regeringen har valt att i stället
              för att på det här sättet effektivisera och samordna samhällsservicen
              på landsbygden lämna över den till marknaden. I betänkandet kan
              vi läsa att det ska vara marknaden som ska tillhandahålla de grundläggande
              betaltjänsterna. Staten ska bara övervaka att så sker.
            </seg>
          </u>
          <u xml:id="i-bb903f08082d1f04-507" prev="i-bb903f08082d1f04-505" who="Q4938708">
            <seg>
              Nu har det, inte överraskande, visat sig att marknaden är måttligt
              intresserad av att ägna sig åt samhällsservice på landsbygden.
              Nu har det visat sig att regeringens politik har fått negativa
              konsekvenser bland annat för småföretagare i gles- och landsbygd
              och för äldre och funktionshindrade. Det är fler som har sagt
              det här i dag.
            </seg>
          </u>
          <u xml:id="i-bb903f08082d1f04-508" prev="i-bb903f08082d1f04-505" who="Q4938708">
            <seg>
              Men, herr talman, en väl fungerande betalnings- och kassaservice
              är en viktig landsbygdsfråga. Det är en förutsättning för att
              vi ska kunna leva på landet och också en förutsättning för att
              fler ska vilja etablera företag på landet och bosätta sig där.
            </seg>
          </u>
          <u xml:id="i-bb903f08082d1f04-509" prev="i-bb903f08082d1f04-505" who="Q4938708">
            <seg>
              För Miljöpartiet är service på landsbygden en viktig fråga. Jag
              vill därför yrka bifall till reservation nr 2 om tillgång till
              grundläggande betaltjänster.
            </seg>
          </u>
          <note>
            Överläggningen var härmed avslutad.
          </note>
          <note>
            11 § Godkännande av den reviderade STCW-konventionen
          </note>
          <note>
            Föredrogs
          </note>
          <note type="speaker">
            Anf. 77 ANDERS ÅKESSON (C):
          </note>
          <note>
            Herr talman! I det här betänkandet behandlar utskottet regeringens
            proposition 2010/11:117 om STCW-konventionen.
          </note>
          <u xml:id="i-bb903f08082d1f04-510" next="i-bb903f08082d1f04-529" who="Q6255521">
            <seg>
              Enligt denna ska riksdagen godkänna den ändrade STCW-konventionen.
              Det är en internationell konvention som handlar om normer för
              sjöfolks utbildning, certifiering och vakthållning. För att den
              svenska lagstiftningen ska följa konventionen behöver därför lagen
              om vilotid för sjömän anpassas.
            </seg>
          </u>
          <u xml:id="i-bb903f08082d1f04-511" prev="i-bb903f08082d1f04-510" who="Q6255521">
            <seg>
              En nyhet är att bestämmelserna inte bara kommer att omfatta sjömän
              som arbetar med vakthållning, utan även sjömän som arbetar med
              fartygets säkerhet, med att förhindra föroreningar och med sjöfartsskyddet.
            </seg>
          </u>
          <u xml:id="i-bb903f08082d1f04-512" prev="i-bb903f08082d1f04-510" who="Q6255521">
            <seg>
              En annan nyhet gäller vilotiden för sjömän. Hittills har det
              gått att i undantagsfall minska den minsta tillåtna vilotiden
              från 10 timmar till 6 timmar under en 24-timmarsperiod. Denna
              undantagsregel tas nu bort. Samtidigt införs en möjlighet att
              dela upp den minsta tillåtna vilotiden i tre perioder, jämfört
              med två perioder i dag.
            </seg>
          </u>
          <note>
            Utskottet föreslår att riksdagen säger ja till regeringens förslag.
          </note>
          <u xml:id="i-bb903f08082d1f04-513" prev="i-bb903f08082d1f04-510" who="Q6255521">
            <seg>
              I en följdmotion från Vänsterpartiet avvisar man regeringens
              förslag om att öka antalet perioder som vilotiden får delas upp
              i från två till tre. Motionen avstyrks av utskottet men följs
              upp i en reservation av Socialdemokraterna och Vänsterpartiet.
            </seg>
          </u>
          <note>
            Anf. 78 GUNILLA CARLSSON i Hisings Backa (S):
          </note>
          <u xml:id="i-bb903f08082d1f04-514" prev="i-bb903f08082d1f04-510" who="Q6255521">
            <seg>
              Herr talman! Varje år inträffar en rad olyckor på grund av att
              vakthavande befäl varit trött eller rent av somnat på bryggan.
              En kartläggning som Sjöfartsverket har gjort visar att mellan
              15 och 20 procent av alla olyckor kan relateras till sömnbrist.
            </seg>
          </u>
          <u xml:id="i-bb903f08082d1f04-515" prev="i-bb903f08082d1f04-510" who="Q6255521">
            <seg>
              Men trötthet, herr talman, är inte bara en fråga om säkerhet.
              Det handlar också om arbetsmiljö, personlig hälsa och om hur kroppen
              påverkas av nattarbete och dagsömn. Sömn är lika viktigt för kroppen
              som mat och vatten.
            </seg>
          </u>
          <u xml:id="i-bb903f08082d1f04-516" prev="i-bb903f08082d1f04-510" who="Q6255521">
            <seg>
              Men om man tvingas hålla sig vaken trots att man är trött får
              man svårt att fungera normalt. Forskning visar att trötthet är
              jämförbart med att vara berusad. Reaktionsförmågan försämras.
              Man blir okoncentrerad, och man får svårt att fatta rationella
              beslut och att göra korrekta bedömningar.
            </seg>
          </u>
          <u xml:id="i-bb903f08082d1f04-517" prev="i-bb903f08082d1f04-510" who="Q6255521">
            <seg>
              När man arbetar till sjöss, herr talman, går man under lagen
              om vilotid för sjömän. Man reglerar alltså vilotid i stället för,
              som det normalt brukar vara, arbetstid.
            </seg>
          </u>
          <u xml:id="i-bb903f08082d1f04-518" prev="i-bb903f08082d1f04-510" who="Q6255521">
            <seg>
              I dagens betänkande, TU26, ställer vi socialdemokrater oss i
              stort sett bakom ett godkännande av 2010 års ändringar i den internationella
              konventionen om normer för sjöfolks utbildning, certifiering och
              vakthållning, den så kallades STCW-konventionen. Vi tycker att
              flertalet av ändringarna är bra, men vi ställer oss inte bakom
              de försämrade reglerna för vilotider för sjömän. I regeringens
              förslag ska man kunna göra så att vilotiden får delas upp i högst
              tre perioder, varav en period om minst 6 timmar och de övriga
              minst 1 timme.
            </seg>
          </u>
          <u xml:id="i-bb903f08082d1f04-519" prev="i-bb903f08082d1f04-510" who="Q6255521">
            <seg>
              Vi socialdemokrater tycker att vi ska behålla den nuvarande lagtexten,
              som säger att vilotiden får delas upp i högst två perioder, varav
              en period om 6 timmar.
            </seg>
          </u>
          <u xml:id="i-bb903f08082d1f04-520" prev="i-bb903f08082d1f04-510" who="Q6255521">
            <seg>
              Vi anser att detta är helt fel väg att gå, om man nu vill stärka
              svensk sjöfart, vilket regeringen och utskottsmajoriteten anger
              som skäl till förändringen.
            </seg>
          </u>
          <u xml:id="i-bb903f08082d1f04-521" prev="i-bb903f08082d1f04-510" who="Q6255521">
            <seg>
              Majoriteten i utskottet skriver i betänkandet att det finns en
              möjlighet att sätta den nationella nivån på exempelvis vilotiden
              högre än den nu föreslagna, eftersom dessa krav anger en miniminivå.
            </seg>
          </u>
          <u xml:id="i-bb903f08082d1f04-522" prev="i-bb903f08082d1f04-510" who="Q6255521">
            <seg>
              Utifrån den kartläggning, herr talman, som Sjöfartsverket har
              gjort och som jag inledde mitt anförande med, är möjligheten till
              vila oerhört viktig för säkerheten ombord på ett fartyg samt för
              sjömännens hälsa.
            </seg>
          </u>
          <u xml:id="i-bb903f08082d1f04-523" prev="i-bb903f08082d1f04-510" who="Q6255521">
            <seg>
              Enligt majoriteten i utskottet och den borgerliga regeringens
              mening bör Sverige inte sätta en högre skyddsnivå i sin nationella
              lagstiftning än vad konventionens miniminivå sätter. Ett skäl
              som man anför är att sjöfartsnäringen till sin natur är internationell,
              och varje nationell åtgärd som avviker från den gängse internationella
              nivån påverkar valet av i vilket lands register ett fartyg registreras.
              Om Sverige inför ett högre krav än andra länder riskerar man att
              Sverige blir mindre attraktivt för registrering av fartyg än andra
              länder.
            </seg>
          </u>
          <u xml:id="i-bb903f08082d1f04-524" prev="i-bb903f08082d1f04-510" who="Q6255521">
            <seg>
              I Socialdemokraternas och Vänsterpartiets gemensamma reservation
              lyfter vi fram en mängd andra åtgärder som skulle vara till gagn
              för svensk sjöfart och som skulle kunna stärka konkurrenskraften
              gentemot omvärlden. Vi anser bland annat, fru talman, att man
              bör införa en tonnageskatt. Vi vet att detta är en viktig fråga.
              Hela sjöfartsnäringen väntar på ett införande, men den borgerliga
              regeringen gör ingenting.
            </seg>
          </u>
          <u xml:id="i-bb903f08082d1f04-525" prev="i-bb903f08082d1f04-510" who="Q6255521">
            <seg>
              Ett enigt skatteutskott gjorde 2007 ett tillkännagivande till
              regeringen om att arbetet med en lagstiftning om tonnageskatt
              måste påskyndas. Men i årets debatt om tonnageskatten är majoriteten
              inte längre mån om att driva på i frågan om ett införande. Och
              i dagens betänkande, fru talman, hänvisar man till att frågan
              bereds i Regeringskansliet, detta samtidigt som allt fler redare
              flaggar ut sina fartyg.
            </seg>
          </u>
          <u xml:id="i-bb903f08082d1f04-526" prev="i-bb903f08082d1f04-510" who="Q6255521">
            <seg>
              Vi lyfter också fram i vår reservation att regeringen bör se
              till att det råder likvärdiga konkurrensvillkor mellan olika länder
              när det sätts rättmätiga miljökrav på sjöfarten. Som det är nu
              har den svenska regeringen medverkat till att den svenska sjöfarten
              har blivit missgynnad, när man ställer högre svavelkrav på sjöfarten
              i Östersjön, Nordsjön och Engelska kanalen.
            </seg>
          </u>
          <u xml:id="i-bb903f08082d1f04-527" prev="i-bb903f08082d1f04-510" who="Q6255521">
            <seg>
              Vi anser att det måste vara samma krav i hela Europa. Nu ser
              vi stora risker med att detta kommer att snedvrida konkurrensen
              men också att en hel del av de transporter som skulle kunna gå
              på sjön i stället kommer att fraktas på väg. Då har man inte lyckats
              med det som från början var ambitionen.
            </seg>
          </u>
          <u xml:id="i-bb903f08082d1f04-528" prev="i-bb903f08082d1f04-510" who="Q6255521">
            <seg>
              Fru talman! För oss socialdemokrater är sjöfarten en viktig del
              av den svenska transport- och näringspolitiken. Vi är övertygade
              om att den har stora möjligheter att utvecklas, men för att den
              ska kunna utvecklas måste det vara en regering som för en politik
              som ser sjöfarten och vikten av ett levande svenskt sjöfartskluster.
            </seg>
          </u>
          <u xml:id="i-bb903f08082d1f04-529" prev="i-bb903f08082d1f04-510" who="Q6255521">
            <seg>
              Vi socialdemokrater tycker att Sverige kan och ska ha en bättre
              lagstiftning vad gäller vilotiden för sjömän. Därför, fru talman,
              yrkar jag bifall till reservationen.
            </seg>
          </u>
          <note>
            (Applåder)
          </note>
          <note>
            I detta anförande instämde Monica Green, Lars Mejern Larsson,
            Leif Pettersson, Suzanne Svensson och Anders Ygeman (alla S).
          </note>
          <note type="speaker">
            Anf. 79 MALIN LÖFSJÖGÅRD (M):
          </note>
          <note>
            Fru talman! I det här betänkandet behandlar trafikutskottet regeringens
            proposition om godkännande av den reviderade STCW-konventionen
            som behandlar normer för sjöfolks utbildning, certifiering och
            vakthållning samt även en följdmotion.
          </note>
          <note>
            Konventionen antogs 1978 inom ramen för den internationella sjöfartsorganisationen
            IMO. Sverige ratificerade konventionen 1981, och den trädde i
            kraft 1984. I mitten av 90-talet reviderades konventionen, och
            ytterligare ett stort revideringsarbete har genomförts under andra
            hälften av 2000-talet. Vid en diplomatkonferens i Manila 2010
            antogs omfattande ändringar i konventionen.
          </note>
          <u xml:id="i-bb903f08082d1f04-530" next="i-bb903f08082d1f04-545" who="Q4964567">
            <seg>
              Ett syfte med de revideringar som görs i konventionen är att
              konventionen bättre ska återspegla de tekniska förutsättningar
              som finns i dag när det gäller till exempel utbildning och administration
              av certifikat.
            </seg>
          </u>
          <u xml:id="i-bb903f08082d1f04-531" prev="i-bb903f08082d1f04-530" who="Q4964567">
            <seg>
              Man gör även en del andra ändringar som till exempel rör vilotiden
              för sjömän, nya befälsbehörigheter och andra delar kring behörigheter.
              Man inför ändrade hälsokrav och också ändringar i utbildningskraven
              för sjöpersonalen.
            </seg>
          </u>
          <u xml:id="i-bb903f08082d1f04-532" prev="i-bb903f08082d1f04-530" who="Q4964567">
            <seg>
              Det handlar alltså om en rad olika konventionsändringar som sammantaget
              bedöms positiva för sjöfarten. När det gäller vilotiden för sjömän
              beaktas förhållandet till ILO-konventionen. Jag kan också tillägga
              att EU-rätten indirekt kräver att den ändrade konventionen godkänns.
            </seg>
          </u>
          <u xml:id="i-bb903f08082d1f04-533" prev="i-bb903f08082d1f04-530" who="Q4964567">
            <seg>
              Fru talman! För att den svenska lagstiftningen ska anpassas till
              förändringar i konventionen när det gäller minsta vilotid för
              vissa sjömän föreslås samtidigt ändringar i lagen om vilotid för
              sjömän. De förslag till ändringar som föreslås i lagen går ut
              på att återspegla de nya vilotidsbestämmelserna i 2010 års reviderade
              STCW-konvention.
            </seg>
          </u>
          <u xml:id="i-bb903f08082d1f04-534" prev="i-bb903f08082d1f04-530" who="Q4964567">
            <seg>
              Den ena justeringen gäller att de här reglerna inte längre ska
              gälla endast vaktgående sjömän utan även sjömän med vissa andra
              uppgifter som rör fartygets säkerhet, förhindrande av förorening
              eller sjöfartsskyddet. Även de ska nu omfattas av dessa bestämmelser.
            </seg>
          </u>
          <u xml:id="i-bb903f08082d1f04-535" prev="i-bb903f08082d1f04-530" who="Q4964567">
            <seg>
              Den andra justeringen rör ändringen av bestämmelserna kring vilotiden
              så att den anpassas till den nivå som kommer att gälla enligt
              den reviderade konventionen när den träder i kraft. Dagens möjlighet
              till att göra undantag som innebär att sjömännen under två dygn
              under en sjudagarsperiod får vila endast sammanlagt sex timmar
              tas bort.
            </seg>
          </u>
          <u xml:id="i-bb903f08082d1f04-536" prev="i-bb903f08082d1f04-530" who="Q4964567">
            <seg>
              En annan förändring gäller möjligheten till undantag från bestämmelsen
              om minsta föreskriven vilotid. Om den här möjligheten har utnyttjats
              under en vecka måste därefter minst två veckor passera innan det
              är tillåtet att göra ett nytt undantag.
            </seg>
          </u>
          <u xml:id="i-bb903f08082d1f04-537" prev="i-bb903f08082d1f04-530" who="Q4964567">
            <seg>
              En annan del i förändringen är att dygnsvilan under en 48-timmarsperiod
              får delas upp i tre delar. Därefter måste huvudregeln sex plus
              fyra timmar följas till dess att sju dagar har gått, räknat från
              den dag då det föregående undantaget påbörjades.
            </seg>
          </u>
          <u xml:id="i-bb903f08082d1f04-538" prev="i-bb903f08082d1f04-530" who="Q4964567">
            <seg>
              Det är glädjande att man gör den här revideringen i konventionen,
              därför att sammanfattningsvis innebär det att den sammanlagda
              dygnsvilotiden alltid måste vara minst tio timmar, jämfört med
              sex timmar med nuvarande lagstiftning. Bakgrunden är att man har
              haft förhandlingar på internationell nivå och kommit flera steg
              framåt när det gäller vilotiden för sjömän.
            </seg>
          </u>
          <u xml:id="i-bb903f08082d1f04-539" prev="i-bb903f08082d1f04-530" who="Q4964567">
            <seg>
              Jag blir faktiskt lite bekymrad när jag läser Vänsterpartiets
              motion, och jag är väl medveten om att Vänsterpartiets representant
              i trafikutskottet tyvärr inte är i kammaren nu. Jag kan konstatera
              att man där säger nej till hela ändringen av vilotiden för sjömän,
              vilket då skulle innebära att man sade nej till att öka vilotiden
              från sex timmar till tio timmar per dygn året runt.
            </seg>
          </u>
          <u xml:id="i-bb903f08082d1f04-540" prev="i-bb903f08082d1f04-530" who="Q4964567">
            <seg>
              Jag kan notera att man i reservationen har filat till det här
              från Vänsterpartiets motion, och det är väl ett fall framåt att
              oppositionen har läst på så att man vet vad konventionen och de
              förändringar som görs de facto innebär.
            </seg>
          </u>
          <u xml:id="i-bb903f08082d1f04-541" prev="i-bb903f08082d1f04-530" who="Q4964567">
            <seg>
              Jag vill verkligen betona att den viktigaste förändringen av
              de ändringar som görs i konventionen gällande vilotiden och som
              nu föreslås ändras i den svenska lagstiftningen om vilotid för
              sjömän är att den minsta sammanlagda vilotiden för en 24-timmarsperiod
              med det nya lagförslaget alltid blir minst tio timmars vila varje
              dag året runt, vilket kommer att innebära en markant förbättring
              för sjösäkerhet och sjömännens hälsa.
            </seg>
          </u>
          <u xml:id="i-bb903f08082d1f04-542" prev="i-bb903f08082d1f04-530" who="Q4964567">
            <seg>
              I motionen och i reservationen tas det upp en rad andra olika
              saker kring sjöfarten. Dessa har vi avhandlat och debatterat inte
              minst i närtid när vi behandlade ett betänkande med motioner från
              allmänna motionstiden om olika sjöfartsfrågor. Dessa frågor är
              väldigt viktiga men ingår inte i den proposition som vi nu behandlar.
            </seg>
          </u>
          <u xml:id="i-bb903f08082d1f04-543" prev="i-bb903f08082d1f04-530" who="Q4964567">
            <seg>
              Fru talman! Jag vill avsluta mitt anförande med att yrka bifall
              till förslaget i betänkandet och avslag på reservationen.
            </seg>
          </u>
          <note>
            Anf. 80 GUNILLA CARLSSON i Hisings Backa (S) replik:
          </note>
          <u xml:id="i-bb903f08082d1f04-544" prev="i-bb903f08082d1f04-530" who="Q4964567">
            <seg>
              Fru talman! Vi socialdemokrater ställer oss bakom konventionen,
              förutom en del som jag tog upp i mitt anförande. Det gäller det
              här med vilotiden, det vill säga att man vill kunna dela upp vilotiden
              i tre delar i stället för i två delar som det är i dag.
            </seg>
          </u>
          <u xml:id="i-bb903f08082d1f04-545" prev="i-bb903f08082d1f04-530" who="Q4964567">
            <seg>
              Sjöfarten har lite speciella arbetsförhållanden. Man pratar om
              vilotid i stället för arbetstid. Då får man tänka så här: Vad
              är det man ska göra på de timmar vilotid man har? Man kan tycka
              att det egentligen inte spelar så stor roll om man delar upp den
              i två eller tre delar. Men skillnaden blir att om man delar den
              i två så blir det sex plus fyra timmar, och delar man den i tre
              så kan det bli sex plus en plus två timmar. Det är ganska stor
              skillnad om man får vila i fyra timmar eller i en eller två timmar.
              Man kan ju tycka att man klarar sig med att sova i sex timmar.
              Hur många av oss kan bara lägga sig ned och sova? Så fungerar
              det inte. På de sex timmarna ska man hinna äta och duscha. Man
              kanske inte somnar direkt när man lägger sig ned, utan får sova
              fyra eller fem timmar. Det är viktigt att ha det klart för sig.
              Därför tycker jag att det är konstigt att majoriteten i utskottet
              inte kan tänka sig att stå kvar vid att man bara får dela upp
              det i två delar. Vi är faktiskt inte tvingade att göra den här
              förändringen; det skriver ni själva i betänkandet. Varför kan
              ni inte ställa upp på att behålla uppdelningen på två delar i
              stället för tre?
            </seg>
          </u>
          <note type="speaker">
            Anf. 81 MALIN LÖFSJÖGÅRD (M) replik:
          </note>
          <u xml:id="i-bb903f08082d1f04-546" next="i-bb903f08082d1f04-553" who="Q4964567">
            <seg>
              Fru talman! Jag vill betona att den viktigaste förändring som
              sker nu gäller den minsta sammanlagda tiden för vila under varje
              24-timmarsperiod. Med det här lagförslaget kommer det att alltid
              vara minst tio timmars vila varje dag året runt, jämfört med tidigare
              när man kunde gå ned till sex timmar under två dygn under en sjudagarsperiod.
            </seg>
          </u>
          <u xml:id="i-bb903f08082d1f04-547" prev="i-bb903f08082d1f04-546" who="Q4964567">
            <seg>
              Gunilla Carlsson nämnde sjöfartens speciella förutsättningar.
              Sjöfarten har speciella förutsättningar. Sjöfarten verkar i allra
              högsta grad på en internationell marknad. Det är viktigt att vi
              ser till att vi har en svensk konkurrenskraftig sjöfartsnäring
              som kan verka på den internationella marknaden. Det gör att Sverige
              kan vara en stark röst internationellt för att driva till exempel
              frågan om villkor för säkerhet, miljöfrågor och frågan om vilotid
              för sjömän.
            </seg>
          </u>
          <u xml:id="i-bb903f08082d1f04-548" prev="i-bb903f08082d1f04-546" who="Q4964567">
            <seg>
              För varje nationell åtgärd som avviker från de internationella
              reglerna riskerar vi att svenska fartyg flaggas ut till andra
              länders register, vilket gör att de ändå inte får någon förbättring
              i vilotiden. I den här konventionen har man kommit ett steg framåt
              när det gäller vilotiden för sjömän genom att man får upp den
              minsta sammanlagda vilotiden under en 24-timmarsperiod till tio
              timmar i stället för sex som det är med den nuvarande lagstiftningen.
            </seg>
          </u>
          <note>
            Anf. 82 GUNILLA CARLSSON i Hisings Backa (S) replik:
          </note>
          <u xml:id="i-bb903f08082d1f04-549" prev="i-bb903f08082d1f04-546" who="Q4964567">
            <seg>
              Fru talman! Det här är intressant. Nu lyfter man fram att det
              är för att man ska konkurrera och måste vidta åtgärder. Varför
              gör inte regeringen något av allt det som vi lyfter fram i vår
              reservation, om man värnar svensk sjöfart? Vi har mängder av åtgärder.
              Branschen väntar på att det ska införas en tonnageskatt, men det
              bryr man sig inte om.
            </seg>
          </u>
          <u xml:id="i-bb903f08082d1f04-550" prev="i-bb903f08082d1f04-546" who="Q4964567">
            <seg>
              Malin Löfsjögård talar om att vi ska vara en stark röst på den
              internationella marknaden. Då hade det väl varit snyggt att säga
              att vi värnar sjömännen och tycker att de ska ha möjlighet att
              vila. Därför går vi inte med på de här minimikraven. Vi kan ha
              en annan lagstiftning. Vi behöver inte ändra till att dela upp
              det i tre delar i stället för två.
            </seg>
          </u>
          <u xml:id="i-bb903f08082d1f04-551" prev="i-bb903f08082d1f04-546" who="Q4964567">
            <seg>
              Vi ställer upp på de andra förbättringarna. Det är jättebra att
              man inte kan göra undantagen längre. Varför kan inte den borgerliga
              majoriteten i utskottet se att uppdelningen i tre delar inte är
              till gagn för sjömännen utan snarare tvärtom?
            </seg>
          </u>
          <u xml:id="i-bb903f08082d1f04-552" prev="i-bb903f08082d1f04-546" who="Q4964567">
            <seg>
              Om det handlar om svensk konkurrenskraft tror jag att det finns
              många andra saker man kan göra i stället för att försämra arbetsvillkoren
              för sjömännen, för det är det man gör nu. Den ena delen är jättebra,
              och den ställer vi socialdemokrater upp på. Men att dela upp vilotiden
              i tre perioder i stället för två är inte bra för sjömännen och
              inte för säkerheten. Som jag lyfte fram i mitt anförande är trötthet
              en av de bidragande orsakerna till olyckor. De här människorna
              jobbar ju inte i tre eller fyra dagar. Det handlar om flera veckor
              då man inte får ordentligt med sömn.
            </seg>
          </u>
          <u xml:id="i-bb903f08082d1f04-553" prev="i-bb903f08082d1f04-546" who="Q4964567">
            <seg>
              Den som har haft små barn vet vad det innebär att inte få sova
              flera nätter i rad. Då vet man att det är under en kort period,
              men det här är hela tiden.
            </seg>
          </u>
          <note type="speaker">
            Anf. 83 MALIN LÖFSJÖGÅRD (M) replik:
          </note>
          <u xml:id="i-bb903f08082d1f04-554" next="i-bb903f08082d1f04-559" who="Q4964567">
            <seg>
              Fru talman! Vi kan konstatera, när vi lyssnar på Gunilla Carlsson,
              att det ropas på att vi ska ha samma regler som andra länder,
              till exempel tonnageskatt, och att vi ska ha undantag när det
              gäller vilotiden.
            </seg>
          </u>
          <u xml:id="i-bb903f08082d1f04-555" prev="i-bb903f08082d1f04-554" who="Q4964567">
            <seg>
              Vi kan också konstatera att den allra viktigaste förändringen
              i konventionen, som kanske inte alltid är lätt att komma fram
              till internationellt, är att man ser till att den sammanlagda
              vilan för sjömän under varje 24-timmarsperiod varje dag året runt
              ska vara minst tio timmar. Jämför det med att man inte gör någon
              förändring över huvud taget i konventionen. Jag tycker att det
              är viktigt att belysa det. Socialdemokraterna vill både ha kakan
              och äta upp den.
            </seg>
          </u>
          <u xml:id="i-bb903f08082d1f04-556" prev="i-bb903f08082d1f04-554" who="Q4964567">
            <seg>
              Jag tror också att det är viktigt att se långsiktigt på sjöfartens
              konkurrensförutsättningar. Det debatterade vi här i kammaren för
              en dryg månad sedan när vi behandlade ett betänkande med allmänna
              motionsyrkanden om sjöfart. Vi klargjorde då att detta ligger
              på regeringens bord. Man arbetar nu med en beredning av den utredning
              som finns om att stärka svensk sjöfarts konkurrensförutsättningar.
            </seg>
          </u>
          <u xml:id="i-bb903f08082d1f04-557" prev="i-bb903f08082d1f04-554" who="Q4964567">
            <seg>
              När man lyssnar på Socialdemokraterna kan man tro att man kan
              införa tonnageskatt i ett nafs.
            </seg>
          </u>
          <u xml:id="i-bb903f08082d1f04-558" prev="i-bb903f08082d1f04-554" who="Q4964567">
            <seg>
              Jag kan ju inte ställa någon fråga till Gunilla Carlsson, utan
              får fråga mig själv: Hur har Socialdemokraterna tänkt lösa den
              latenta skatteskuld som för några år sedan var 10 miljarder? Den
              frågan har aldrig blivit utredd när det gäller tonnageskatt. Det
              är ett exempel på vikten av att se långsiktigt på den här frågan.
            </seg>
          </u>
          <u xml:id="i-bb903f08082d1f04-559" prev="i-bb903f08082d1f04-554" who="Q4964567">
            <seg>
              Jag vill betona att de förändringar i vilotid som nu sker för
              sjömän är ett fall framåt jämfört med hur det har sett ut tidigare.
              Nu kommer de att få minst tio timmars vila per dygn varje dag
              året runt.
            </seg>
          </u>
          <note>
            Överläggningen var härmed avslutad.
          </note>
          <note>
            12 § Förbättrad utslussning från sluten ungdomsvård
          </note>
          <note>
            Föredrogs
          </note>
          <note type="speaker">
            Anf. 84 ARHE HAMEDNACA (S):
          </note>
          <note>
            Fru talman! Jag vill börja med att yrka bifall till vår reservation
            nr 6 och de gemensamma med Miljöpartiet och Vänsterpartiet nr
            2, 3 och 8.
          </note>
          <u xml:id="i-bb903f08082d1f04-560" next="i-bb903f08082d1f04-587" who="Q5785730">
            <seg>
              Alla barn och ungdomar har rätt till en trygg uppväxt. Med tryggheten
              som grund kan det egna ansvaret växa med tiden. I vårt samhälle
              har de flesta barn en trygg och bra uppväxt. En trygg uppväxt
              innebär att vi måste ta större hänsyn till våra ungdomar för att
              skapa ett socialt hållbart samhälle. Varje ungdom har rätt till
              en trygg uppväxt, till ett utvecklande liv i frihet och till hälsa,
              oavsett vilken status föräldrarna har. Alla förtjänar en trygg
              uppväxtmiljö fri från alkohol, droger och våld.
            </seg>
          </u>
          <u xml:id="i-bb903f08082d1f04-561" prev="i-bb903f08082d1f04-560" who="Q5785730">
            <seg>
              Att vara ung i dagens samhälle kan innebära ängslan för att inte
              duga inför andra, att inte räcka till i skolan eller för att behöva
              göra saker man egentligen inte vill för att bevisa att man är
              en i gänget.
            </seg>
          </u>
          <u xml:id="i-bb903f08082d1f04-562" prev="i-bb903f08082d1f04-560" who="Q5785730">
            <seg>
              Att barn och ungdomar hamnar i kriminalitet är ett stort misslyckande,
              inte bara för enskilda familjer och barn utan för hela samhället,
              inte minst för oss som fattar viktiga beslut.
            </seg>
          </u>
          <u xml:id="i-bb903f08082d1f04-563" prev="i-bb903f08082d1f04-560" who="Q5785730">
            <seg>
              Därför är varje debatt om hur vi kan förhindra att unga människor
              hamnar i kriminalitet viktig. Men det är också viktigt att hitta
              eller skapa fungerande metoder för att kunna ta hand om dem som
              redan hamnat där.
            </seg>
          </u>
          <u xml:id="i-bb903f08082d1f04-564" prev="i-bb903f08082d1f04-560" who="Q5785730">
            <seg>
              Jag är helt övertygad om att många av oss som sitter i den här
              kammaren oavsett politisk färg vill ge ungdomarna ett gott liv.
              Det som kan skilja oss åt är metoder, insatser och prioriteringar.
              Det finns inga enkla lösningar, det vet vi alla, och det behövs
              insatser på många plan och engagerade föräldrar och medmänniskor.
            </seg>
          </u>
          <u xml:id="i-bb903f08082d1f04-565" prev="i-bb903f08082d1f04-560" who="Q5785730">
            <seg>
              Vi socialdemokrater ger aldrig upp kampen mot utanförskap, utslagning
              och kriminalitet när det gäller barn och ungdomar.
            </seg>
          </u>
          <u xml:id="i-bb903f08082d1f04-566" prev="i-bb903f08082d1f04-560" who="Q5785730">
            <seg>
              Att förhindra att ungdomar hamnar i brottslighet är en av våra
              absolut viktigaste uppgifter. Därför kommer alltid det brottsförebyggande
              arbetet att vara grundläggande för oss socialdemokrater.
            </seg>
          </u>
          <u xml:id="i-bb903f08082d1f04-567" prev="i-bb903f08082d1f04-560" who="Q5785730">
            <seg>
              Fru talman! Dagens debatt handlar om förbättrad utslussning från
              sluten ungdomsvård. Regeringen har i sin proposition föreslagit
              flera förändringar vilka har till syfte att åtgärda brister inom
              den slutna ungdomsvården genom förbättrad verkställighet och utslussning
              för ungdomar.
            </seg>
          </u>
          <u xml:id="i-bb903f08082d1f04-568" prev="i-bb903f08082d1f04-560" who="Q5785730">
            <seg>
              Vi välkomnar en lagreglering av en individuellt utformad verkställighetsplan
              som även betonar att det krävs ett nära samarbete med socialtjänsten.
              Men vi tycker att det även behövs ett utvecklat samarbete med
              hälso- och sjukvården.
            </seg>
          </u>
          <u xml:id="i-bb903f08082d1f04-569" prev="i-bb903f08082d1f04-560" who="Q5785730">
            <seg>
              Många av ungdomarna inom den slutna ungdomsvården mår psykiskt
              dåligt och har missbruksproblem. Därför tycker vi att regeringen
              även borde lyfta in vårdperspektivet och se till att samarbetet
              stärks även på det planet.
            </seg>
          </u>
          <u xml:id="i-bb903f08082d1f04-570" prev="i-bb903f08082d1f04-560" who="Q5785730">
            <seg>
              Ett annat område som vi tycker är viktigt är skolan. Många av
              de unga som slussas ut återkommer till skolan och har ett stort
              behov av fortsatta studier.
            </seg>
          </u>
          <u xml:id="i-bb903f08082d1f04-571" prev="i-bb903f08082d1f04-560" who="Q5785730">
            <seg>
              För att skolan ska kunna ta hand om dessa ungdomar behövs både
              kunskap och fungerande metoder. Därför menar vi att regeringen
              på ett bättre sätt måste fundera på hur skolan ska vara med i
              samarbetet med andra aktörer. Det är mycket viktigt. Att de här
              ungdomarna lyckas i sin skolgång är den bästa preventiva åtgärden.
            </seg>
          </u>
          <u xml:id="i-bb903f08082d1f04-572" prev="i-bb903f08082d1f04-560" who="Q5785730">
            <seg>
              Fru talman! Regeringen vill införa en möjlighet att använda elektroniska
              hjälpmedel, så kallad elektronisk fotboja, för att kontrollera
              villkor som ställs om var den dömde ska befinna sig.
            </seg>
          </u>
          <u xml:id="i-bb903f08082d1f04-573" prev="i-bb903f08082d1f04-560" who="Q5785730">
            <seg>
              Detta är ett verktyg som tidigare inte har funnits för unga som
              vistas på särskilda ungdomshem. Enligt Brås utvärdering 2005 fungerade
              den bättre för äldre än för yngre sett utifrån andelen återfall.
              Andra försök i andra länder, till exempel i Holland, har lagts
              ned eftersom erfarenheterna av elektronisk fotboja för unga lagöverträdare
              inte var positiva. Ibland uppfattades det som betungande både
              för ungdomarna och för deras familjer.
            </seg>
          </u>
          <u xml:id="i-bb903f08082d1f04-574" prev="i-bb903f08082d1f04-560" who="Q5785730">
            <seg>
              Vi anser att det positiva är att fler dömda kan få möjlighet
              att ta del av insatser utanför det särskilda ungdomshemmet. Många
              av de dömda klarar av en normalisering i yttre miljö i den verksamhet
              som finns redan i dag. För några kan det däremot behövas ytterligare
              kontrollåtgärder. Vi vet att själva utslussningen är ett svårt
              steg. Många unga återfaller i kriminalitet under denna tid.
            </seg>
          </u>
          <u xml:id="i-bb903f08082d1f04-575" prev="i-bb903f08082d1f04-560" who="Q5785730">
            <seg>
              Vi förkastar inte elektronisk övervakning som en möjlighet att
              skapa bättre förutsättningar för dem som i dag av säkerhetsskäl
              inte kan vistas utanför det särskilda ungdomshemmet. Men det är
              jätteviktigt att användandet sker utifrån en prövning i varje
              enskilt fall, och det får inte innebära att kontrollåtgärder i
              form av elektronisk fotboja används på dem som redan i dag har
              fått förtroendet att få insatser utanför det särskilda ungdomshemmet.
            </seg>
          </u>
          <u xml:id="i-bb903f08082d1f04-576" prev="i-bb903f08082d1f04-560" who="Q5785730">
            <seg>
              Regeringen har valt att inte införa elektronisk övervakning under
              en provtid. Vi menar att detta är fel. Med hänsyn till kunskapsläget
              och att tekniken inte är prövad tycker vi att en försöksperiod
              på två år är lämplig.
            </seg>
          </u>
          <u xml:id="i-bb903f08082d1f04-577" prev="i-bb903f08082d1f04-560" who="Q5785730">
            <seg>
              Fru talman! Man ska inte bara fokusera på repressiva åtgärder
              som bevakning. De behöver kanske i ännu högre utsträckning både
              kunniga och engagerade människor som kan ge dem hopp och tro på
              ett normalt liv i framtiden.
            </seg>
          </u>
          <u xml:id="i-bb903f08082d1f04-578" prev="i-bb903f08082d1f04-560" who="Q5785730">
            <seg>
              Den socialdemokratiska regeringen införde möjligheter för kommuner
              att inrätta särskilt kvalificerade kontaktpersoner. Reformen trädde
              i kraft den 1 januari 2007. Avsikten med reformen var att tillgodose
              den unges behov av särskilt stöd och vägledning för att motverka
              risken för missbruk av beroendeframkallande medel och för att
              motverka brottslig verksamhet eller något annat socialt nedbrytande
              beteende. Kontaktpersonen skulle ha ett tätt, personligt och omfattande
              stöd med den unge. Reformen gällde unga under 21 år. Meningen
              med dessa kontaktpersoner är att de ska kunna vara särskilt behjälpliga
              när det gäller unga som behöver stöd och kontakt och som befinner
              sig i verkställighet av sluten ungdomsvård, men även efter det
              att ungdomsvården upphört.
            </seg>
          </u>
          <u xml:id="i-bb903f08082d1f04-579" prev="i-bb903f08082d1f04-560" who="Q5785730">
            <seg>
              Någon utvärdering av denna reform har tyvärr inte skett. Därför
              tycker vi att regeringen snarast bör se över hur reformen med
              särskilt kvalificerade kontaktpersoner genomförts i kommunerna.
            </seg>
          </u>
          <u xml:id="i-bb903f08082d1f04-580" prev="i-bb903f08082d1f04-560" who="Q5785730">
            <seg>
              Utskottets majoritet tycker att snart fyra år är för kort tid
              för att utvärdera reformen. Det är ett märkligt synsätt för en
              sådan viktig reform.
            </seg>
          </u>
          <u xml:id="i-bb903f08082d1f04-581" prev="i-bb903f08082d1f04-560" who="Q5785730">
            <seg>
              Regeringen vill att Statens institutionsstyrelse ska ges möjlighet
              att använda sig av två nya provtagningsmetoder, svett- och salivprov.
            </seg>
          </u>
          <u xml:id="i-bb903f08082d1f04-582" prev="i-bb903f08082d1f04-560" who="Q5785730">
            <seg>
              Socialstyrelsen avstyrker förslaget med motiveringen att dessa
              metoder inte är tillräckligt vetenskapligt utprovade och utvärderade.
              Vi delar Socialstyrelsens slutsatser om att provresultat genom
              drogtester är integritetskänsliga och att felaktiga svar kan få
              stora konsekvenser för den enskilde. Vi får inte glömma att det
              handlar om ungdomar och att förtroendefulla relationer betyder
              mycket i behandlingsarbete av unga människor. Dessa typer av provtagningar
              är inte säkra och kan ge felaktiga resultat, vilket kan få effekter
              för den som råkar ut för dem. Förtroendet för institutioner och
              för dem som arbetar där riskeras. Alla vet att förtroendekapital
              är en av de viktigaste delarna för att kunna arbeta med ungdomar.
            </seg>
          </u>
          <u xml:id="i-bb903f08082d1f04-583" prev="i-bb903f08082d1f04-560" who="Q5785730">
            <seg>
              Vi ansluter oss därför till Socialstyrelsens slutsatser, och
              vi avstyrker regeringens förslag om att införa svett- och salivprov
              som drogkontroll.
            </seg>
          </u>
          <u xml:id="i-bb903f08082d1f04-584" prev="i-bb903f08082d1f04-560" who="Q5785730">
            <seg>
              Fru talman! Det mest effektiva sättet att bekämpa brottslighet
              är att se till att den aldrig inträffar. Det brottsförebyggande
              arbetet måste ske på samtliga nivåer i samhället, särskilt när
              det gäller ungdomskriminalitet.
            </seg>
          </u>
          <u xml:id="i-bb903f08082d1f04-585" prev="i-bb903f08082d1f04-560" who="Q5785730">
            <seg>
              Ungdomar behöver bra bemötande och goda förebilder. Detta har
              jag sett i mitt gamla arbete på Fryshuset.
            </seg>
          </u>
          <u xml:id="i-bb903f08082d1f04-586" prev="i-bb903f08082d1f04-560" who="Q5785730">
            <seg>
              Barn och ungdomar som begår brott har ett särskilt behov av stöd
              och hjälp av alla samhällets goda krafter för att kunna återföras
              till ett väl fungerande socialt liv utan fortsatt kriminalitet.
              Därför är det viktigt att aldrig ge upp hoppet om att det är möjligt.
              Det är ett ansvar som vi har mot våra barn och ungdomar!
            </seg>
          </u>
          <u xml:id="i-bb903f08082d1f04-587" prev="i-bb903f08082d1f04-560" who="Q5785730">
            <seg>
              Fru talman! Avslutningsvis yrkar jag bifall till våra reservationer.
            </seg>
          </u>
          <note>
            I detta anförande instämde Elin Lundgren och Laila Olsen (båda
            S).
          </note>
          <note type="speaker">
            Anf. 85 MEHMET KAPLAN (MP):
          </note>
          <u xml:id="i-bb903f08082d1f04-588" next="i-bb903f08082d1f04-609" who="Q4822657">
            <seg>
              Fru talman! Jag vill tacka Hamednaca för en bra genomgång av
              våra gemensamma reservationer. Naturligtvis står vi i Miljöpartiet
              bakom samtliga våra reservationer, men för tids vinnande yrkar
              vi bifall bara till de gemensamma reservationerna 2, 3, 7 och
              8.
            </seg>
          </u>
          <u xml:id="i-bb903f08082d1f04-589" prev="i-bb903f08082d1f04-588" who="Q4822657">
            <seg>
              Fru talman! Vi stöder grundtanken att den sista delen av påföljden,
              sluten ungdomsvård, ska kunna verkställas utanför ungdomshemmet
              som en form av utslussning. Av tidigare erfarenhet vet vi att
              första tiden efter frigivning är en kritisk period när det gäller
              risken för återfall. En genomtänkt gradvis övergång kan minska
              denna risk för återfall.
            </seg>
          </u>
          <u xml:id="i-bb903f08082d1f04-590" prev="i-bb903f08082d1f04-588" who="Q4822657">
            <seg>
              Därför är det bra att utslussningen blir en del av påföljden
              och att Statens institutionsstyrelse därmed får ansvaret för att
              den sker på ett genomtänkt och bra sätt. Dagens ordning, att socialtjänsten
              har ansvaret för att det blir en bra övergång från den låsta institutionen
              till frihet, har varit mer osäker.
            </seg>
          </u>
          <u xml:id="i-bb903f08082d1f04-591" prev="i-bb903f08082d1f04-588" who="Q4822657">
            <seg>
              Vi i Miljöpartiet tycker dock att förslaget rymmer en del tillämpningsproblem.
              Vi har tittat närmare på vad som sägs från en del av remissinstanserna
              och också på tidigare skrivelser och intentioner från utskottet.
            </seg>
          </u>
          <u xml:id="i-bb903f08082d1f04-592" prev="i-bb903f08082d1f04-588" who="Q4822657">
            <seg>
              De här tillämpningsproblemen bottnar bland annat i avvägningen
              mellan straff- och behandlingsprinciper. Men hänsyn till att LSU
              innebär ett strikt tidsbegränsat straff skulle man kunna tänka
              sig att även rätten till utslussning var reglerad utifrån sådana
              principer. Det innebär att det skulle vara tydligt för dömda ungdomar
              vad som krävs för att få utslussning, till exempel att strafftiden
              är av viss längd och att man sköter sig bra men också hur lång
              utslussningstiden ska få vara. Detta är i dag huvudprincipen vid
              utökad frigång för vuxna fängelsedömda.
            </seg>
          </u>
          <u xml:id="i-bb903f08082d1f04-593" prev="i-bb903f08082d1f04-588" who="Q4822657">
            <seg>
              Så är förslaget emellertid inte uppbyggt. I stället grundas det
              på behandlingsprincipen, det vill säga på att individens behov
              avgör vem som ska få utslussning och på hur länge utslussningen
              kan pågå. Det här liknar kriterierna för vårdvistelse.
            </seg>
          </u>
          <u xml:id="i-bb903f08082d1f04-594" prev="i-bb903f08082d1f04-588" who="Q4822657">
            <seg>
              En av utgångspunkterna för svensk straffrätt är att unga personer
              som begår brott så långt som möjligt ska slippa fängelse som påföljd.
              Enligt 30 kap. 5 §, brottsbalken får den som begår brott innan
              han eller hon fyllt 18 år dömas till fängelse endast om det finns
              synnerliga skäl.
            </seg>
          </u>
          <u xml:id="i-bb903f08082d1f04-595" prev="i-bb903f08082d1f04-588" who="Q4822657">
            <seg>
              Jag har vid tidigare arbete i utskottet varit med på studiebesök
              i utlandet. Vi har då sett på vilket sätt andra länder hanterar
              den här typen av frågor unga så långt ned som till tolv års ålder
              kan dömas till fängelse.
            </seg>
          </u>
          <u xml:id="i-bb903f08082d1f04-596" prev="i-bb903f08082d1f04-588" who="Q4822657">
            <seg>
              Att rätten i de här fallen i första hand ska bestämma att påföljden
              ska vara sluten ungdomsvård i stället för fängelse framgår vid
              vidare läsning i brottsbalken. För brott som någon begått efter
              det att han eller hon fyllt 18 men innan han eller hon fyllt 21
              år får rätten döma till fängelse just med hänsyn till gärningens
              straffvärde och de särskilda skäl som finns.
            </seg>
          </u>
          <u xml:id="i-bb903f08082d1f04-597" prev="i-bb903f08082d1f04-588" who="Q4822657">
            <seg>
              Om man tittar på vad som händer när en ung människa hamnar i
              en frihetsberövande påföljd ser man att all erfarenhet visar att
              det finns en ökad risk för att, av naturliga skäl, träffa andra
              kriminella personer och därigenom få denna kunskapstradering som
              är allt annat än önskvärd. Vi vet också att det kan leda till
              en ökad risk för fortsatt brottslighet. Vårt fokus måste därför
              ligga på att förhindra unga från att begå brott.
            </seg>
          </u>
          <u xml:id="i-bb903f08082d1f04-598" prev="i-bb903f08082d1f04-588" who="Q4822657">
            <seg>
              En frihetsberövande påföljd måste alltid kombineras med ett effektivt
              samarbete mellan socialtjänst och kriminalvård samt en individuellt
              utformad rehabilitering för den enskilde. Därför välkomnar vi
              de åtgärder som regeringen föreslår när det gäller de individuellt
              utformade verkställighetsplanerna enligt LSU och möjligheterna
              att meddela villkor för att den unge ska få vistas utanför hemmet.
            </seg>
          </u>
          <u xml:id="i-bb903f08082d1f04-599" prev="i-bb903f08082d1f04-588" who="Q4822657">
            <seg>
              Men detta riskerar att bli ett slag i luften om man inte samtidigt
              ser till att berörda kommuner och deras personal samt Statens
              institutionsstyrelse och dess personal ges erforderliga resurser
              för att kunna ta detta viktiga uppdrag på allvar.
            </seg>
          </u>
          <u xml:id="i-bb903f08082d1f04-600" prev="i-bb903f08082d1f04-588" who="Q4822657">
            <seg>
              Sett till hur regeringen framfört den del som handlar om utslussning
              vet vi att syftet i grunden är gott: att se till att de unga inte
              är kvar onödigt länge. Men det finns också ett problem i just
              denna del.
            </seg>
          </u>
          <u xml:id="i-bb903f08082d1f04-601" prev="i-bb903f08082d1f04-588" who="Q4822657">
            <seg>
              När det gäller just detta med fotboja ska jag förtydliga Miljöpartiets
              ståndpunkt. Det handlar då om vad vi kallar för intensivövervakning
              med elektronisk kontroll. Detta är reglerat i lag. Det kan beviljas
              en person som dömts till maximalt fem månaders fängelse och som
              i övrigt uppfyller vissa förutsättningar. Detta är alltså en ersättning
              för fängelse, vilket är viktigt att känna till.
            </seg>
          </u>
          <u xml:id="i-bb903f08082d1f04-602" prev="i-bb903f08082d1f04-588" who="Q4822657">
            <seg>
              Men för den som döms till en påföljd som medför vård eller föreskrift
              om viss behandling kan denna inte ersättas med så kallad fotboja.
              Miljöpartiet menar att detta tydligt pekar på att det för personer
              som dömts till fängelse för brott och som inte har ett särskilt
              vårdbehov ska vara möjligt att ersätta kortare fängelsevistelse
              med fotboja.
            </seg>
          </u>
          <u xml:id="i-bb903f08082d1f04-603" prev="i-bb903f08082d1f04-588" who="Q4822657">
            <seg>
              Tidigare har vi varit positiva till detta. Vi ser att det går
              att utöka denna form. Men i just det här fallet anser vi i likhet
              med Socialstyrelsen att kontroll av att den dömde bättre följer
              uppställda villkor bättre kan ske genom utvecklade personliga
              kontakter mellan den som avtjänar straffet och tjänstemän till
              exempel inom socialtjänsten och hos Statens institutionsstyrelse.
            </seg>
          </u>
          <u xml:id="i-bb903f08082d1f04-604" prev="i-bb903f08082d1f04-588" who="Q4822657">
            <seg>
              Utskottsmajoriteten menar att det ena inte utesluter det andra,
              och det må så vara. Men problemet är att vi ibland alltför mycket
              litar på olika typer av metoder för att se till att färre jobbar
              inom området.
            </seg>
          </u>
          <u xml:id="i-bb903f08082d1f04-605" prev="i-bb903f08082d1f04-588" who="Q4822657">
            <seg>
              Täta samtal och andra kontakter som människor som jobbar med
              dessa ungdomar har leder oftast till att den enskilde faktiskt
              bättre tillgodogör sig information och den språngbräda in i samhället
              som det kan vara att få den här typen av kontakter.
            </seg>
          </u>
          <u xml:id="i-bb903f08082d1f04-606" prev="i-bb903f08082d1f04-588" who="Q4822657">
            <seg>
              Vi menar att personlig kontroll under praktiktjänstgöringen exempelvis
              men också under transporter till och från kan ha en väsentligt
              bättre påverkan på den enskildes agerande än en fotboja. Naturligtvis
              kommer vi att få höra företrädare för Alliansen säga att det finns
              ungdomar som inte är mottagliga för detta. Men då är det väl framför
              allt vård, inte mer kontroll, som behövs för dessa unga människor.
              Kontroller måste ske så att dessa unga finns kvar inom systemet,
              men det får inte ske så till den grad att man känner att det här
              ersätter personal, människor.
            </seg>
          </u>
          <u xml:id="i-bb903f08082d1f04-607" prev="i-bb903f08082d1f04-588" who="Q4822657">
            <seg>
              Fru talman! Jag vill också lyfta fram den del som handlar om
              på vilket sätt det har uppstått en känsla av att ungdomar faktiskt
              kan se det här som en belöning snarare än som ett straff. Om möjligheten
              till utslussning blir någonting som upplevs som attraktivt bland
              dem som döms till sluten ungdomsvård finns risken att ungdomarna
              kommer att uppfatta kriterierna som orättvisa och obegripliga.
              Men det är väl det sista som dessa ungdomar behöver.
            </seg>
          </u>
          <u xml:id="i-bb903f08082d1f04-608" prev="i-bb903f08082d1f04-588" who="Q4822657">
            <seg>
              Det gäller särskilt möjligheten att få komma hem innan strafftiden
              gått ut.
            </seg>
          </u>
          <u xml:id="i-bb903f08082d1f04-609" prev="i-bb903f08082d1f04-588" who="Q4822657">
            <seg>
              Den behovsmodell som jag resonerade om tidigare kan teoretiskt
              sett få som konsekvens att den som sköter sig men inte har så
              stora sociala problem får vara kvar på ungdomshemmet hela strafftiden,
              medan andra får lämna hemmet tidigare. Det är ologiskt och otydligt,
              och det är, som jag sade, det sista dessa unga människor behöver.
            </seg>
          </u>
          <note type="speaker">
            Anf. 86 MARIANNE BERG (V):
          </note>
          <u xml:id="i-bb903f08082d1f04-610" next="i-bb903f08082d1f04-620" who="Q517921">
            <seg>
              Fru talman! I detta betänkande vill jag belysa en punkt: punkt
              6, Förbättrade kontrollmöjligheter.
            </seg>
          </u>
          <u xml:id="i-bb903f08082d1f04-611" prev="i-bb903f08082d1f04-610" who="Q517921">
            <seg>
              Fru talman! Elektronisk övervakning eller så kallad fotboja är
              ett alternativ till fängelse. Det är helt okej. Men barn sätts
              inte i fängelse. Därför anser Vänsterpartiet att barn inte heller
              ska ha fotboja.
            </seg>
          </u>
          <u xml:id="i-bb903f08082d1f04-612" prev="i-bb903f08082d1f04-610" who="Q517921">
            <seg>
              Det fanns en tidigare överenskommelse om att det inte skulle
              ske. Men från och med i dag är denna överenskommelse spräckt.
              Det är bara Miljöpartiet och Vänsterpartiet som fortfarande står
              bakom den. Med det förslag till fotboja på ungdomar som ligger
              tycker jag att ni övriga sviker ungdomarna.
            </seg>
          </u>
          <u xml:id="i-bb903f08082d1f04-613" prev="i-bb903f08082d1f04-610" who="Q517921">
            <seg>
              Det är trist att majoriteten i riksdagen i dag bara vill gå allt
              längre i ingripanden mot barn och ungdomar som på ett eller annat
              sätt har hamnat snett i samhället.
            </seg>
          </u>
          <u xml:id="i-bb903f08082d1f04-614" prev="i-bb903f08082d1f04-610" who="Q517921">
            <seg>
              Det har visat sig att de flesta ungdomar som avtjänar straff
              för ett brott inom sluten ungdomsvård under sin uppväxttid har
              haft obefintliga vettiga vuxenkontakter. Det är kort och gott
              ett stort samhälleligt misslyckande.
            </seg>
          </u>
          <u xml:id="i-bb903f08082d1f04-615" prev="i-bb903f08082d1f04-610" who="Q517921">
            <seg>
              Att sakna tillit till vuxna, att sakna tillit till samhället
              är en springande punkt där vi måste se till att ungdomarna får
              tillbaka den tilliten. Att ge trygghet, att ge en knuff framåt,
              att stödja, hjälpa och komma tillbaka, att hitta sig själv, att
              hitta tron på sig själv och sin omgivning måste vara A och O.
            </seg>
          </u>
          <u xml:id="i-bb903f08082d1f04-616" prev="i-bb903f08082d1f04-610" who="Q517921">
            <seg>
              Detta kan vi bland annat se genom att barn och ungdomar har en
              positiv fritid, en jättebra skolutbildning och bra praktikplatser.
              Kort och gott: att satsa på förebyggande åtgärder är det bästa
              inte bara lägga på i straffskalan.
            </seg>
          </u>
          <u xml:id="i-bb903f08082d1f04-617" prev="i-bb903f08082d1f04-610" who="Q517921">
            <seg>
              Fru talman! Fotboja på vuxna har jag sagt att Vänsterpartiet
              tycker är helt okej, för det är i stället för fängelse. Men att
              sätta fotboja på ett barn eller en ungdom som ska komma ut i samhället
              igen tycker jag är totalt oacceptabelt. Först döms jag till sluten
              ungdomsvård. Sedan ska jag även bära fotboja. Jag tycker att ni
              går åt helt fel håll.
            </seg>
          </u>
          <u xml:id="i-bb903f08082d1f04-618" prev="i-bb903f08082d1f04-610" who="Q517921">
            <seg>
              Hur hjälper vi den unge med att få tillbaka sin tro på sig själv
              och sin omgivning genom att sätta en boja på foten? Jag hoppas
              att jag får svar på det när någon från Alliansen är uppe här.
            </seg>
          </u>
          <u xml:id="i-bb903f08082d1f04-619" prev="i-bb903f08082d1f04-610" who="Q517921">
            <seg>
              Fru talman! Lite grann som Socialstyrelsen anser Vänsterpartiet
              att den unge är i behov av positiva vuxna kontakter som kan stödja,
              hjälpa och ge råd om hur livet ska kunna byggas upp positivt och
              gå framåt. En fotboja kan och får aldrig ersätta personliga kontakter,
              men majoriteten i denna kammare tycks tycka att det är okej nu.
            </seg>
          </u>
          <u xml:id="i-bb903f08082d1f04-620" prev="i-bb903f08082d1f04-610" who="Q517921">
            <seg>
              Fru talman! Fotboja på vuxna säger jag ingenting om jag har upprepat
              det flera gånger. Men fotboja till barn säger jag klart nej till.
            </seg>
          </u>
          <note>
            Fru talman! Jag yrkar härmed bifall till reservation 7 i betänkandet.
          </note>
          <note type="speaker">
            Anf. 87 JOHAN LINANDER (C):
          </note>
          <u xml:id="i-bb903f08082d1f04-621" next="i-bb903f08082d1f04-647" who="Q5952656">
            <seg>
              Fru talman! I dag debatterar vi viktiga lagändringar för att
              fler unga som har dömts till sluten ungdomsvård ska kunna komma
              ut som laglydiga medborgare efter avtjänad påföljd.
            </seg>
          </u>
          <u xml:id="i-bb903f08082d1f04-622" prev="i-bb903f08082d1f04-621" who="Q5952656">
            <seg>
              Varje år är det tyvärr, kan man säga ungefär 100 unga som döms
              till sluten ungdomsvård. Det är en påföljd som innebär att de
              är frihetsberövade mellan 14 dagar och fyra år. Det är väldigt
              grova brott som de ungdomarna har begått. Det är grovt rån, grov
              misshandel, mord, dråp, våldtäkt och den typen av brott som föranleder
              att man döms till sluten ungdomsvård.
            </seg>
          </u>
          <u xml:id="i-bb903f08082d1f04-623" prev="i-bb903f08082d1f04-621" who="Q5952656">
            <seg>
              De som döms var under 18 år när brottet begicks, men de kan avtjäna
              påföljden även efter det att de har fyllt 18 år.
            </seg>
          </u>
          <u xml:id="i-bb903f08082d1f04-624" prev="i-bb903f08082d1f04-621" who="Q5952656">
            <seg>
              Detta är inte en del av kriminalvården utan en särskild påföljd
              som avtjänas på Statens Institutionsstyrelses särskilda ungdomshem.
            </seg>
          </u>
          <u xml:id="i-bb903f08082d1f04-625" prev="i-bb903f08082d1f04-621" who="Q5952656">
            <seg>
              Den genomsnittliga tiden för dem som döms till sluten ungdomsvård
              är nio månader. Det är ganska lång tid för en ung människa. Man
              ska också komma ihåg att det inte finns någon villkorlig frigivning
              från sluten ungdomsvård på samma sätt som äldre kan få som har
              dömts att avtjäna sin påföljd i en kriminalvårdsanstalt.
            </seg>
          </u>
          <u xml:id="i-bb903f08082d1f04-626" prev="i-bb903f08082d1f04-621" who="Q5952656">
            <seg>
              Statens Institutionsstyrelse har gjort en utvärdering. Den visar
              att cirka en tredjedel av de dömda inte hade någon planerad utslussning
              inför frigivningen. Samtidigt vet vi att det är just övergången
              från tiden inne på institutionen till att leva i frihet som är
              den kritiska i fråga om den unge ska återfalla i brott eller inte.
            </seg>
          </u>
          <u xml:id="i-bb903f08082d1f04-627" prev="i-bb903f08082d1f04-621" who="Q5952656">
            <seg>
              Vi från Alliansen tycker att det är oerhört viktigt att alla
              unga på sluten ungdomsvård ska förberedas för ett liv i frihet.
              Därför har regeringen lagt fram ett förslag som justitieutskottet
              har ställt sig bakom om att ändra lagen om verkställighet av sluten
              ungdomsvård så att en individuellt utformad verkställighetsplan
              ska upprättas för den dömde. Det ska alltså alla ha.
            </seg>
          </u>
          <u xml:id="i-bb903f08082d1f04-628" prev="i-bb903f08082d1f04-621" who="Q5952656">
            <seg>
              Vi föreslår också en ny lagparagraf om att den dömde under den
              senare delen av verkställigheten ska förberedas för ett liv i
              frihet genom konkreta åtgärder. Sådana åtgärder kan till exempel
              vara utbildning, praktik och att hitta en bostad.
            </seg>
          </u>
          <u xml:id="i-bb903f08082d1f04-629" prev="i-bb903f08082d1f04-621" who="Q5952656">
            <seg>
              Fru talman! Vi vet enligt en äldre undersökning att ungefär tre
              av fyra 75 procent av dem som har lämnat sluten ungdomsvård återfaller
              i brott inom tre år. Det är en förskräcklig statistik. Det är
              långt mycket sämre än hur det ser ut i kriminalvården när vuxna
              har dömts och avtjänat sitt straff i fängelse.
            </seg>
          </u>
          <u xml:id="i-bb903f08082d1f04-630" prev="i-bb903f08082d1f04-621" who="Q5952656">
            <seg>
              Sis undersökte återfallen lite noggrannare år 2009 och kom fram
              till tre faktorer som signifikant ökar risken för återfall i brott.
            </seg>
          </u>
          <u xml:id="i-bb903f08082d1f04-631" prev="i-bb903f08082d1f04-621" who="Q5952656">
            <seg>
              Den första är den unges tidigare brottsbelastning. Har de unga
              ett långt register av brott bakom sig innan de dömdes till sluten
              ungdomsvård återföll de också i brott oftare än om det var efter
              första brottet som de hamnade i sluten ungdomsvård. Även om det
              är sällsynt kan det ju efter ett mycket grovt brott hända att
              man faktiskt hamnar i den påföljden.
            </seg>
          </u>
          <u xml:id="i-bb903f08082d1f04-632" prev="i-bb903f08082d1f04-621" who="Q5952656">
            <seg>
              Den andra återfallsfaktor som Sis kom fram till är avvikelse
              från vården. Det visade sig att de som hade avvikit från sluten
              ungdomsvård återföll i brott efter avtjänat straff oftare än de
              som inte hade avvikit. Det visar att säkerheten inom sluten ungdomsvård
              är viktig också för att minska återfall i brott.
            </seg>
          </u>
          <u xml:id="i-bb903f08082d1f04-633" prev="i-bb903f08082d1f04-621" who="Q5952656">
            <seg>
              Den tredje återfallsfaktorn var att få vistelser utanför ungdomsvården
              under avtjänad tid gjorde att man återföll i brott. Det var alltså
              viktigt att de unga kunde få vistas utanför sluten ungdomsvård
              under tiden de avtjänade sin påföljd. Fick de det minskade återfallen
              i brott.
            </seg>
          </u>
          <u xml:id="i-bb903f08082d1f04-634" prev="i-bb903f08082d1f04-621" who="Q5952656">
            <seg>
              Därför lägger vi nu fram ett förslag om att elektronisk övervakning
              ska kunna användas inom sluten ungdomsvård. Det gör att fler unga
              som är dömda kan slussas ut i samhället under kontrollerade former,
              så att fler får möjlighet att befinna sig utanför sluten ungdomsvård
              under den tid som de avtjänar sitt straff.
            </seg>
          </u>
          <u xml:id="i-bb903f08082d1f04-635" prev="i-bb903f08082d1f04-621" who="Q5952656">
            <seg>
              Inom kriminalvården vet vi att elektronisk övervakning har gett
              positiva resultat. Brå har visat det i sin utvärdering. Nu vill
              vi alltså ge de unga som har dömts till sluten ungdomsvård samma
              möjlighet.
            </seg>
          </u>
          <u xml:id="i-bb903f08082d1f04-636" prev="i-bb903f08082d1f04-621" who="Q5952656">
            <seg>
              Det ska, fru talman, betonas att ingen dömd ungdom ska tvingas
              till elektronisk övervakning.
            </seg>
          </u>
          <u xml:id="i-bb903f08082d1f04-637" prev="i-bb903f08082d1f04-621" who="Q5952656">
            <seg>
              På debattörerna från Miljöpartiet och Vänsterpartiet tidigare
              har det låtit som att vi skulle tvinga unga att ha elektronisk
              övervakning. Så är det inte. Elektronisk övervakning ska inte
              ersätta de personliga kontakterna mellan den dömde och vårdpersonalen.
              Det är mycket tydligt.
            </seg>
          </u>
          <u xml:id="i-bb903f08082d1f04-638" prev="i-bb903f08082d1f04-621" who="Q5952656">
            <seg>
              Därför är det förvånande att Vänsterpartiet och Miljöpartiet
              säger nej till att ge de unga, som ändå har haft och har det svårt
              i livet, den här möjligheten att slussas ut i samhället för att
              kunna leva ett laglydigt liv i frihet. Vi vet att genom att ge
              fler möjlighet att vistas utanför sluten ungdomsvård kan vi minska
              återfall i brott. Det säger ni alltså nej till.
            </seg>
          </u>
          <u xml:id="i-bb903f08082d1f04-639" prev="i-bb903f08082d1f04-621" who="Q5952656">
            <seg>
              Socialdemokraterna säger ja till den här möjligheten, och det
              är bra. Dock vill man ha det som en tvåårig försökslagstiftning.
              Som svar på det kan jag säga att samtidigt som det här införs
              får Brå i uppdrag att utvärdera lagstiftningen. Skulle det visa
              sig att det inte alls ger några positiva effekter är det klart
              att man får tänka om. Men det finns ingen anledning att göra det
              till en tillfällig lag som sedan måste göras om redan om två år.
            </seg>
          </u>
          <u xml:id="i-bb903f08082d1f04-640" prev="i-bb903f08082d1f04-621" who="Q5952656">
            <seg>
              Den tredje lagändring som jag skulle vilja ta upp här, fru talman,
              är att införa nya provtagningsmetoder för drogkontroll. Inom sluten
              ungdomsvård i dag får man använda urin-, blod- och utandningsprov
              för att kontrollera om den dömde är påverkad av alkohol, narkotika,
              dopning eller någonting annat.
            </seg>
          </u>
          <u xml:id="i-bb903f08082d1f04-641" prev="i-bb903f08082d1f04-621" who="Q5952656">
            <seg>
              Ofta upplevs det som integritetskränkande, alldeles särskilt
              urinprovet. För att kunna minska antalet urinprov och därmed också
              minska integritetskränkningen har kriminalvården i dag möjlighet
              att använda svett- och salivprov som ett sållningsinstrument för
              att se om man behöver ta ytterligare prov.
            </seg>
          </u>
          <u xml:id="i-bb903f08082d1f04-642" prev="i-bb903f08082d1f04-621" who="Q5952656">
            <seg>
              Vi föreslår att de betydligt enklare och mindre integritetskränkande
              proven med svett och saliv även får användas inom sluten ungdomsvård
              och dessutom när det gäller vård enligt LVM och LVU, alltså lagen
              om vård av missbrukare och av unga.
            </seg>
          </u>
          <u xml:id="i-bb903f08082d1f04-643" prev="i-bb903f08082d1f04-621" who="Q5952656">
            <seg>
              Mot detta reserverar sig Socialdemokraterna, Miljöpartiet och
              Vänsterpartiet, vilket förvånar mig. Ett förslag som minskar integritetskränkningen,
              att man kan ta en enklare form av prov i stället för att tvinga
              de unga till exempelvis urinprov, säger ni nej till.
            </seg>
          </u>
          <u xml:id="i-bb903f08082d1f04-644" prev="i-bb903f08082d1f04-621" who="Q5952656">
            <seg>
              Jag skulle även vilja lyfta upp ytterligare två reservationer
              som finns i betänkandet och som kommer från Sverigedemokraterna.
              Då använder jag ordet svårbegripliga reservationer.
            </seg>
          </u>
          <note>
            Den första: Sverigedemokraterna reserverar sig dels för obligatoriska
            konfrontationer, dels mot att den dömdes verkställighetsplan ska
            tas fram i dialog med den dömde.
          </note>
          <u xml:id="i-bb903f08082d1f04-645" prev="i-bb903f08082d1f04-621" who="Q5952656">
            <seg>
              Man kan fundera på vad en obligatorisk konfrontation är. Det
              låter inte speciellt trevligt, men jag utgår från att Sverigedemokraterna
              menar någonting i stil med den medling som redan finns men att
              de tycker att den ska vara obligatorisk för gärningsmannen. Så
              är det inte i dag, utan medling är frivilligt för både brottsoffer
              och gärningsman, och det finns verkligen goda grunder för det.
              Hela medlingsinstitutet bygger på att båda parterna, både gärningsman
              och brottsoffer, vill träffas för att under ledning av en erfaren
              medlare prata om vad som egentligen hände. Jag skulle inte uppmuntra
              ett brottsoffer att gå till ett medlingstillfälle dit gärningsmannen
              var tvingad att gå. Man kan själv fundera över vilken upplevelse
              det skulle kunna bli för brottsoffret.
            </seg>
          </u>
          <u xml:id="i-bb903f08082d1f04-646" prev="i-bb903f08082d1f04-621" who="Q5952656">
            <seg>
              Den andra något märkliga reservationen från Sverigedemokraterna
              handlar om att den individuellt utformade verkställighetsplanen,
              som vi säger ska finnas för alla unga som dömts till sluten ungdomsvård,
              för den dömde inte ska tas fram i dialog med den dömde. Vi menar
              precis tvärtom att det i största möjliga utsträckning är viktigt
              att komma överens om vad den dömde behöver göra under verkställighetstiden
              för att livet efter avtjänat straff ska bli så bra som möjligt.
            </seg>
          </u>
          <u xml:id="i-bb903f08082d1f04-647" prev="i-bb903f08082d1f04-621" who="Q5952656">
            <seg>
              Det är väl ingen som tror att det går att få en lika bra behandling
              eller en lika bra skolgång genom tvång som då den unge själv är
              motiverad att genomgå behandlingen och få en bra skolgång.
            </seg>
          </u>
          <note>
            Med detta, fru talman, yrkar jag bifall till förslaget i betänkandet
            och avslag på samtliga reservationer.
          </note>
          <note type="speaker">
            Anf. 88 MARIANNE BERG (V) replik:
          </note>
          <u xml:id="i-bb903f08082d1f04-648" next="i-bb903f08082d1f04-650" who="Q517921">
            <seg>
              Fru talman! Att det inte finns någon planering tycker jag naturligtvis
              är illa, men det var inte för att hålla med dig om det som jag
              begärde replik. Du nämnde att Brottsförebyggande rådet har sagt
              att fotboja har haft en positiv effekt. Det sade du i ditt anförande.
              Så är det inte, utan vad de har sagt är att det fungerar bättre
              på vuxna än på yngre när det gäller återfall. Det var nog ett
              slag i luften från din sida. Det finns ingen statistik som du
              kan ta fram för att visa att Brottsförebyggande rådet har sagt
              att det fungerar bra för unga det finns inte.
            </seg>
          </u>
          <u xml:id="i-bb903f08082d1f04-649" prev="i-bb903f08082d1f04-648" who="Q517921">
            <seg>
              Är det inte bättre att bygga upp det som dessa ungdomar har saknat:
              positiva vettiga vuxna kontakter, vuxna som man kan prata med,
              som man kan planera med och som man kan få stöd och vård av? Det
              är väl bättre än en fotboja, för den kan man mig veterligen inte
              prata med.
            </seg>
          </u>
          <u xml:id="i-bb903f08082d1f04-650" prev="i-bb903f08082d1f04-648" who="Q517921">
            <seg>
              Varför inte i stället för fotboja lägga resurserna på det personliga
              omhändertagandet?
            </seg>
          </u>
          <note type="speaker">
            Anf. 89 JOHAN LINANDER (C) replik:
          </note>
          <u xml:id="i-bb903f08082d1f04-651" next="i-bb903f08082d1f04-653" who="Q5952656">
            <seg>
              Fru talman! Jag beklagar om Marianne Berg inte lyssnade eller
              missuppfattade vad jag sade. Vad jag sade i mitt anförande var
              att Brå har utvärderat hur elektronisk övervakning fungerar inom
              kriminalvården. Där sitter inte de unga, så det är klart att det
              inte finns någon utvärdering av hur det fungerar på unga. Brå
              har gjort en utvärdering av hur det har fungerat inom kriminalvården.
              Det har visat ge positiva resultat, med mindre av återfall i brott
              för dem som har avtjänat sin tid med fotboja eller avslutat sin
              fängelsevistelse med fotboja.
            </seg>
          </u>
          <u xml:id="i-bb903f08082d1f04-652" prev="i-bb903f08082d1f04-651" who="Q5952656">
            <seg>
              Med tanke på de positiva erfarenheter som finns inom kriminalvården
              vill vi ge de unga inom sluten ungdomsvård samma möjlighet. Det
              är precis vad det är det är en möjlighet för de unga att vara
              ute, utanför det slutna vårdhemmet. Ert förslag innebär i praktiken
              att de unga ska sitta kvar inne på en sluten ungdomsvård, medan
              vi säger: Om de sköter sig kan de få komma ut, träffa sin familj
              och sina syskon och föräldrar utan att ha bevakning hela tiden.
              De kan få komma ut med elektronisk övervakning. Det går att kontrollera
              att de befinner sig där de får befinna sig.
            </seg>
          </u>
          <u xml:id="i-bb903f08082d1f04-653" prev="i-bb903f08082d1f04-651" who="Q5952656">
            <seg>
              Ni säger nej till det, och det innebär i praktiken att den unge
              kommer att sitta kvar inom sluten ungdomsvård. Vi vet att med
              färre vistelser utanför ungdomshemmen blir det fler återfall i
              brott.
            </seg>
          </u>
          <note type="speaker">
            Anf. 90 MARIANNE BERG (V) replik:
          </note>
          <u xml:id="i-bb903f08082d1f04-654" next="i-bb903f08082d1f04-657" who="Q517921">
            <seg>
              Fru talman! Att sitta kvar inom sluten ungdomsvård är inte ett
              alternativ som vi har sagt ska finnas. Vi säger: I stället för
              fotboja satsa på personer kring den unge. Johan Linander sade:
              Unga ska inte utsättas för bevakning hela tiden. Men vad är fotbojan
              om inte bevakning hela tiden? Då är det väl bättre att ha personer
              kring sig som kan stötta och prata så att man kan gå vidare. Där
              förstår jag inte riktigt vad du menar.
            </seg>
          </u>
          <u xml:id="i-bb903f08082d1f04-655" prev="i-bb903f08082d1f04-654" who="Q517921">
            <seg>
              Det har gjorts försök i bland annat Holland. De avslutades, för
              man nådde inte några förbättringar för de unga.
            </seg>
          </u>
          <u xml:id="i-bb903f08082d1f04-656" prev="i-bb903f08082d1f04-654" who="Q517921">
            <seg>
              Därför säger jag åter: Varför inte sätta hela styrkan på att
              skapa trygghet för de unga? Du tog upp att man ska få träffa föräldrar
              och så vidare. Ja, träffa föräldrar, träffa kamrater, träffa personer
              i samhället som kan stötta en på rätt väg. Man kan gå till en
              praktikplats där det finns personer som kan stötta upp och som
              känner till ens förehavanden tidigare. Det kan gälla att de unga
              vill gå en utbildning där man känner till dem och kan stötta dem
              på ett speciellt sätt.
            </seg>
          </u>
          <u xml:id="i-bb903f08082d1f04-657" prev="i-bb903f08082d1f04-654" who="Q517921">
            <seg>
              Jag ser ingen lösning över huvud taget. Jag ser bara en belastning
              och tycker att det är en kränkning att sätta på ett barn eller
              en ungdom en fotboja i stället för att satsa på personer runt
              omkring dem.
            </seg>
          </u>
          <note type="speaker">
            Anf. 91 JOHAN LINANDER (C) replik:
          </note>
          <u xml:id="i-bb903f08082d1f04-658" next="i-bb903f08082d1f04-660" who="Q5952656">
            <seg>
              Fru talman! Det är uppenbart att Marianne Berg inte har läst
              propositionen, för det här är en möjlighet. Vi tvingar ingen ung
              som sitter på sluten ungdomsvård att ta på sig en fotboja, utan
              det är en möjlighet som de har, så påstå inte att vi tvingar på
              någon en fotboja.
            </seg>
          </u>
          <u xml:id="i-bb903f08082d1f04-659" prev="i-bb903f08082d1f04-658" who="Q5952656">
            <seg>
              Det alternativ som Marianne Berg lägger fram till att en unge
              till exempel skulle få 24 timmars frigång och få åka hem till
              sina föräldrar och syskon, kanske till en flickvän eller pojkvän,
              är att det ska finnas med två övervakare som ska kontrollera att
              personen befinner sig på rätt plats hela tiden. Så skulle man
              kunna göra. Det blir väldigt dyrt det är en sak, men Vänsterpartiet
              brukar inte ha några problem med att finansiera allting med höjda
              skatter men det är en annan debatt. Ursäkta mig, fru talman. Men
              jag tror faktiskt att den unge hellre väljer att ha en elektronisk
              övervakning, en fotboja, och kan umgås med speciellt flickvännen
              eller pojkvännen än att ha två övervakare med som ska kontrollera
              att man befinner sig på rätt plats.
            </seg>
          </u>
          <u xml:id="i-bb903f08082d1f04-660" prev="i-bb903f08082d1f04-658" who="Q5952656">
            <seg>
              Det här är en möjlighet för den unge som jag är helt övertygad
              om att många som sitter på sluten ungdomsvård i dag ser fram emot
              att kunna använda för att få befinna sig utanför den slutna ungdomsvården
              under kontrollerade former i större omfattning än i dag. Vi vet
              att tack vare detta kommer vi att ha möjlighet att få ned antalet
              återfall i brott, och det är det som vi vill uppnå med detta förslag.
            </seg>
          </u>
          <note type="speaker">
            Anf. 92 MEHMET KAPLAN (MP) replik:
          </note>
          <u xml:id="i-bb903f08082d1f04-661" next="i-bb903f08082d1f04-665" who="Q4822657">
            <seg>
              Fru talman! Tack, Johan Linander, för en tydlig genomgång av
              både egna och andras förslag!
            </seg>
          </u>
          <u xml:id="i-bb903f08082d1f04-662" prev="i-bb903f08082d1f04-661" who="Q4822657">
            <seg>
              Jag vill fråga Johan Linander om remissinstansernas inställning
              och hur man kan komma fram till så vitt skilda åsikter om provtagningsmetoderna.
            </seg>
          </u>
          <u xml:id="i-bb903f08082d1f04-663" prev="i-bb903f08082d1f04-661" who="Q4822657">
            <seg>
              När det gäller elektronisk fotboja har ni en majoritet i utskottet
              och i kammaren, och det kommer att genomföras. Vi kommer att få
              se hur det här kommer att utvecklas. Det är möjligt att det blir
              så bra som både du och dina allianskamrater påstår.
            </seg>
          </u>
          <u xml:id="i-bb903f08082d1f04-664" prev="i-bb903f08082d1f04-661" who="Q4822657">
            <seg>
              Men när det gäller provtagningsmetoderna vill jag lyfta fram
              den remissinstans som ska granska om vård- och behandlingsmetoder
              är förenliga med vetenskap och beprövad erfarenhet, nämligen Socialstyrelsen.
              De avstyrker en användning av dessa metoder. De anser dessutom
              att metoden hårprov inte heller är vetenskapligt beprövad.
            </seg>
          </u>
          <u xml:id="i-bb903f08082d1f04-665" prev="i-bb903f08082d1f04-661" who="Q4822657">
            <seg>
              Min fråga till Johan Linander är: Vad är det som gör att ni sitter
              inne med mer, bättre eller djupare kunskap än den instans som
              har till uppgift att titta på de här frågorna?
            </seg>
          </u>
          <note type="speaker">
            Anf. 93 JOHAN LINANDER (C) replik:
          </note>
          <u xml:id="i-bb903f08082d1f04-666" next="i-bb903f08082d1f04-669" who="Q5952656">
            <seg>
              Fru talman! Jag hälsar Mehmet Kaplan välkommen tillbaka till
              justitiedebatterna om han har saknat dem. Men jag förstår att
              han inte kan hänga med i alla ärenden eftersom han inte längre
              sitter i justitieutskottet. Svaret finns också i propositionen.
            </seg>
          </u>
          <u xml:id="i-bb903f08082d1f04-667" prev="i-bb903f08082d1f04-666" who="Q5952656">
            <seg>
              Först och främst föreslår vi inte att man ska använda hårprov.
              Det fanns med i förslaget från början, men det finns inte med
              i förslaget nu, utan det vi vill införa är bara svett- och salivprov.
            </seg>
          </u>
          <u xml:id="i-bb903f08082d1f04-668" prev="i-bb903f08082d1f04-666" who="Q5952656">
            <seg>
              Det stämmer att man inte kan använda svett- och salivprov för
              att till exempel i en domstol döma någon för att ha använt narkotika,
              för det är inte tillräckligt säkert. Däremot kan svett- och salivproven
              användas som ett sållningsinstrument. I stället för att först
              ta ett urinprov för att kontrollera någonting kan man ta ett svettprov
              och ett salivprov och då få svar på om man behöver ta ytterligare
              prov. Man kan alltså på det här sättet minska antalet urinprov.
              Jag antar att Miljöpartiet också håller med oss om att det måste
              vara betydligt mer integritetskränkande med ett urinprov än ett
              saliv- eller svettprov.
            </seg>
          </u>
          <u xml:id="i-bb903f08082d1f04-669" prev="i-bb903f08082d1f04-666" who="Q5952656">
            <seg>
              Det är svaret på din fråga.
            </seg>
          </u>
          <note type="speaker">
            Anf. 94 MEHMET KAPLAN (MP) replik:
          </note>
          <u xml:id="i-bb903f08082d1f04-670" next="i-bb903f08082d1f04-675" who="Q4822657">
            <seg>
              Fru talman! Jag tackar Johan Linander. I min fråga lyfte jag
              fram två delar. Det är naturligtvis välkommet att den ena delen
              är besvarad och att man inte ska använda sig av hårprov.
            </seg>
          </u>
          <u xml:id="i-bb903f08082d1f04-671" prev="i-bb903f08082d1f04-670" who="Q4822657">
            <seg>
              Min andra fråga handlar om Statens institutionsstyrelse. De anför
              själva att de här metoderna inte är beprövade och inte kan användas
              generellt utan bara för sållning, precis som Johan Linander anförde.
              Men problemet här är ingången till frågan.
            </seg>
          </u>
          <u xml:id="i-bb903f08082d1f04-672" prev="i-bb903f08082d1f04-670" who="Q4822657">
            <seg>
              Jag ska citera ur Statens institutionsstyrelses remissvar. De
              framför följande: För provtagning krävs idag att man misstänker
              att den unge är påverkad av t.ex. alkohol eller narkotika. För
              att SiS ska kunna bedriva en ändamålsenlig vård är det viktigt
              att institutionerna hålls drogfria, och det kan uppkomma situationer
              inom verksamheten där man behöver kontrollera om en intagen är
              drogpåverkad utan att någon misstanke föreligger. Myndigheten
              har erfarit att det vid SiS institutioner, liksom inom Kriminalvården,
              finns ett behov av en generell möjlighet till provtagning. Enligt
              SiS finns därför inte anledning att uppställa krav på misstanke
              för att provtagning ska få ske.
            </seg>
          </u>
          <u xml:id="i-bb903f08082d1f04-673" prev="i-bb903f08082d1f04-670" who="Q4822657">
            <seg>
              Sis har således själva för avsikt att minska på rättssäkerhetsgarantier,
              rättssäkerhetsgarantier som jag vet att Johan Linander håller
              väldigt högt, när de ska använda de nya metoderna som regeringen
              vill ge dem.
            </seg>
          </u>
          <u xml:id="i-bb903f08082d1f04-674" prev="i-bb903f08082d1f04-670" who="Q4822657">
            <seg>
              Det här tycker inte vi från Miljöpartiet är acceptabelt, särskilt
              inte som regeringen faktiskt inte ens bemöter Sis påstående i
              vare sig propositionen eller i majoritetstexten i betänkandet.
              Det finns en uppenbar risk att Sis ser detta som ett godkännande
              från regeringens och riksdagens sida att få använda de nya provtagningsmetoderna
              mer generöst än nu gällande metoder.
            </seg>
          </u>
          <u xml:id="i-bb903f08082d1f04-675" prev="i-bb903f08082d1f04-670" who="Q4822657">
            <seg>
              Min fråga är: Vad tänker Johan Linander göra åt detta?
            </seg>
          </u>
          <note type="speaker">
            Anf. 95 JOHAN LINANDER (C) replik:
          </note>
          <u xml:id="i-bb903f08082d1f04-676" next="i-bb903f08082d1f04-677" who="Q5952656">
            <seg>
              Fru talman! Det räcker att läsa texten i förslaget till ändring
              i lagen om verkställighet av sluten ungdomsvård, 17 a §. Vi gör
              en enda ändring, förutom en redaktionell ändring. Det står i dag
              att man har efter uppmaning att lämna blod-, urin- eller utandningsprov.
              Nu lägger vi till saliv- eller svettprov. Vi ändrar inte reglerna
              alls för när proven får tas. De finns kvar precis som de har varit
              tidigare. Vi säger inte heller att Statens institutionsstyrelse
              ska använda svettprov eller salivprov, men de får möjligheten
              att göra det när de tycker att det passar bättre, till exempel
              för att minska antalet urinprov som är mycket mer integritetskränkande.
            </seg>
          </u>
          <u xml:id="i-bb903f08082d1f04-677" prev="i-bb903f08082d1f04-676" who="Q5952656">
            <seg>
              Jag beklagar att Miljöpartiet, Vänsterpartiet och Socialdemokraterna
              inte vill ge möjlighet att använda de mindre integritetskränkande
              proven, utan tycker att man ska fortsätta att använda urinprov.
            </seg>
          </u>
          <note type="speaker">
            Anf. 96 HELENA BOUVENG (M):
          </note>
          <u xml:id="i-bb903f08082d1f04-678" next="i-bb903f08082d1f04-696" who="Q4940303">
            <seg>
              Fru talman! I dag är det en efterlängtad lagändring som vi ska
              fatta beslut om.
            </seg>
          </u>
          <u xml:id="i-bb903f08082d1f04-679" prev="i-bb903f08082d1f04-678" who="Q4940303">
            <seg>
              Vi som arbetar med de här frågorna och har mött många unga människor
              som har hamnat snett vet hur viktig en bra utslussning från den
              slutna ungdomsvården är. Återfallsstatistiken talar sitt tydliga
              språk.
            </seg>
          </u>
          <u xml:id="i-bb903f08082d1f04-680" prev="i-bb903f08082d1f04-678" who="Q4940303">
            <seg>
              Visst kan det vara nedslående, men vi får inte glömma bort att
              när du har hamnat på ett Sishem är det lite av en vägs ände. Jag
              skulle nästan våga säga att dessa ungdomar är ungdomar som många
              nästan har gett upp hoppet om. Det är skrämmande, men det ligger
              tyvärr ett korn av sanning i det.
            </seg>
          </u>
          <u xml:id="i-bb903f08082d1f04-681" prev="i-bb903f08082d1f04-678" who="Q4940303">
            <seg>
              De flesta ungdomar som jag har mött pratar om en tidig debut
              vad gäller både missbruk och brottslighet. I ryggsäcken finns
              oftast olika bokstavskombinationer, problem i skolan och problem
              därhemma, om det finns något hem att tala om. Ibland tänker jag
              att det vore konstigt om de inte hamnade där. Vad som förenar
              dem alla är att tiden har varit väldigt lång när ingenting har
              fungerat.
            </seg>
          </u>
          <u xml:id="i-bb903f08082d1f04-682" prev="i-bb903f08082d1f04-678" who="Q4940303">
            <seg>
              Trots att ungdomarna har blivit dömda till sluten ungdomsvård
              är många av dem nöjda med att vara där de är. Vad kul det är med
              skolan och skönt att få en ny chans är inte sällan kommentarer
              som jag får på frågan hur det är att vara där.
            </seg>
          </u>
          <u xml:id="i-bb903f08082d1f04-683" prev="i-bb903f08082d1f04-678" who="Q4940303">
            <seg>
              Sishemmen är en parentes men en väldigt viktig parentes. Tiden
              kan vara knapp, men det gäller här att lägga grunden för att bryta
              mycket destruktiva beteenden. Tiden på hemmet är strukturerat
              med många vuxna runt omkring. Det är tiden efter som är den stora
              utmaningen. Inte sällan står det kriminella gänget och väntar
              utanför.
            </seg>
          </u>
          <u xml:id="i-bb903f08082d1f04-684" prev="i-bb903f08082d1f04-678" who="Q4940303">
            <seg>
              Fru talman! Precis som Johan Linander sade saknade en tredjedel
              av de placerade 2010 planering för tiden efter vistelsen. Det
              fanns ingen kontroll och inget stöd. Då kan man inte bli förvånad
              över att det går snett. Därför är det glädjande att vi nu säkerställer
              att alla ungdomar, oavsett vilken kommun de bor i, får hjälp och
              stöd hela vägen.
            </seg>
          </u>
          <u xml:id="i-bb903f08082d1f04-685" prev="i-bb903f08082d1f04-678" who="Q4940303">
            <seg>
              En del ungdomar som jag mött under årens lopp har till och med
              oroat sig för att lämna hemmet, och en del vill inte lämna. Men
              nu ska stöd finnas hela vägen.
            </seg>
          </u>
          <u xml:id="i-bb903f08082d1f04-686" prev="i-bb903f08082d1f04-678" who="Q4940303">
            <seg>
              Att vi är överens om att ett statligt ansvar säkerställer en
              bra utslussning och framtida planering är glädjande. Vem vill
              inte det? Vilka verktyg som ska användas är vi däremot inte överens
              om.
            </seg>
          </u>
          <u xml:id="i-bb903f08082d1f04-687" prev="i-bb903f08082d1f04-678" who="Q4940303">
            <seg>
              Vänsterpartiet och Miljöpartiet har varit tydliga med att de
              inte gillar verktyget fotboja, eller lokator som man också kan
              säga. Det skulle kunna ses som ytterligare ett straff för de unga.
              Jag skulle säga att det är precis tvärtom.
            </seg>
          </u>
          <u xml:id="i-bb903f08082d1f04-688" prev="i-bb903f08082d1f04-678" who="Q4940303">
            <seg>
              När jag träffade generaldirektören för Sis menade hon att det
              för det första är ett erbjudande och att det för det andra är
              ett verktyg som ger dem mod att göra fler saker. Hur stämplad
              blir man inte om man har två övervakare med sig på praktikplatsen?
              Och hur går det med den personliga utvecklingen några månader
              senare när man ska stå på egna ben utan dessa två? Jag vet inte
              hur Vänsterpartiet och Miljöpartiet resonerar, men jag skulle
              gärna vilja ha svar på dessa frågor.
            </seg>
          </u>
          <u xml:id="i-bb903f08082d1f04-689" prev="i-bb903f08082d1f04-678" who="Q4940303">
            <seg>
              Samtliga rödgröna partier motsätter sig möjligheten att använda
              svett- och salivprov som sållningsprov. Att Miljöpartiet och Vänsterpartiet
              har invändningar förvånar mig inte, men att Socialdemokraterna
              har sällat sig till drogliberalism oroar mig. I dag tar man urin-
              eller blodprov. Det är prov som är både omständliga och jobbiga.
            </seg>
          </u>
          <u xml:id="i-bb903f08082d1f04-690" prev="i-bb903f08082d1f04-678" who="Q4940303">
            <seg>
              Nu inför vi möjligheten att på ett betydligt mindre integritetskränkande
              sätt göra prov om man misstänker att den unge är drogpåverkad.
              För mig är det betydligt viktigare att säkerställa att den unga
              inte missbrukar än att ett sållningsprov visade sig vara fel.
            </seg>
          </u>
          <u xml:id="i-bb903f08082d1f04-691" prev="i-bb903f08082d1f04-678" who="Q4940303">
            <seg>
              Tiden på institutionen är kort. För att kunna ta emot vård, behandling
              och utbildning är drogfrihet det mest grundläggande. Blir man
              inte drogfri här är risken stor att missbrukandet kommer att fortsätta,
              och nästa provtagning blir på betydligt tyngre anstalter.
            </seg>
          </u>
          <u xml:id="i-bb903f08082d1f04-692" prev="i-bb903f08082d1f04-678" who="Q4940303">
            <seg>
              Här säger de rödgröna nej, och jag har så svårt att förstå det.
              Jag skulle vilja ha ytterligare svar.
            </seg>
          </u>
          <u xml:id="i-bb903f08082d1f04-693" prev="i-bb903f08082d1f04-678" who="Q4940303">
            <seg>
              Jag riktar samma fråga till Sverigedemokraterna som Johan gjorde.
              Har ni verkligen tänkt till när ni föreslår obligatoriska konfrontationer
              mellan brottsoffer och gärningsmän?
            </seg>
          </u>
          <u xml:id="i-bb903f08082d1f04-694" prev="i-bb903f08082d1f04-678" who="Q4940303">
            <seg>
              Vi har i dag något som kallas medling, det vill säga att gärningsmän
              och brottsoffer har möjlighet att mötas tillsammans med medlare.
              Detta är frivilligt och kallas medling, inte konfrontation.
            </seg>
          </u>
          <u xml:id="i-bb903f08082d1f04-695" prev="i-bb903f08082d1f04-678" who="Q4940303">
            <seg>
              Hur tror ni att den unga kvinnan som blivit misshandlad upplever
              en ditpiskad gärningsman? Tror ni verkligen på allvar att det
              skulle hjälpa henne? Jag är fullständigt övertygad om att det
              skulle vara ytterligare en kränkning. Om det var obligatoriskt,
              skulle det också gälla brottsoffret? Tänk er att den våldtagna
              unga kvinnan som inte vill annat än komma undan från sin gärningsman
              tvingas möta sin förövare. Vems sida står ni på egentligen? Den
              frågan vill jag ha svar på.
            </seg>
          </u>
          <u xml:id="i-bb903f08082d1f04-696" prev="i-bb903f08082d1f04-678" who="Q4940303">
            <seg>
              Fru talman! Jag vet vilken sida jag och Alliansen står på. Dagens
              beslut om en förbättrad utslussning från den slutna ungdomsvården
              möjliggör att fler unga människor kan bryta ett långvarigt destruktivt
              liv och få en omstart i livet som inte kantas av kriminalitet
              och missbruk.
            </seg>
          </u>
          <note>
            I detta anförande instämde Carl-Oskar Bohlin, Pia Hallström,
            Krister Hammarbergh och Patrick Reslow (alla M).
          </note>
          <note type="speaker">
            Anf. 97 JOHAN PEHRSON (FP):
          </note>
          <u xml:id="i-bb903f08082d1f04-697" next="i-bb903f08082d1f04-718" who="Q6039678">
            <seg>
              Fru talman! Propositionen och betänkandet behandlar innehållet
              i den statliga ungdomsvården. Det ska bli starkare styrning och
              stöd och ökade chanser till återanpassning för unga som är dömda
              för i regel mycket grova brott. Vi talar om brott som begås när
              man är under 18 år och där man endast vid extremt synnerliga skäl
              ska kunna dömas till annat än sluten ungdomsvård och bli satt
              i fängelse.
            </seg>
          </u>
          <u xml:id="i-bb903f08082d1f04-698" prev="i-bb903f08082d1f04-697" who="Q6039678">
            <seg>
              Det här är där unga människor som begår fruktansvärda brott hamnar.
              Vi talar om mord, grova sexualbrott, grova rån och brutala misshandelsfall.
              Det blir en tid i livet på mellan 14 dagar och fyra år då vi hoppas
              att dessa unga människor kommer på rätt köl och slutar förstöra
              livet för sig själv och andra.
            </seg>
          </u>
          <u xml:id="i-bb903f08082d1f04-699" prev="i-bb903f08082d1f04-697" who="Q6039678">
            <seg>
              Tanken är att man inte ska blanda unga människor med redan så
              kallade förhärdade brottslingar. Man har en särskilt personalintensiv
              verksamhet i den slutna ungdomsvården. Fokus ligger på de ungas
              utsatthet och sårbarhet, dock utan att förringa det faktum att
              de har begått allvarliga brott och förstört livet för andra människor,
              kanske för alltid.
            </seg>
          </u>
          <u xml:id="i-bb903f08082d1f04-700" prev="i-bb903f08082d1f04-697" who="Q6039678">
            <seg>
              Den bärande tanken är att man går från en stark yttre kontroll
              i början av sin påföljd till en alltmer egen inre kontroll. Man
              försöker bygga upp den unges självkänsla och respekt för sig själv
              och andra så att denne kan gå vidare i livet. Detta lyckas man
              med ganska bra ibland.
            </seg>
          </u>
          <u xml:id="i-bb903f08082d1f04-701" prev="i-bb903f08082d1f04-697" who="Q6039678">
            <seg>
              Mina intryck från dessa institutioner är blandade. Man möter
              både unga som är i början och i slutet av verkställigheten. Hopp
              blandas med förtvivlan. En del unga människor säger: Jag sitter
              här, och du måste hata mig. Alla vill att jag ska dö.
            </seg>
          </u>
          <u xml:id="i-bb903f08082d1f04-702" prev="i-bb903f08082d1f04-697" who="Q6039678">
            <seg>
              Andra känner att de har hittat sätt att kontrollera sitt destruktiva
              beteende och har förlikat sig med sina gärningar. De har gått
              vidare, kan blicka framåt och har börjat drömma och tänka positiva
              tankar.
            </seg>
          </u>
          <u xml:id="i-bb903f08082d1f04-703" prev="i-bb903f08082d1f04-697" who="Q6039678">
            <seg>
              De som jobbar inom verksamheten vet att de kan göra bra saker
              för de unga och få dem i bättre skick. Men efter det avtjänade
              straffet kommer de hem, kanske till en dysfunktionell familj och
              kompisar som befinner sig i en miljö präglad av våld, meningslöshet
              och droger. Då är det, trots bättre inre kontroll, svårt att stå
              emot om man inte får stöttning.
            </seg>
          </u>
          <u xml:id="i-bb903f08082d1f04-704" prev="i-bb903f08082d1f04-697" who="Q6039678">
            <seg>
              Propositionen och betänkandet har fokus på att vi bättre ska
              lagreglera den individuellt utformade verkställighetsplanen så
              att ungdomarna känner att de får en utslussning och stöd hela
              vägen, och det ska ske i samråd med socialtjänsten. Andra konkreta
              åtgärder finns också med för att förbättra återanpassningen till
              ett liv utanför stängslet.
            </seg>
          </u>
          <u xml:id="i-bb903f08082d1f04-705" prev="i-bb903f08082d1f04-697" who="Q6039678">
            <seg>
              Som framkommit i debatten ska elektronisk övervakning erbjudas
              som ett alternativ till en personalbevakad verksamhet. Den unge
              har krav på sig att sköta sig men är ensam. Den enda som vet var
              man befinner sig är den elektroniska övervakningen. Det kan vara
              till både stöd och hjälp.
            </seg>
          </u>
          <u xml:id="i-bb903f08082d1f04-706" prev="i-bb903f08082d1f04-697" who="Q6039678">
            <seg>
              Vi talar om personer som är 17 år och som dömdes när de var 14
              år. Första gången de får elektronisk övervakning är de 21 år.
              Det handlar alltså inte om barn, vilket Marianne Berg och Vänsterpartiet
              påstår.
            </seg>
          </u>
          <u xml:id="i-bb903f08082d1f04-707" prev="i-bb903f08082d1f04-697" who="Q6039678">
            <seg>
              Detta är en möjlighet att öka chansen för unga att klara sig
              på egen hand utan att vi för den skull är naiva och släpper kontrollen.
              Dessa personer är i regel sköra i sin självkänsla och sitt självförtroende.
            </seg>
          </u>
          <u xml:id="i-bb903f08082d1f04-708" prev="i-bb903f08082d1f04-697" who="Q6039678">
            <seg>
              Dessutom lyfter vi fram att sållningsproven ska bli mindre integritetskränkande.
              Det är uppenbart att ett urinprov är mycket mer integritetskränkande
              än ett salivprov.
            </seg>
          </u>
          <u xml:id="i-bb903f08082d1f04-709" prev="i-bb903f08082d1f04-697" who="Q6039678">
            <seg>
              Det känns som om Socialdemokraterna, Vänsterpartiet och Miljöpartiet
              söker konflikt här. Man virrar bort sig i irrgångar och säger
              nej till det som skyddar de unga, ökar frihetsgraden och möjligheten
              till återanpassning och minskar graden av integritetskränkning
              vid kontroll av droganvändning.
            </seg>
          </u>
          <u xml:id="i-bb903f08082d1f04-710" prev="i-bb903f08082d1f04-697" who="Q6039678">
            <seg>
              Det är helt självklart att ens integritet är inskränkt när man
              är inlåst. Man ska inte kunna använda droger. Då är all verksamhet
              och vartenda samtal med en vuxen individ helt bortkastade.
            </seg>
          </u>
          <u xml:id="i-bb903f08082d1f04-711" prev="i-bb903f08082d1f04-697" who="Q6039678">
            <seg>
              Vidare innehåller förslaget en starkare reglering av proportionalitetsbedömningarna
              när det gäller tvångsanvändning. Det skrivs direkt in i lagen.
              Jag och vi från Folkpartiets sida tycker att det är viktigt.
            </seg>
          </u>
          <u xml:id="i-bb903f08082d1f04-712" prev="i-bb903f08082d1f04-697" who="Q6039678">
            <seg>
              Vi ser detta som ännu ett sätt att göra insatser för de unga
              människor som har det allra tuffast. Vi vet att tidiga och tydliga
              insatser är det viktigaste man kan göra så att de här unga människorna
              inte någonsin hamnar på ett statligt ungdomshem i ungdomsvården.
              Vi har vidtagit en hel del åtgärder. Som vi har pratat om tidigare
              i den här kammaren under de senaste åren handlar det bland annat
              om att polisen ska utreda fler brott tidigare så att det blir
              en konsekvens. Tanken är att första brottet ska bli sista brottet.
            </seg>
          </u>
          <u xml:id="i-bb903f08082d1f04-713" prev="i-bb903f08082d1f04-697" who="Q6039678">
            <seg>
              I regel är det så det vet alla vi här och de flesta andra att
              de ungdomar som vi nu pratar om på ungdomshemmen har begått kataloger
              av brott innan de hamnade där. Det är inte direkt några förstagångsbrottslingar,
              utan det är historier som är så tragiska att man knappt orkar
              läsa dem.
            </seg>
          </u>
          <u xml:id="i-bb903f08082d1f04-714" prev="i-bb903f08082d1f04-697" who="Q6039678">
            <seg>
              Vi satsar på sociala insatsgrupper för att nu samla polis, socialtjänst,
              skola och alla andra intressenter för att möta de ungdomar som
              befinner sig i riskzonen, inte minst i gängmiljöer, för att bryta
              upp detta beteende innan de kommer in på ungdomshemmen.
            </seg>
          </u>
          <u xml:id="i-bb903f08082d1f04-715" prev="i-bb903f08082d1f04-697" who="Q6039678">
            <seg>
              Vi har för inte så länge sedan stärkt föräldrarnas ansvar. Allting
              handlar ju om den eviga frågan: Hur kan människor skaffa en massa
              barn och sedan skita i dem? Hur är det möjligt? Hur gör vi för
              att markera att detta är ett starkt föräldraansvar? Vi kan göra
              mycket från skola, socialtjänst, polis och genom andra insatser.
              Men det är någonstans föräldrarna som måste in och bli nyckelspelare
              i barnens framtid förhoppningsvis. Detta har vi alltså gjort.
            </seg>
          </u>
          <u xml:id="i-bb903f08082d1f04-716" prev="i-bb903f08082d1f04-697" who="Q6039678">
            <seg>
              Samtidigt är vi från Alliansens sida tydliga med att vi jobbar
              med de breda sociala penslarna. Man måste möta barnfattigdomens
              alla ansikten. Det är en aktuell debatt vad man gör för att möta
              detta. Vi pekar på arbete. Vi pekar på förbättringar i utbildningsväsendet.
              Vi pekar på förstärkningar för utsatta grupper i utanförskapsområdena.
              Vi tror att det är den stora vägen att gå för att fler unga människor
              ska komma rätt. Vi kan hålla på och räkna på vilken mobiltelefon
              man ska ha rätt till om man nu över huvud taget ska ha rätt till
              någon och kalla det för fattigdom eller inte. Men rätten att bli
              synliggjord, älskad och respekterad som ung människa har inte
              med någon plånbok att göra. Det handlar om vilka föräldrar som
              tar sitt ansvar oavsett om man har en god utbildning och en tuff
              vardag eller inte. Det handlar om helt andra saker än pengar.
            </seg>
          </u>
          <u xml:id="i-bb903f08082d1f04-717" prev="i-bb903f08082d1f04-697" who="Q6039678">
            <seg>
              De breda sociala insatserna är alltså också centrala vid sidan
              av de riktade för att förebygga. Men om man väl hamnar i denna
              eländesmiljö och måste dömas om man har mördat någon måste man
              ju dömas till ungdomsvård handlar det om att man ska komma bättre
              ut. Det är vad de förslag som vi nu har diskuterat handlar om.
            </seg>
          </u>
          <u xml:id="i-bb903f08082d1f04-718" prev="i-bb903f08082d1f04-697" who="Q6039678">
            <seg>
              Jag är mycket förvånad över de invändningar som finns i reservationerna
              från Socialdemokraterna, Vänsterpartiet och Miljöpartiet. Jag
              ska väl också säga att jag är extremt förvånad över Sverigedemokraternas
              invändningar. Det passerar knappt gränsen för stolleprov när man
              säger att man ska tvinga människor som är rejält misshandlade
              att träffa gärningsmannen. Jag har aldrig hört talas om något
              sådant tidigare.
            </seg>
          </u>
          <note>
            Fru talman! Jag yrkar bifall till utskottets förslag i betänkandet
            och avslag på reservationerna.
          </note>
          <note>
            I detta anförande instämde Roger Haddad (FP).
          </note>
          <note type="speaker">
            Anf. 98 CAROLINE SZYBER (KD):
          </note>
          <u xml:id="i-bb903f08082d1f04-719" next="i-bb903f08082d1f04-732" who="Q4981717">
            <seg>
              Fru talman! Ett återkommande kriminalpolitiskt debattämne är
              hur samhället ska reagera på ungdomars brottslighet. Kristdemokraterna
              menar att straffet ska vara både preventivt och rehabiliterande,
              det vill säga att påföljden ska vara avskräckande samtidigt som
              den ska verka för att den unge inte återfaller i brottslighet.
            </seg>
          </u>
          <u xml:id="i-bb903f08082d1f04-720" prev="i-bb903f08082d1f04-719" who="Q4981717">
            <seg>
              Att brottsutredningar kan hanteras snabbare är ett första steg,
              men det är också viktigt att den påföljd som dömda ungdomar får
              har fokus på vård och på att förändra den unges totala livssituation
              utifrån dennes personlighet, bakgrund och förutsättningar.
            </seg>
          </u>
          <u xml:id="i-bb903f08082d1f04-721" prev="i-bb903f08082d1f04-719" who="Q4981717">
            <seg>
              Att de unga blir sedda och bemötta med respekt och inte i något
              avseende behandlas kränkande är grundförutsättningar för ett konstruktivt
              behandlingsarbete. Det är väl känt att övergången från ungdomsvård
              till ett liv i frihet är en kritisk period då risken för en ung
              person att återfalla i brott är mycket hög. Vi måste ge ungdomar
              stöd. Vi måste hjälpa dem att bryta den onda cirkeln så att de
              kan leva ett liv utan kriminalitet och droger efter frigivning.
            </seg>
          </u>
          <u xml:id="i-bb903f08082d1f04-722" prev="i-bb903f08082d1f04-719" who="Q4981717">
            <seg>
              En viktig faktor för att bryta ungas brottsbana är att se till
              att de inte återfaller i brottslighet. Siffror från Brottsförebyggande
              rådet de senaste åren visar att hela 75 procent av de ungdomar
              som döms till sluten ungdomsvård återfaller i brott efter sin
              tid på ungdomshemmen. En förklaring kan vara bristen på uppföljning.
              Siffror visar att var tredje ungdom saknar en individuell utslussningsplan.
              Det beror på vilken kommun ungdomarna bor i om vistelsen följs
              upp med nödvändig eftervård eller inte. Vi i alliansregeringen
              har sett detta problem och lägger nu fram förslag på hur verkställigheten
              ska kunna förbättras och hur man kan öka möjligheten till successiv
              utslussning under kontrollerade former.
            </seg>
          </u>
          <u xml:id="i-bb903f08082d1f04-723" prev="i-bb903f08082d1f04-719" who="Q4981717">
            <seg>
              Alliansregeringen föreslår nu att det blir tydligare krav på
              individuell verkställighetsplan och att dess syfte är att under
              den senare delen verkligen på allvar fokusera på att förbereda
              för ett liv i frihet.
            </seg>
          </u>
          <u xml:id="i-bb903f08082d1f04-724" prev="i-bb903f08082d1f04-719" who="Q4981717">
            <seg>
              Årsredovisningen från Statens institutionsstyrelse 2009 anger
              som sagt att cirka en tredjedel av de dömda inte hade en planerad
              utslussning efter frigivning. De flesta hade en upprättad behandlingsplan,
              men en fjärdedel nådde inte målen. Detta visar på behovet av tydligare
              uppföljning och kontroll. Det hjälper inte att det finns planer
              om de inte följs.
            </seg>
          </u>
          <u xml:id="i-bb903f08082d1f04-725" prev="i-bb903f08082d1f04-719" who="Q4981717">
            <seg>
              Alliansregeringens nya förslag fokuserar på att möjligheten till
              drogtester blir tydligare med utökade provtagningsmöjligheter
              i form av saliv- och svettprov och att elektronisk övervakning
              kan användas vilket ökar flexibiliteten och möjligheten att verkligen
              lägga upp ett individanpassat program.
            </seg>
          </u>
          <u xml:id="i-bb903f08082d1f04-726" prev="i-bb903f08082d1f04-719" who="Q4981717">
            <seg>
              Verkställigheten och utslussningsarbetet ska stå i fokus. Målet
              med all ungdomsvård ska vara att försöka förändra den unges totala
              livssituation utifrån dennes personlighet, bakgrund och förutsättningar.
              Att de unga blir sedda och bemötta med respekt och inte i något
              avseende behandlas kränkande är grundförutsättningar. Allt detta
              tar tid och kostar pengar.
            </seg>
          </u>
          <u xml:id="i-bb903f08082d1f04-727" prev="i-bb903f08082d1f04-719" who="Q4981717">
            <seg>
              Alliansregeringen är tydlig med vikten av ett samarbete mellan
              Statens institutionsstyrelse och socialtjänsten så att varje ungdom
              ges bästa möjliga förutsättningar för att skapa sig en stabil
              grund att bygga vidare på något som vi kristdemokrater har påtalat
              länge.
            </seg>
          </u>
          <u xml:id="i-bb903f08082d1f04-728" prev="i-bb903f08082d1f04-719" who="Q4981717">
            <seg>
              Vi har varit kritiska till att ansvaret har varit utspritt. Vi
              menar att varje ungdom ska få en kontaktperson på hemmaplan och
              att Statens institutionsstyrelse bör få ett ansvar för hela kedjan,
              inklusive eftervården. Den ska självfallet utformas i samverkan
              med polis och socialtjänst, men med Sis som huvudansvarig för
              att garantera likvärdigheten runt om i hela landet. Därför är
              vi kristdemokrater positiva till att Sis ansvar för verkställigheten
              nu tydliggörs.
            </seg>
          </u>
          <u xml:id="i-bb903f08082d1f04-729" prev="i-bb903f08082d1f04-719" who="Q4981717">
            <seg>
              Samhället måste reagera på de riktigt unga ungdomsbrottslingarna
              tidigare än vad som sker i dag. Om en ung människa trots brottsförebyggande
              insatser begår ett brott är det sämsta som kan hända att samhället
              inte reagerar på ett adekvat sätt. Det är också viktigt att föräldrarna
              involveras i utslussningsarbetet om detta är möjligt.
            </seg>
          </u>
          <u xml:id="i-bb903f08082d1f04-730" prev="i-bb903f08082d1f04-719" who="Q4981717">
            <seg>
              Elektronisk övervakning har använts inom Kriminalvården en längre
              tid, och de är nöjda och anser att det ökar flexibiliteten. Det
              handlar inte om att släppa i väg folk och tro att det hela löser
              sig, utan elektroniska hjälpmedel i form av fotboja kan användas
              för att kontrollera var den dömde befinner sig. Detta ska ses
              som en möjlighet för anpassning, och det kan ge möjlighet för
              fler att successivt börja leva ett liv mer utanför ungdomshemmen.
              Det visar sig i dag att placering utanför de särskilda hemmen
              är mycket ovanligt; det sker enbart i ett fåtal fall. Sis uppger
              att återfallen var relativt sett färre bland de ungdomar som har
              fått vistas utanför de ungdomshemmen.
            </seg>
          </u>
          <u xml:id="i-bb903f08082d1f04-731" prev="i-bb903f08082d1f04-719" who="Q4981717">
            <seg>
              Vi i alliansregeringen är tydliga: Vi har ingen övertro på elektronisk
              övervakning, utan vi ser detta som ett hjälpmedel i utslussningen.
              Det kan inte ersätta de personliga kontakterna, som oppositionen
              har påstått att vi säger i dag.
            </seg>
          </u>
          <u xml:id="i-bb903f08082d1f04-732" prev="i-bb903f08082d1f04-719" who="Q4981717">
            <seg>
              Det gäller att stoppa ungas brottsbana i tid. Alla dessa förslag
              till åtgärder är till för att hjälpa de unga som har hamnat snett
              i livet.
            </seg>
          </u>
          <note>
            Jag yrkar bifall till utskottets förslag i betänkandet och avslag
            på motionerna.
          </note>
          <note>
            I detta anförande instämde Pia Hallström (M).
          </note>
          <note type="speaker">
            Anf. 99 KENT EKEROTH (SD):
          </note>
          <u xml:id="i-bb903f08082d1f04-733" next="i-bb903f08082d1f04-737" who="Q3369252">
            <seg>
              Fru talman! Nu hamnade jag sist här med en talartid på fyra minuter.
              Det beror på att jag inte blev uppskriven på listan som gick runt
              på mötet, och det beror i sin tur på att jag själv inte var på
              det möte då det här justerades, utan det var en kollega som i
              all hast fick rycka in eftersom jag inte var tillgänglig.
            </seg>
          </u>
          <u xml:id="i-bb903f08082d1f04-734" prev="i-bb903f08082d1f04-733" who="Q3369252">
            <seg>
              Min tanke var ursprungligen att inte yrka bifall till reservation
              nr 5 om framtagande av en behandlingsplan. Det gör jag inte i
              dag heller, utan jag yrkar bifall till reservationerna 1 och 4.
            </seg>
          </u>
          <u xml:id="i-bb903f08082d1f04-735" prev="i-bb903f08082d1f04-733" who="Q3369252">
            <seg>
              När det gäller obligatoriska konfrontationer, som vi motionerat
              om, är det två talare här, Bouveng och Pehrson, som har påstått
              att vi vill tvinga brottoffren till de här konfrontationerna.
              På två ställen i motionen står det uttryckligen att det ska vara
              frivilligt för brottsoffret att avgöra om man vill möta den som
              har begått brottet. Det står svart på vitt två gånger om. Man
              kan fråga sig om Pehrson och Bouveng inte kan läsa eller om de
              helt enkelt inte bekymrar sig om att läsa motionen över huvud
              taget, för där framgår detta med all önskvärd tydlighet.
            </seg>
          </u>
          <u xml:id="i-bb903f08082d1f04-736" prev="i-bb903f08082d1f04-733" who="Q3369252">
            <seg>
              Sedan kan man tycka precis vad man vill om konfrontationer med
              dem som har begått brottet. Man kan tycka att det är bra eller
              dåligt att man ska göra det när brottslingen inte vill det, men
              vi lämnar det till brottsoffret att avgöra. Om brottsoffret känner
              ett starkt behov av att träffa den som gjorde det för att förklara
              sig själv, ställa en fråga eller göra vad det än må vara trots
              att brottslingen inte vill det ska de ges möjlighet att göra det
              också. Det måste vara upp till brottsoffret. Sedan kan man avråda
              dem från att göra det, men det måste vara upp till brottsoffret
              om man vill konfrontera den som har begått brottet. Det är alltså
              en möjlighet vi vill ge dem. En möjlighet kan knappast vara fel.
            </seg>
          </u>
          <u xml:id="i-bb903f08082d1f04-737" prev="i-bb903f08082d1f04-733" who="Q3369252">
            <seg>
              Reservation 4 handlar om drogfrihet vid obevakade permissioner.
              Det finns inte något krav på drogfrihet vid beviljande av permission
              i dag. Visst ska institutionen testa om den brottsling som sitter
              inlåst har gjort något fel eller inte, men vi menar att det borde
              finnas ett krav på detta. Vi ser ingen motsättning i att införa
              det här kravet, för jag antar att alla är intresserade av att
              de ska vara drogfria även innan permissionen. Det finns till och
              med ställen på de här institutionerna där brottslingarna tas i
              förvar för att de är påverkade av droger eller alkohol. Det är
              väl inte jättekonstigt att vilja ha ett sådant system.
            </seg>
          </u>
          <note>
            Jag yrkar alltså bifall till reservation 1 och 4 men inte till
            reservation 5.
          </note>
          <note type="speaker">
            Anf. 100 JOHAN PEHRSON (FP) replik:
          </note>
          <u xml:id="i-bb903f08082d1f04-738" next="i-bb903f08082d1f04-741" who="Q6039678">
            <seg>
              Fru talman! Jag vill ge Kent Ekeroth rätt. Av reservationen framgår
              det att konfrontationer ska vara frivilliga, och det var väl tur
              det. Jag förhastade mig lite.
            </seg>
          </u>
          <u xml:id="i-bb903f08082d1f04-739" prev="i-bb903f08082d1f04-738" who="Q6039678">
            <seg>
              Det som jag tyckte var väldigt konstigt var snarare att man vid
              framtagande av behandlingsplanen inte ska ha en dialog med den
              unga personen. Jag tillhör dem som menar att man ska ha den dialogen
              och att det är väldigt viktigt. Däremot ska man inte nicka och
              säga amen till allt som den här unga människan säger för stunden.
              Men man kan visa respekt och lyssna till den här trasiga personen
              när den framför sina önskemål. Någonting kanske man kan ge när
              man är beredd att ta så mycket, det vill säga låsa in den här
              unga människan under ganska lång tid. Jag tycker att det är väldigt
              konstigt att Sverigedemokraterna vill säga nej till det.
            </seg>
          </u>
          <u xml:id="i-bb903f08082d1f04-740" prev="i-bb903f08082d1f04-738" who="Q6039678">
            <seg>
              Men det står att konfrontation ska vara frivillig, för annars
              hade det varit väldigt konstigt. Det tror jag att Ekeroth håller
              med om.
            </seg>
          </u>
          <u xml:id="i-bb903f08082d1f04-741" prev="i-bb903f08082d1f04-738" who="Q6039678">
            <seg>
              Jag ska passa på att ta upp detta med konfrontationer och så
              kallad medling. Det är ett problem vi har. Detta förekommer i
              dag inte bara inför den här typen av brott där man kan dömas till
              ungdomsvård, utan även när en ung människa har utsatts för brott
              kommer frågan om medling upp. Man tror att det är bra sätt att
              mötas och försonas. Vi i Folkpartiet motsätter oss inte detta
              generellt, men vi har riktat ett varningens finger, och fortsätter
              att göra detta, för att risken finns att gärningsmannen, när vi
              pratar om unga människor, utnyttjar detta som en påtryckning på
              offret eftersom man kan få en lindrigare påföljd om man har ägnat
              sig åt medling. Detta kan göra att man inte alltid ska sjunga
              medlingens eller konfrontationens lov. Det är inte garanterat
              att det används positivt i vårt rättssystem om man ser det brett.
            </seg>
          </u>
          <note type="speaker">
            Anf. 101 KENT EKEROTH (SD) replik:
          </note>
          <u xml:id="i-bb903f08082d1f04-742" next="i-bb903f08082d1f04-743" who="Q3369252">
            <seg>
              Fru talman! Precis som Johan Pehrson gjorde ett misstag när han
              kritiserade oss gjorde jag ett misstag när jag tyvärr inte var
              närvarande vid justeringen av det här ärendet. Jag hade inte tänkt
              yrka bifall till detta med ett framtagande av en behandlingsplan
              såsom det står i motionen. Jag tänkte ta tillbaka det yrkandet
              i enlighet med bland annat det argument som Johan Pehrson framfört.
              Det är ingenting vi yrkar bifall till här i dag heller. Vi är
              nog hyfsat överens i den frågan. Det berodde på att vi hastigt
              fick kalla in en ersättare där. Där gjorde vi ett litet misstag,
              precis som Johan Pehrson gjorde ett misstag i sitt anförande.
            </seg>
          </u>
          <u xml:id="i-bb903f08082d1f04-743" prev="i-bb903f08082d1f04-742" who="Q3369252">
            <seg>
              Vi menar inte att konfrontationer kommer att lösa alla problem,
              men i den här motionen menar vi att det är viktigt att brottsoffret
              ska få möjlighet att göra det om han eller hon känner att man
              vill träffa den som gjorde det. Man kan avråda från det. Det kan
              finnas problem med att möta någon som inte vill göra det. Men
              jag tror att om man sitter öga mot öga med någon som man har misshandlat
              eller våldtagit kan man nog ofta reagera annorlunda än man gjorde
              vid det första tillfället. Om brottsoffret har fått all den här
              informationen, att brottslingen inte vill och att det kan bli
              oönskade effekter, och ändå känner starkt att man vill träffa
              den som har gjort en illa menar vi att brottsoffret ska ha den
              möjligheten. Vi menar att det är viktigt att ställa sig på brottsoffrets
              sida. Så länge brottsoffret har den kunskap och information som
              behövs ska vi ge möjligheten att konfrontera brottslingen.
            </seg>
          </u>
          <note>
            Överläggningen var härmed avslutad.
          </note>
          <note>
            13 § Insatser för läsfrämjande och digitalisering
          </note>
          <note>
            Föredrogs
          </note>
          <note type="speaker">
            Anf. 102 KERSTIN ENGLE (S):
          </note>
          <u xml:id="i-bb903f08082d1f04-744" next="i-bb903f08082d1f04-756" who="Q3358804">
            <seg>
              Fru talman! Givetvis står vi socialdemokrater bakom våra reservationer,
              men för att vinna tid yrkar jag bifall till reservation 1 och
              6.
            </seg>
          </u>
          <u xml:id="i-bb903f08082d1f04-745" prev="i-bb903f08082d1f04-744" who="Q3358804">
            <seg>
              Nu handlar det om kulturutskottets betänkande Insatser för läsfrämjande
              och digitalisering . Digitala bibliotek och digitala medier är
              så långt från min barndoms bibliotek, med en sträng bibliotekarie
              som noga bevakade så att vi inte smet in på vuxenavdelningen innan
              vi nått den stipulerade åldern, som tänkas kan.
            </seg>
          </u>
          <u xml:id="i-bb903f08082d1f04-746" prev="i-bb903f08082d1f04-744" who="Q3358804">
            <seg>
              Ett av många vackra ord i det svenska språket är folkbibliotek.
              Jag minns min första partikongress och Göran Perssons tal som
              jag vill citera några rader ur: Det vackraste ljud jag vet är
              den koncentrerade tystnaden i folkbibliotekets läsesal. Där finns
              kunskapens förutsättningar. Där omvandlas information från hela
              världen till växande och berikande kunskap, kunskap som utvecklar
              och förändrar. I vårt land är folkbiblioteket kulturens hjärta
              och blodomlopp. Så långt Göran Persson.
            </seg>
          </u>
          <u xml:id="i-bb903f08082d1f04-747" prev="i-bb903f08082d1f04-744" who="Q3358804">
            <seg>
              Nu utvecklas tekniken så otroligt fort. Folkbiblioteket är mer
              än en läsesal. Folkbiblioteket är ett fysiskt rum men även en
              plats på Internet, och då är vi socialdemokrater mycket angelägna
              om en god tillgänglighet. Det digitaliserade kulturarvet och tillgången
              till e-böcker kräver tillgänglighet för alla på lika villkor,
              liksom möjligheten att gå till folkbiblioteket har funnits för
              de allra flesta.
            </seg>
          </u>
          <u xml:id="i-bb903f08082d1f04-748" prev="i-bb903f08082d1f04-744" who="Q3358804">
            <seg>
              Att värna folkbibliotekens ställning i dag kräver dock en debatt
              och en lösning när det gäller e-böckerna. Jag tror att de flesta
              av oss vill att biblioteken ska fortsätta att vara förmedlare
              av litteratur. De köper in medier oavsett format och lånar ut
              utan kostnad. Det är inköpsbeslut som inte styrs av marknaden.
              Därför krävs det en lösning. Att säkra medborgarnas rätt till
              bibliotek med rätt att låna ut böcker i olika former är en avgörande
              fråga för folkbiblioteken och läsandet och bör utredas så fort
              som möjligt.
            </seg>
          </u>
          <u xml:id="i-bb903f08082d1f04-749" prev="i-bb903f08082d1f04-744" who="Q3358804">
            <seg>
              Men för att få tillgång till nya medier som till exempel e-böcker
              krävs att man är Internetanvändare. Det är allt fler som har tillgång
              till bredband, men ökningen går nu mycket långsamt. Tillgången
              till Internet i hemmen hade en snabb tillväxt i slutet av 90-talet,
              men fortfarande är det en och en halv miljon människor som inte
              har tillgång till datorer i hemmen. Enligt Skolverkets uppföljning
              2009 finns det många skolor där eleverna har en egen dator men
              också skolor där upp till tolv elever får dela på en dator. Nu
              nås vi också av nya rapporter om att barnfattigdomen har ökat.
              När man inte ens har råd att åka på skolutflykt tror jag att den
              egna datorn är mycket långt borta.
            </seg>
          </u>
          <u xml:id="i-bb903f08082d1f04-750" prev="i-bb903f08082d1f04-744" who="Q3358804">
            <seg>
              Det finns också många andra grupper av barn som inte får halka
              efter i datorkunskap och -användning. Det är alltså helt uppenbart
              att det behövs en folkbildningssatsning för att minska den digitala
              klyftan, en satsning för äldre, en satsning för invånare med annat
              ursprung, naturligtvis också för barnens föräldrar och för barnen
              som ska använda Internet i framtiden.
            </seg>
          </u>
          <u xml:id="i-bb903f08082d1f04-751" prev="i-bb903f08082d1f04-744" who="Q3358804">
            <seg>
              Den nyss påbörjade Digidelsatsningen är naturligtvis lovvärd,
              men det är på tok för lite pengar. Om man slår ut pengarna på
              studieförbund, folkhögskolor och läscenter över hela landet blir
              det alldeles otillräckligt. Tillgången till Internet är en klass-
              och generationsfråga, och det är viktigt att klyftan minskar.
            </seg>
          </u>
          <u xml:id="i-bb903f08082d1f04-752" prev="i-bb903f08082d1f04-744" who="Q3358804">
            <seg>
              Det finns hur mycket statistik som helst om skillnader i läsvanor
              mellan olika grupper, mellan arbetare och akademiker samt mellan
              låg- och medelinkomsttagare. Det är skillnader på grund av ålder,
              bostadsort och etnisk bakgrund. Satsningen på En bok för alla
              har därför varit mycket värdefull, och vi vill fortsätta i denna
              satsnings anda. I dag finns tillgång till billiga böcker, men
              vad hjälper det om man inte får pushningen, tipset, och kommer
              i gång med sin läsning? Vi socialdemokrater tycker också att produktionen
              av talböcker, taktila bilderböcker och böcker på nationella minoritetsspråk
              behöver stimuleras. Därför är det viktigt att ge En bok för alla
              ett förnyat och breddat uppdrag.
            </seg>
          </u>
          <u xml:id="i-bb903f08082d1f04-753" prev="i-bb903f08082d1f04-744" who="Q3358804">
            <seg>
              En satsning på barnböcker vore en bra insats för barns läsande.
              Även om det finns många billiga pocketböcker i dag är barnböckerna
              för dyra. Jag läste en artikel i går om att forskare vid Göteborgs
              universitet kommit fram till att svenska barn i nio- till tioårsåldern
              nästan slutat att läsa böcker på fritiden. Läsförståelsen och
              läskompetensen sjunker. Det är ett fenomen som kan ses i flera
              länder där datoranvändningen snabbt har utvecklats. Här gäller
              det att använda barns datorkompetens till att utveckla läsningen.
              Det går definitivt att utveckla barns datoranvändning i kombination
              med läsande och utveckla intresset för läsande på nätet. Det är
              något som forskaren Monica Rosén bekräftar.
            </seg>
          </u>
          <u xml:id="i-bb903f08082d1f04-754" prev="i-bb903f08082d1f04-744" who="Q3358804">
            <seg>
              Det finns mer forskning att ta itu med när det gäller bibliotek
              och läsning. Varför ska inte biblioteken arbeta enligt vetenskap
              och beprövad erfarenhet? Det gäller inom medicinen och det bör
              även gälla inom biblioteksvärlden.
            </seg>
          </u>
          <u xml:id="i-bb903f08082d1f04-755" prev="i-bb903f08082d1f04-744" who="Q3358804">
            <seg>
              Demokrati är beroende av självständiga medborgare. Därför behövs
              flera oberoende röster i det offentliga samtalet, flera arenor
              för debatt så att tankar, synsätt och idéer kan mötas och brytas.
            </seg>
          </u>
          <u xml:id="i-bb903f08082d1f04-756" prev="i-bb903f08082d1f04-744" who="Q3358804">
            <seg>
              Var ska vi ha våra mötesplatser? Vi vill värna om de demokratiska
              rummen som kulturen utgör att lyfta fram läsande och litteratur,
              film, teater och konst, och forma ett samhälle för människor.
              Därför är det viktigt att inte sälja ut och överlåta biblioteken
              åt kommersiella krafter. Det är i det offentliga rummet som samhällsberättelser
              skapas. Då får vi inte utestänga vissa. Om vi inte får dessa icke-kommersiella
              mötesplatser för diskussion och kreativitet blir vi sittande i
              våra tv-soffor och skräms av det nya och skräms av det okända.
              Stadsmiljöer, museer och bibliotek formas av arkitekter vackert
              och funktionellt. Men det blir också dyrare och därmed mindre
              tillgängligt. Vi måste motverka kommersialismens negativa verkningar.
              Var finns ställen där man hänger med vänner utan att vara konsument?
              Girigheten får inte bli hotet mot det öppna samhället. Därför
              måste folkbiblioteken bli våra icke-kommersiella mötesplatser.
            </seg>
          </u>
          <note type="speaker">
            Anf. 103 TINA EHN (MP):
          </note>
          <u xml:id="i-bb903f08082d1f04-757" next="i-bb903f08082d1f04-764" who="Q4945880">
            <seg>
              Fru talman! Jag ställer mig bakom alla Miljöpartiets reservationer,
              men för tids vinnande yrkar jag bifall till reservation 8 och
              reservation 1.
            </seg>
          </u>
          <u xml:id="i-bb903f08082d1f04-758" prev="i-bb903f08082d1f04-757" who="Q4945880">
            <seg>
              Miljöpartiets huvudfokus är att kunskap och kultur ska vara tillgänglig
              för alla människor på lika villkor. Vi är av det skälet stolta
              över att vi har varit med och drivit igenom sänkningen av bokmomsen.
              Vi värnar medborgarnas tillgång till bibliotek och Internet som
              en kunskapens och kulturens allemansrätt. Bibliotek är kommunernas
              stora möjlighet att på ett informellt sätt höja bildningsnivån
              i landet. Det är ett tydligt kommunalt ansvar att hålla bibliotek
              och utforma deras verksamhet på ett sådant sätt att invånarna
              kan få glädje och nytta av dem. Men språket är i sig inte en lokal
              angelägenhet. Tillgången till språket är detsamma som tillgången
              till demokrati, kultur, utbildning och information.
            </seg>
          </u>
          <u xml:id="i-bb903f08082d1f04-759" prev="i-bb903f08082d1f04-757" who="Q4945880">
            <seg>
              Det råder i dag stora skillnader i läsvanor mellan grupper i
              samhället, i befolkningen, framför allt mellan det vi kallar arbetare
              och akademiker. I reservation nr 1 har vi lyft upp denna fråga.
              Det finns flera goda åtgärder som har prövats och som har lyckats.
              Vi anser att vana att läsa skapar stor frihet, självständighet
              och engagemang. Det finns skillnader i samhället, och det är inget
              som man ska behöva anpassa sig till. Tvärtom ska människor få
              en dörröppnare till lusten att läsa. Det är viktigt för utvecklingen
              för oss människor.
            </seg>
          </u>
          <u xml:id="i-bb903f08082d1f04-760" prev="i-bb903f08082d1f04-757" who="Q4945880">
            <seg>
              Det här kan gå till på många sätt. Vi föreslår att ett flertal
              beprövade koncept ska fortsätta och byggas vidare på. Regeringen
              har en del andra idéer och vill tillsätta en kommitté som ska
              analysera litteraturens ställning och läsfrämjandets insatser.
              Jag tycker att det är lite svårt att se hur det här ska stimulera
              fler till att läsa. Därför föreslår vi att reservationen ska tas
              på allvar.
            </seg>
          </u>
          <u xml:id="i-bb903f08082d1f04-761" prev="i-bb903f08082d1f04-757" who="Q4945880">
            <seg>
              Reservation nr 8 gäller definitionen av kulturtidskrift. Det
              är en liten detalj, men vi känner alla till uttrycket djävulen
              vilar i detaljerna. Ja, det är frustrerande när den förändrade
              definitionen hotar att leda till en begränsning och nedläggning
              av vissa viktiga tidskrifter och att demokratin påverkas på ett
              inte bra sätt, alltså negativt.
            </seg>
          </u>
          <u xml:id="i-bb903f08082d1f04-762" prev="i-bb903f08082d1f04-757" who="Q4945880">
            <seg>
              Varför den moderatledda regeringen vill göra sig känd för att
              minska möjligheten för att skapa utrymme för större yttrandefrihet
              är inte begripligt eftersom regeringen i sin politik vill att
              det personliga och individuella ansvaret ska vara större och att
              människors val ska avgöra hur samhället formas. Med en sådan politik
              behöver också mångfalden och diskussionen värnas. I samhället
              ska ges möjlighet att skapa utrymme för kritiskt tänkande, och
              i samhället ska ges utrymme för små och stora människor att gå
              i en skola där de inte slås ut. Det behövs fler verktyg för att
              utveckla de estetiska ämnena. Det behövs tidskrifter som skriver
              om kulturell mångfald i samhället, den som numera finns överallt
              i världen.
            </seg>
          </u>
          <u xml:id="i-bb903f08082d1f04-763" prev="i-bb903f08082d1f04-757" who="Q4945880">
            <seg>
              Precis som vi från Miljöpartiet misstänkte när vi väckte motionen,
              insåg vi att en detalj kan vara viktig. I går kunde man läsa om
              effekten av detaljförändringen. I går i Dagens Nyheters kulturdel
              skrev Åke Daun om ett katastrofalt beslut att lägga ned tidningen
              I&amp;M. Den har funnits i 40 år. Den tillhör inte underhållningsbranschen.
              Den vill inte få läsarna att vare sig skratta eller nödvändigtvis
              gråta. Den vill engagera sig i vår tids stora omvandlingsprocess.
              Därför kan den inte konkurrera med populärmagasin vars utgivning
              finansieras av en bred allmänhet.
            </seg>
          </u>
          <u xml:id="i-bb903f08082d1f04-764" prev="i-bb903f08082d1f04-757" who="Q4945880">
            <seg>
              Kulturrådet har ett ansvar att prioritera och det har man gjort.
              Det gör man med hjälp av den nya definitionen. Åke Daun skriver
              att det historiska ansvaret för ett snart 40-årigt flöde av fundamental
              sakkunskap upphör med tidningens nedläggande.
            </seg>
          </u>
          <note type="speaker">
            Anf. 104 MATTIAS KARLSSON (SD):
          </note>
          <u xml:id="i-bb903f08082d1f04-765" next="i-bb903f08082d1f04-786" who="Q5901848">
            <seg>
              Fru talman! Jag vill börja med att yrka bifall till de sverigedemokratiska
              reservationerna 2, 5 och 9.
            </seg>
          </u>
          <u xml:id="i-bb903f08082d1f04-766" prev="i-bb903f08082d1f04-765" who="Q5901848">
            <seg>
              Vi ska i dag behandla betänkande KrU8 angående insatser för läsfrämjande
              och digitalisering. Läskunnighetens och läsförståelsens betydelse
              för både den enskilda individen och samhället kan knappast underskattas.
              Den som i dagens kunskapssamhälle besitter en låg eller obefintlig
              läsförståelse riskerar inte bara att gå miste om de positiva känslor
              och den personliga utveckling som en riktigt bra roman eller en
              riktigt vacker dikt kan ge. Han eller hon riskerar också att hamna
              i ett permanent utanförskap med små möjligheter att klara sin
              försörjning och ännu mindre möjligheter att fullt ut delta i det
              demokratiska samtalet eller att anta ett politiskt förtroendeuppdrag.
              I värsta fall förs detta utanförskap vidare till nästkommande
              generation.
            </seg>
          </u>
          <u xml:id="i-bb903f08082d1f04-767" prev="i-bb903f08082d1f04-765" who="Q5901848">
            <seg>
              Sverige har lyckligtvis en stolt och anrik historia på detta
              område. Redan i 1686 års kyrkolag ålades klockaren att lära varje
              barn i församlingen att läsa. Läskunnigheten var därför internationellt
              sett väldigt hög redan under 1700-talet. Folkskolereformen 1842
              förbättrade situationen ytterligare, och den höga graden av läskunnighet
              har varit en av de centrala byggstenarna varpå den svenska demokratin
              och välfärdsstaten har kunnat byggas.
            </seg>
          </u>
          <u xml:id="i-bb903f08082d1f04-768" prev="i-bb903f08082d1f04-765" who="Q5901848">
            <seg>
              Än i dag ligger den svenska läskunnigheten och läsförståelsen
              på en internationellt sett ganska hög nivå. Tyvärr är dock situationen
              inte längre entydigt positiv. Rapport efter rapport de senaste
              åren har pekat på att läsförståelsen inte minst bland barn och
              ungdomar gradvis har försämrats.
            </seg>
          </u>
          <u xml:id="i-bb903f08082d1f04-769" prev="i-bb903f08082d1f04-765" who="Q5901848">
            <seg>
              Flera av de motioner som behandlas i betänkandet tar upp detta
              problem. Den enda förklaring till problemet som motionärerna väljer
              att lyfta fram är dock skillnader i socioekonomisk bakgrund. Sådana
              skillnader har onekligen en stor inverkan på läskunnighet, läsvanor
              och läsförståelse, men ska man tro den forskning som bedrivits
              på området är detta dock inte den enda, kanske inte ens den främsta
              förklaringen till den negativa utvecklingen de senaste decennierna.
            </seg>
          </u>
          <u xml:id="i-bb903f08082d1f04-770" prev="i-bb903f08082d1f04-765" who="Q5901848">
            <seg>
              Brister i vårt utbildningssystem i form av bland annat bristande
              ordning i klassrummen och för få behöriga lärare har säkert spelat
              roll. Framför allt visar dock Skolverkets analyser och den senaste
              PISA-rapporten att det i dag är 14 procent av de infödda skoleleverna
              som inte når upp till en grundläggande nivå av läsförståelse,
              medan samma siffra för utlandsfödda skolelever i Sverige är hela
              48 procent. Bland utlandsfödda elever som går på invandrartäta
              skolor ser det ännu värre ut.
            </seg>
          </u>
          <u xml:id="i-bb903f08082d1f04-771" prev="i-bb903f08082d1f04-765" who="Q5901848">
            <seg>
              Merparten av skillnaderna mellan infödda och utlandsfödda kan
              inte förklaras i socioekonomiska termer. Enligt Skolverket kvarstår
              två tredjedelar av skillnaden även efter att man polerat för socioekonomiska
              variabler.
            </seg>
          </u>
          <u xml:id="i-bb903f08082d1f04-772" prev="i-bb903f08082d1f04-765" who="Q5901848">
            <seg>
              De enskilda invandrarna bär naturligtvis ingen som helst skuld
              i att det förhåller sig på detta sätt. Det säger sig självt att
              det är oerhört svårt att hålla jämna steg med infödda elever på
              deras modersmål, speciellt om man kanske har kommit hit i relativt
              sen ålder eller kommer från ett land med bristfälligt eller i
              värsta fall helt obefintligt utbildningssystem.
            </seg>
          </u>
          <u xml:id="i-bb903f08082d1f04-773" prev="i-bb903f08082d1f04-765" who="Q5901848">
            <seg>
              På samhällsnivå är dock den nuvarande utvecklingen oerhört negativ.
              En betydande orsak till detta är den totalhavererade svenska invandrings-
              och integrationspolitiken. En tidigare och ovanligt frispråkig
              rapport, rapport 227 från Skolverket om läsförståelse, bekräftar
              denna bild. Där står det:
            </seg>
          </u>
          <u xml:id="i-bb903f08082d1f04-774" prev="i-bb903f08082d1f04-765" who="Q5901848">
            <seg>
              De skandinaviska länderna har en mer komplicerad situation vad
              gäller integrering av invandrare jämfört med övriga undersökta
              länder. Sverige, Danmark och Norge har haft de överlägset största
              flyktingandelarna av de undersökta länderna och de har språk som
              inte talas någon annanstans i världen. Länder som Australien,
              Kanada och Nya Zeeland däremot har en betydligt mindre andel flyktingar
              jämfört med de skandinaviska länderna, de har ett språk som är
              det internationellt mest gångbara samt, kanske allra viktigast,
              de har en invandringspolitik som premierar invandring av högutbildade
              individer eller individer med speciella yrkeskunskaper och som
              dessutom ges prioritet om de uppfyller vissa språkliga minimikrav.
            </seg>
          </u>
          <u xml:id="i-bb903f08082d1f04-775" prev="i-bb903f08082d1f04-765" who="Q5901848">
            <seg>
              Dessutom är det troligt att antalet flyktingar per capita har
              betydelse för ett lands utbildningssystems förutsättningar att
              avsätta tillräckliga resurser att ta hand om nyanlända elever
              med flyktingbakgrund, vilka på goda grunder kan antas kräva extra
              mycket stöd för att ta till sig undervisningen. Även ur detta
              perspektiv har de skandinaviska länderna, med Sverige i topp,
              den klart högsta flyktinginvandringen per capita.
            </seg>
          </u>
          <u xml:id="i-bb903f08082d1f04-776" prev="i-bb903f08082d1f04-765" who="Q5901848">
            <seg>
              Lägger man till att vi i Sverige i praktiken har fritt val av
              bosättningsort för nyanlända invandrare, att många därmed också
              väljer att bosätta sig bland sina forna landsmän i redan segregerade
              etniska enklaver, där deras barn hamnar i redan hårt belastade
              skolor, samt att vi i Sverige har valt att inrätta samhället på
              ett sådant sätt att man i dessa områden kan gå från vaggan till
              graven och bara i undantagsfall behöva kommunicera på svenska
              i sin vardag, framstår inte den dystra utvecklingen som särskilt
              märklig.
            </seg>
          </u>
          <u xml:id="i-bb903f08082d1f04-777" prev="i-bb903f08082d1f04-765" who="Q5901848">
            <seg>
              Det är bra att regeringen har visat att man är oroad över den
              negativa utvecklingen på läsförståelsens område och att man har
              tillsatt en kommitté som bland annat ska analysera detta problem
              och föreslå lösningar. Min förhoppning är att denna kommitté ska
              ha mod nog att inte bara peka på relativt enkla lösningar i form
              av nya projekt och mer pengar utan att man också ska våga ta itu
              med de mer djupgående strukturella problemen, bland annat av den
              typ som jag nyss har beskrivit.
            </seg>
          </u>
          <u xml:id="i-bb903f08082d1f04-778" prev="i-bb903f08082d1f04-765" who="Q5901848">
            <seg>
              I avvaktan på kommitténs rapport menar vi att det redan nu finns
              några relativt okomplicerade eller särskilt principiellt viktiga
              läs-, språk- och litteraturfrämjande åtgärder som man bör vidta.
              Vi har därför valt att reservera oss till förmån för motionerna
              274, 281, yrkande 2, samt 284.
            </seg>
          </u>
          <u xml:id="i-bb903f08082d1f04-779" prev="i-bb903f08082d1f04-765" who="Q5901848">
            <seg>
              I motion 281 föreslås att i syfte att erbjuda vägledning och
              stimulera allmänbildning och intresse för litteratur införa en
              svensk kulturkanon. Då den svenska regeringen inom ramen för Nordiska
              rådet redan 2005 godkände en nordisk litteraturkanon, då de flesta
              skolor redan i dag håller sig med en inofficiell men sinsemellan
              skiftande litteraturkanon och då Statens kulturråd genom litteraturstödet
              sedan länge pekar ut vissa böcker som mer kvalitativa och därmed
              mer värdefulla än andra anser inte Sverigedemokraterna att det
              borde vara särskilt kontroversiellt att bifalla denna motion.
            </seg>
          </u>
          <u xml:id="i-bb903f08082d1f04-780" prev="i-bb903f08082d1f04-765" who="Q5901848">
            <seg>
              Med utgångspunkt i det framgångsrika kanonprojektet i Danmark
              tror vi även att framtagandet av en svensk litteraturkanon inte
              bara skulle stimulera till engagemang och diskussion kring litteratur
              och läsande utan också kring kultur och identitet i en bredare
              mening. Till skillnad från den danska processen skulle vi dock
              önska att vi i Sverige gav allmänheten en aktivare roll i den
              urvalsprocessen före det slutgiltiga fastställandet av kanonen.
            </seg>
          </u>
          <u xml:id="i-bb903f08082d1f04-781" prev="i-bb903f08082d1f04-765" who="Q5901848">
            <seg>
              Vi valde också att yrka bifall till motion 284, där det i syfte
              att möta behovet hos en alltmer rörlig och resande befolkning
              föreslås att man utreder huruvida det vore möjligt att införa
              ett svenskt nationellt lånekortssystem på biblioteken. Sverigedemokraterna
              ser klara fördelar med ett sådant system. Det faktum att en variant
              av ett sådant system redan har införts i Norge utan att det anses
              utgöra någon allvarlig inskränkning av det kommunala självbestämmandet
              gör att vi tror att det är möjligt att införa detta också i Sverige,
              eller åtminstone utreda frågan.
            </seg>
          </u>
          <u xml:id="i-bb903f08082d1f04-782" prev="i-bb903f08082d1f04-765" who="Q5901848">
            <seg>
              Den i särklass viktigaste motion som vi har valt att yrka bifall
              till är dock nr 274, där det föreslås att man ska undersöka möjligheterna
              att ge punktskriften officiell status som läs- och skriftspråk
              för medborgare med synhandikapp. Som skäl för att avslå motionen
              anför utskottsmajoriteten att punktskriften inte är ett eget språk
              och därmed bara är att betrakta som en annan form av skriven svenska.
              Man anför också att staten bevakar de synskadades intressen genom
              att man infört en särskild punktskriftsnämnd.
            </seg>
          </u>
          <u xml:id="i-bb903f08082d1f04-783" prev="i-bb903f08082d1f04-765" who="Q5901848">
            <seg>
              Sverigedemokraternas uppfattning är att båda dessa argument saknar
              logik och relevans. I 2 § i den nuvarande språklagen står det
              att syftet med lagen är att värna den enskildes tillgång till
              ett språk. I 5 § står det att alla ska ha tillgång till svenskan.
              I 14 § står det att alla ska ges möjlighet att utveckla och använda
              svenskan.
            </seg>
          </u>
          <u xml:id="i-bb903f08082d1f04-784" prev="i-bb903f08082d1f04-765" who="Q5901848">
            <seg>
              Om nu punktskriften bara är en annan form av skriven svenska
              och dessutom den enda läs- och skriftversionen av svenska som
              synskadade kan ta del av, hur kan man då mot bakgrund av språklagens
              skrivelser neka synskadade lagstadgad rätt till denna del av svenska
              språket?
            </seg>
          </u>
          <u xml:id="i-bb903f08082d1f04-785" prev="i-bb903f08082d1f04-765" who="Q5901848">
            <seg>
              Vad Punktskriftsnämnden anbelangar har man försökt att värna
              de synskadades intressen genom att vid flera tillfällen inkomma
              med skrivelser till regeringen och riksdagen där man med hänvisning
              till bland annat den gällande FN-konventionen om rättigheter för
              personer med funktionsnedsättning har krävt att punktskriften
              ska ges lagstadgat skydd och officiell status.
            </seg>
          </u>
          <u xml:id="i-bb903f08082d1f04-786" prev="i-bb903f08082d1f04-765" who="Q5901848">
            <seg>
              Den nuvarande ordningen, där synskadade inte har lagstadgad rätt
              till ett läs- och skriftspråk, är helt enkelt inte värdig ett
              land som säger sig vilja värna om de funktionshindrades intressen
              och behov. Jag hoppas att de övriga partierna snarast möjligt
              tänker om i denna fråga.
            </seg>
          </u>
          <note type="speaker">
            Anf. 105 KERSTIN ENGLE (S) replik:
          </note>
          <u xml:id="i-bb903f08082d1f04-787" who="Q3358804">
            <seg>
              Fru talman! Det var bättre på 1600-talet, för då talade prästen
              om vad man skulle läsa. Men för mig är det kanske inte alltid
              så viktigt vad man läser, utan att man inspireras till läsning
              och utvecklas i sin läsning. Jag skulle vilja fråga vem som ska
              bestämma vad vi ska läsa. När det gäller känd svensk litteratur
              finns för mig Ivar Lo-Johansson och Moa Martinson. En del kanske
              tycker att Strindberg skrivit den bästa litteraturen. Men jag
              anser att barn och ungdomar ska inspireras till läsning och sedan
              kunna göra egna val. Det ska inte vara någon myndighet eller politiker
              som bestämmer vad vi ska läsa.
            </seg>
          </u>
          <note type="speaker">
            Anf. 106 MATTIAS KARLSSON (SD) replik:
          </note>
          <u xml:id="i-bb903f08082d1f04-788" next="i-bb903f08082d1f04-790" who="Q5901848">
            <seg>
              Fru talman! Jag är inte säker på att Kerstin riktigt har förstått
              poängen med en litteraturkanon. Poängen är inte att tala om för
              folk vad de ska läsa. Man kan naturligtvis välja fritt vad man
              vill ta till sig. Men bara det faktum att man tar fram en sådan
              process kan stimulera till ett ökat intresse för läsande, litteratur
              och kulturfrågor, tror jag. Bara det är i sig värdefullt.
            </seg>
          </u>
          <u xml:id="i-bb903f08082d1f04-789" prev="i-bb903f08082d1f04-788" who="Q5901848">
            <seg>
              Det finns inte något kontroversiellt, tycker jag, i att säga
              att det finns viss litteratur som haft en mer avgörande inverkan
              på vårt samhälle och vår kultur och att det ingår i allmänbildningen
              att känna till den. Då kan en litteraturkanon fungera som en vägledning.
              I Danmark, där man har infört detta, är det inte så att skolorna
              på något sätt är tvingade att förhålla sig till det här eller
              tvingar barnen att läsa alla de böcker som ingår i litteraturkanon,
              utan den fungerar som en vägledning. Vissa skolor har valt att
              ta den till sig, andra har inte gjort det.
            </seg>
          </u>
          <u xml:id="i-bb903f08082d1f04-790" prev="i-bb903f08082d1f04-788" who="Q5901848">
            <seg>
              Den svenska regeringen biföll som sagt redan 2005 en nordisk
              litteraturkanon inom ramen för Nordiska rådet. Det gick tydligen
              bra, så jag tror att det här också ska gå bra.
            </seg>
          </u>
          <note type="speaker">
            Anf. 107 KERSTIN ENGLE (S) replik:
          </note>
          <u xml:id="i-bb903f08082d1f04-791" next="i-bb903f08082d1f04-794" who="Q3358804">
            <seg>
              Fru talman! Jag trodde att Mattias Karlsson trodde på den svenska
              skolan. Visst hör det till allmänbildning och till utbildningen
              att lära sig om den svenska litteraturhistorien, men det sköter
              ju skolan. Jag tror faktiskt på lärarna.
            </seg>
          </u>
          <u xml:id="i-bb903f08082d1f04-792" prev="i-bb903f08082d1f04-791" who="Q3358804">
            <seg>
              Vi talar nu om läsfrämjande åtgärder. För att komma in i läsning
              kanske man inte börjar med de allra tyngsta böckerna i den svenska
              litteraturhistorien. För mig kan det vara viktigt att ett barn
              börjar läsa serier bara för att lockas till läsning.
            </seg>
          </u>
          <u xml:id="i-bb903f08082d1f04-793" prev="i-bb903f08082d1f04-791" who="Q3358804">
            <seg>
              Jag tror att skolan kommer att sköta det här. Även när det gäller
              invandrarbarnen tror jag på skolan. Det som är viktigt för dem
              är både att lära sig det svenska språket och att lära sig det
              egna språket. Ska du undanhålla vissa personer deras litteratur
              blir det också väldigt konstigt.
            </seg>
          </u>
          <u xml:id="i-bb903f08082d1f04-794" prev="i-bb903f08082d1f04-791" who="Q3358804">
            <seg>
              All läsning är alltså av värde. Man ska få hemspråksundervisning
              så att man kan läsa på sitt eget språk, och man ska kunna läsa
              på det svenska språket utifrån ett fritt val.
            </seg>
          </u>
          <note type="speaker">
            Anf. 108 MATTIAS KARLSSON (SD) replik:
          </note>
          <u xml:id="i-bb903f08082d1f04-795" next="i-bb903f08082d1f04-798" who="Q5901848">
            <seg>
              Fru talman! Först och främst ser jag inget motsatsförhållande
              mellan att stimulera barn att läsa i vilken form det vara månde
              och att ha en litteraturkanon. Det är två helt olika saker.
            </seg>
          </u>
          <u xml:id="i-bb903f08082d1f04-796" prev="i-bb903f08082d1f04-795" who="Q5901848">
            <seg>
              Det är intressant att Kerstin Engle tar upp detta med att man
              ska ha hemspråksundervisning, att man ska läsa på sitt eget språk
              och så vidare. Det är signifikant för Socialdemokraternas politik.
              Man har skapat ett samhälle där man, som jag sade, från vaggan
              till graven kan använda sitt eget språk.
            </seg>
          </u>
          <u xml:id="i-bb903f08082d1f04-797" prev="i-bb903f08082d1f04-795" who="Q5901848">
            <seg>
              I Malmö, där jag var verksam tidigare, kan man bli förlöst av
              en barnmorska som pratar arabiska. Man har arabisktalande förskollärare
              och får modersmålsstöd i förskolan. Man får ämnesundervisning
              på sitt modersmål. Man har modersmålsundervisning. Man kan ta
              körkort på sitt modersmål. Man kan kommunicera med myndigheterna
              på sitt modersmål. Man kan handla och gå till läkaren på sitt
              modersmål etcetera. I en sådan situation är det inte särskilt
              konstigt att vi får barn som hamnar utanför och som aldrig kommer
              ut i samhället. Det är därför siffrorna ser ut som de gör när
              det handlar om språkkunskap och läsförståelse bland barn med utländsk
              bakgrund.
            </seg>
          </u>
          <u xml:id="i-bb903f08082d1f04-798" prev="i-bb903f08082d1f04-795" who="Q5901848">
            <seg>
              Med er politik håller ni dem kvar i utanförskap. Jag vet att
              ni säkert menar gott och vill väl, men resultatet blir det omvända.
              Ni håller kvar de här barnen i utanförskap, och ni kommer att
              fortsätta göra det, och ni kommer tyvärr kanske också att föra
              över det på kommande generationer om ni inte tänker om.
            </seg>
          </u>
          <note type="speaker">
            Anf. 109 BENGT BERG (V):
          </note>
          <u xml:id="i-bb903f08082d1f04-799" next="i-bb903f08082d1f04-810" who="Q3430804">
            <seg>
              Herr talman! Jag vill börja med att yrka bifall till vår reservation
              nr 4 och till de reservationer som vi har tillsammans med Miljöpartiet
              och Socialdemokraterna.
            </seg>
          </u>
          <u xml:id="i-bb903f08082d1f04-800" prev="i-bb903f08082d1f04-799" who="Q3430804">
            <seg>
              Läsfrämjande insatser vilket härligt ämne! De tangerar ett mysterium,
              dessa små tecken på ett papper. Först ska man få ned dem på papperet
              via hjärnan, armen och handen. Sedan ska någon läsa dessa tecken
              och skapa sig nya bilder på basis av det som står. Det är ju ett
              mirakel. Det finns väldigt mycket i läsandet, litteraturen och
              böckernas värld som faktiskt är mirakel.
            </seg>
          </u>
          <u xml:id="i-bb903f08082d1f04-801" prev="i-bb903f08082d1f04-799" who="Q3430804">
            <seg>
              Det är säkert fler än jag som minns det första mötet med ABC-boken.
              Runt omkring kan ormen sno, så han blir ett finfint O. Detta är
              förmodligen det sista jag kommer att komma ihåg när jag hamnar
              på långvården, för det sitter där, inpräntat.
            </seg>
          </u>
          <u xml:id="i-bb903f08082d1f04-802" prev="i-bb903f08082d1f04-799" who="Q3430804">
            <seg>
              När du öppnar en bok öppnar du samtidigt porten till hemligheternas
              hus. Det är världen som finns där inne. Där inne finns allt det
              som gör livet större. Där inne finns allt som gör världen mindre.
              Där inne finns också någons drömmar, skratt och hopp. Där finns
              kanske också någons sorg, gråt och saknad. Allt finns i böckerna.
            </seg>
          </u>
          <u xml:id="i-bb903f08082d1f04-803" prev="i-bb903f08082d1f04-799" who="Q3430804">
            <seg>
              När vi läser blir vi medskapande på ett alldeles särskilt sätt.
              Vi förvandlar dessa tecken till bilder som sedan får liv i vårt
              inre, och vi växer som människor.
            </seg>
          </u>
          <u xml:id="i-bb903f08082d1f04-804" prev="i-bb903f08082d1f04-799" who="Q3430804">
            <seg>
              Vi ser läsandet och tillgången till böcker som en självklarhet,
              men när vi blickar ut över världen märker vi att det inte är så
              för alla. Fattigdomen och analfabetismen är en olycklig kombination
              för alltför många jorden runt. Läskunnighet är också en förutsättning
              för demokrati.
            </seg>
          </u>
          <u xml:id="i-bb903f08082d1f04-805" prev="i-bb903f08082d1f04-799" who="Q3430804">
            <seg>
              Men det finns också många här i Sverige, i vårt samhälle, som
              av olika anledningar inte har samma tillgång till böcker och läsande
              som vore önskvärt. Det finns väldigt mycket att göra, och vi försöker
              efter bästa förmåga att skapa förutsättningar också för de grupper
              som har en bit fram till boken. Det har redan nämnts en del projekt
              Läs för mig, pappa, vägkrogsbiblioteken, arbetsplatsbibliotek
              och böcker på minoritetsspråken. Här intar det kurdiska biblioteket
              i Stockholm en särställning. En bok för alla vill vi ge utökade
              resurser. Man har ett nätverk som når långt in i befolkningen.
              Litteraturens ställning i skolan är viktig, från förskola till
              gymnasium, liksom KB:s samordnande roll. Man har en nationell
              överblick och kan samordna alla bibliotek, både de nationella
              och de som sorterar under länen.
            </seg>
          </u>
          <u xml:id="i-bb903f08082d1f04-806" prev="i-bb903f08082d1f04-799" who="Q3430804">
            <seg>
              Biblioteken tillhör grundvalarna i ett demokratiskt samhälle.
              De är vår gemensamma kunskapskälla dit vi alla kan komma och få
              gratis tillgänglighet för både bildning, glädje och fantasi. Årets
              Almapristagare, den fantastiske illustratören Shaun Tan, sade
              att fantasin är barnens laboratorium, och där behöver man inte
              komma fram till vad som är rätt eller fel, utan det är hela tiden
              en levande process som pågår och som bidrar till växandet.
            </seg>
          </u>
          <u xml:id="i-bb903f08082d1f04-807" prev="i-bb903f08082d1f04-799" who="Q3430804">
            <seg>
              Men biblioteken hotas också av nyliberalismens vinstfixerade
              klåfingrighet. I Nacka vill man slå mynt av folkbiblioteken, med
              konsekvenser som minskat medborgarinflytande, att bibliotekens
              professionella kompetens urholkas, minskat samarbete mellan biblioteken
              både lokalt och nationellt, att långsiktigheten och kontinuiteten
              kan gå förlorad och att offentlighetsprincipen och meddelanderätten
              inte längre är självklara.
            </seg>
          </u>
          <u xml:id="i-bb903f08082d1f04-808" prev="i-bb903f08082d1f04-799" who="Q3430804">
            <seg>
              Det finns ur medborgarperspektiv och med tanke på demokratin
              mycket att slå vakt om när det gäller bibliotekens framtid. Vänsterpartiet
              vill, som flera i den här kammaren, satsa också på utbyggnaden
              av de digitala biblioteken och den digitala folkbildningen, som
              också kan bidra till att vi får en större tillgång till vårt kulturarv.
            </seg>
          </u>
          <u xml:id="i-bb903f08082d1f04-809" prev="i-bb903f08082d1f04-799" who="Q3430804">
            <seg>
              Jag vill också dra en lans för skolbibliotekens betydelse. Riksdagen
              fattade i juni beslut om en ny skollag, och den ska träda i kraft
              redan från och med höstterminen. Där står det skrivet att eleverna
              ska ha bra tillgång till goda bibliotek, vilket är mycket bra
              om biblioteken är innehållsrika och om det finns kunnig personal
              med bibliotekariekompetens. Skolbiblioteken måste tas på stort
              allvar eftersom de också har en pedagogisk funktion, och även
              den digitala kompetensen måste man beakta när det gäller skolbiblioteken.
              Det är absolut nödvändigt för våra unga medborgare att orientera
              sig i en, som det heter, vidgad textvärld. Det duger inte med
              att som det ofta har varit med skolbiblioteken att någon har kommenderat
              en lärare med nedsatt tjänst till en vrå i skolan, utan det krävs
              kompetenta och duktiga handledare in i böckernas värld. Precis
              som den fackliga organisationen DIK poängterar ska det alltså
              finnas kompetent personal också på skolbiblioteken.
            </seg>
          </u>
          <u xml:id="i-bb903f08082d1f04-810" prev="i-bb903f08082d1f04-799" who="Q3430804">
            <seg>
              Jag vill avsluta med att citera Shaun Tan, årets vinnare av Almapriset
              till Astrid Lindgrens minne:
            </seg>
          </u>
          <note type="speaker">
            Anf. 110 GUSTAF HOFFSTEDT (M):
          </note>
          <u xml:id="i-bb903f08082d1f04-811" next="i-bb903f08082d1f04-817" who="Q5809040">
            <seg>
              Herr talman! Jag vill börja med att yrka bifall till utskottets
              förslag i betänkandet och avslag på samtliga reservationer.
            </seg>
          </u>
          <u xml:id="i-bb903f08082d1f04-812" prev="i-bb903f08082d1f04-811" who="Q5809040">
            <seg>
              Herr talman! Vi har fått höra en hel del problematiseringar kring
              detta med läskunnighet och läsfrämjande. Det finns utmaningar
              även på detta område inte minst bland unga människor där vi ser
              en delvis oroande utveckling. Samtidigt är det värt att påminna
              om att läskunnigheten i Sverige och de övriga utvecklade länderna
              är extremt hög. Den pendlar mellan 97 till nära nog 100 procent.
              Den är så utvecklad i dessa länder att vi tar den nära nog för
              självklar.
            </seg>
          </u>
          <u xml:id="i-bb903f08082d1f04-813" prev="i-bb903f08082d1f04-811" who="Q5809040">
            <seg>
              Detta med läsande är något alldeles fantastiskt enastående. Innan
              det fanns inspelningsapparatur var skriften det enda medlet att
              frigöra sig från tid och rum. Det är fullt möjligt att ta del
              av en människas tankar flera hundra år tillbaka i tiden tack vare
              det skrivna språket.
            </seg>
          </u>
          <u xml:id="i-bb903f08082d1f04-814" prev="i-bb903f08082d1f04-811" who="Q5809040">
            <seg>
              Dessutom finns det en frigörelse i rum i så måtto att en författare
              kan befinna sig på andra sidan jordklotet och skriva något som
              jag här hemma i Sverige kan ta del av. Detta är något enastående.
              Det skrivna språket stimulerar dessutom bortom själva läsandet.
              Det stimulerar beslutsfattande, kreativitet, minnet och så vidare.
            </seg>
          </u>
          <u xml:id="i-bb903f08082d1f04-815" prev="i-bb903f08082d1f04-811" who="Q5809040">
            <seg>
              När jag har lyssnat på oppositionspartierna här förstår jag att
              man hämtar en hel del engagemang i att motverka det som man kallar
              för kommersialism. Kerstin Engle från Socialdemokraterna hämtar
              sitt engagemang i att motverka kommersialismens negativa verkningar
              på läsområdet. Bengt Berg talar om nyliberalismens vinstfixerade
              klåfingrighet.
            </seg>
          </u>
          <u xml:id="i-bb903f08082d1f04-816" prev="i-bb903f08082d1f04-811" who="Q5809040">
            <seg>
              Jag vill uppmana dessa ledamöter när de ger sig i kast med kampen
              mot kommersialismen att inte kasta ut barnet med badvattnet. Långt
              fler av de positiva saker som gäller läsfrämjande sker inte här
              i kammaren utan just genom kommersialismen. Pocketshop på Centralen
              säljer böcker för 7080 kronor. Om man tycker att det är dyrt kan
              man vända sig till närmaste boklåda eller för all del även Ica.
              Där kan man köpa väldigt billiga böcker numera. Det beror på kommersialismen.
            </seg>
          </u>
          <u xml:id="i-bb903f08082d1f04-817" prev="i-bb903f08082d1f04-811" who="Q5809040">
            <seg>
              Sverigedemokraten Mattias Karlsson talade om 1600-talet och att
              Sverige har en stolt historia vad gäller läskunnighet. Det är
              mycket möjligt att det är så. Men när man kom hem till sitt hem
              hade man på sin höjd en bok att läsa, Bibeln. I dag är det på
              ett helt annat sätt. Man behöver inte jobba särskilt många minuter
              för att finansiera en pocketbok. Det är alldeles enastående vad
              gäller möjligheterna att läsa i vårt land.
            </seg>
          </u>
          <note type="speaker">
            Anf. 111 KERSTIN ENGLE (S) replik:
          </note>
          <u xml:id="i-bb903f08082d1f04-818" next="i-bb903f08082d1f04-821" who="Q3358804">
            <seg>
              Herr talman! Det är i varje fall en politikers roll och rättighet
              att problematisera, Gustaf Hoffstedt. Annars kunde vi bara hålla
              hyllningstal här i kammaren om det som är bra. Vi måste också
              åtgärda det som är mindre bra.
            </seg>
          </u>
          <u xml:id="i-bb903f08082d1f04-819" prev="i-bb903f08082d1f04-818" who="Q3358804">
            <seg>
              Det är väl bra att man kan köpa böcker, och det är bra att vi
              sänkte momsen på böcker. Det är absolut ingenting fel med det.
              Jag talade om biblioteken som en plats utan kommersialism. Vi
              måste ha rum där vi alla kan vara utan att vara där på marknadens
              villkor. Det finns människor i Sverige som inte har råd att gå
              ut i det offentliga rummet och sitta på kaféer. Det måste också
              finnas andra mötesplatser.
            </seg>
          </u>
          <u xml:id="i-bb903f08082d1f04-820" prev="i-bb903f08082d1f04-818" who="Q3358804">
            <seg>
              Det är jättebra att vi kan köpa billiga pocketböcker. Men du
              köper ingen billig pocketbok om du inte har lusten att läsa och
              har fått impulsen om hur positivt det är med läsning, något som
              vi här är överens om. Man kan ställa sig frågan: Varför skulle
              man lägga ned En bok för alla? Det fanns väldigt många positiva
              rapporter.
            </seg>
          </u>
          <u xml:id="i-bb903f08082d1f04-821" prev="i-bb903f08082d1f04-818" who="Q3358804">
            <seg>
              Bengt Berg nämnde Läs för mig pappa! och vägböckerna. Man lägger
              ned det projektet och har en utredning om läsfrämjande åtgärder.
              Det hade inte behövts om det varit så bra om Gustaf Hoffstedt
              vill göra gällande.
            </seg>
          </u>
          <note type="speaker">
            Anf. 112 GUSTAF HOFFSTEDT (M) replik:
          </note>
          <u xml:id="i-bb903f08082d1f04-822" next="i-bb903f08082d1f04-823" who="Q5809040">
            <seg>
              Herr talman! Vi har både Kerstin Engle och jag kunnat konstatera
              att själva bokframställandet numera jämfört med 1600-talet är
              oerhört billigt. Det ska vi vara väldigt glada för. Det handlar
              snarare om att främja läsandet.
            </seg>
          </u>
          <u xml:id="i-bb903f08082d1f04-823" prev="i-bb903f08082d1f04-822" who="Q5809040">
            <seg>
              Kerstin Engle visade nyss i debatten med Sverigedemokraterna
              tillit till den svenska skolan. Varför gör hon inte det här? Det
              är en av den svenska skolans allra viktigaste uppgifter att stimulera
              elever till just läsande.
            </seg>
          </u>
          <note type="speaker">
            Anf. 113 KERSTIN ENGLE (S) replik:
          </note>
          <u xml:id="i-bb903f08082d1f04-824" who="Q3358804">
            <seg>
              Herr talman! Jo, jag har fortfarande stor tillit till skolan.
              Jag nämnde projektet Läs för mig pappa! och jag nämnde i mitt
              anförande att det finns en stor klasskillnad när det gäller läsande.
              Det är inte skolans uppgift att direkt jobba med föräldrarna.
              Visst behövs det projekt för olika grupper i samhället. Men självklart
              har skolan en stor roll att fylla.
            </seg>
          </u>
          <note type="speaker">
            Anf. 114 GUSTAF HOFFSTEDT (M) replik:
          </note>
          <u xml:id="i-bb903f08082d1f04-825" next="i-bb903f08082d1f04-826" who="Q5809040">
            <seg>
              Herr talman! Jag tror inte att vi ska välja att favorisera vissa
              bokförlag när vi vill stimulera läsfrämjande. Kerstin Engle nämnde
              här En bok för alla. De enskilda bokförlagen ger naturligtvis
              enbart ut böcker för somliga. I det här fallet blev det en bok
              för somliga snarare än en för alla.
            </seg>
          </u>
          <u xml:id="i-bb903f08082d1f04-826" prev="i-bb903f08082d1f04-825" who="Q5809040">
            <seg>
              Summan av alla bokförlag som ger ut böcker till låga priser tack
              vare en låg bokmoms gör att det på ett helt annat sätt än tidigare
              är möjligt att enkelt, billigt och tillgängligt komma åt det goda
              läsandet.
            </seg>
          </u>
          <note type="speaker">
            Anf. 115 CHRISTER NYLANDER (FP):
          </note>
          <u xml:id="i-bb903f08082d1f04-827" next="i-bb903f08082d1f04-845" who="Q5109199">
            <seg>
              Herr talman! Det märks att det är kulturutskottet som debatterar.
              Det slängs med litterära citat och framhålls vilka böcker man
              läser för tillfället, och det är väldigt bra. Man skulle önska
              att det var mer så i andra utskottsdebatter.
            </seg>
          </u>
          <u xml:id="i-bb903f08082d1f04-828" prev="i-bb903f08082d1f04-827" who="Q5109199">
            <seg>
              Själv läser jag nu Synnöve Clasons fantastiska bok om Goethe.
              Där beskrivs i början på ett fantastiskt sätt hans och hans systers
              första år under utbildningen som hans pappa och mamma genomförde.
              I den ingick världslitteraturens klassiker men också nya böcker
              som hela tiden inköptes till familjen.
            </seg>
          </u>
          <u xml:id="i-bb903f08082d1f04-829" prev="i-bb903f08082d1f04-827" who="Q5109199">
            <seg>
              Clason sammanfattar föräldrarnas engagemang som: Det var en aristokrats
              föreställning om vad barnen behöver för att få goda förutsättningar
              i samhället och avancera socialt. Det var på 1700-talet, men det
              känns fortfarande väldigt centralt och aktuellt.
            </seg>
          </u>
          <u xml:id="i-bb903f08082d1f04-830" prev="i-bb903f08082d1f04-827" who="Q5109199">
            <seg>
              Det handlar om föräldrars ansvar men också om olika föräldrars
              möjlighet att bära detta ansvar. Det handlar om hur viktigt det
              är att föräldrar ser till att barnen blir läsare och också att
              det finns en skola som hjälper dem som inte har föräldrar som
              har detta engagemang.
            </seg>
          </u>
          <u xml:id="i-bb903f08082d1f04-831" prev="i-bb903f08082d1f04-827" who="Q5109199">
            <seg>
              Det är ett socialt arv som spiller över inte bara när det gäller
              läsande utan också när det gäller skola, möjligheter att få jobb
              och delta i samhället i övrigt. Av Goethes utbildning lär vi också
              att litteraturen är ett verktyg att lyfta sig ur de sociala omständigheterna
              som man föds in i.
            </seg>
          </u>
          <u xml:id="i-bb903f08082d1f04-832" prev="i-bb903f08082d1f04-827" who="Q5109199">
            <seg>
              Man måste ändå konstatera, vilket många tidigare gjort, att vi
              har ett högt läsande och många som är duktiga på att läsa. Men
              vi har också sociala klyftor. Det är ingenting som vi ska blunda
              för.
            </seg>
          </u>
          <u xml:id="i-bb903f08082d1f04-833" prev="i-bb903f08082d1f04-827" who="Q5109199">
            <seg>
              Detta är något av kärnan i litteraturpolitiken. Hur ser vi till
              att det finns god kvalitetslitteratur? Hur ser vi till att läsandet
              främjas och att läsandet når alla? Hur bryter vi det sociala arvet?
            </seg>
          </u>
          <u xml:id="i-bb903f08082d1f04-834" prev="i-bb903f08082d1f04-827" who="Q5109199">
            <seg>
              För Folkpartiet och mig personligen tillhör läsningen och litteraturpolitiken
              något av det mest prioriterade inom kulturpolitiken. Därför kan
              jag konstatera att det som vi snart avslutar har varit ett väldigt
              bra riksdagsår. Aldrig förr har så mycket pengar satsats på läsfrämjande
              som det görs just nu.
            </seg>
          </u>
          <u xml:id="i-bb903f08082d1f04-835" prev="i-bb903f08082d1f04-827" who="Q5109199">
            <seg>
              Vi har dessutom tillsatt en litteraturutredning som kommer att
              fundera på hur man ytterligare förbättrar läsfrämjandet, hur man
              ytterligare ser till att kvalitetslitteratur når fler och hur
              man ser till att författare och andra får goda förutsättningar.
            </seg>
          </u>
          <u xml:id="i-bb903f08082d1f04-836" prev="i-bb903f08082d1f04-827" who="Q5109199">
            <seg>
              Det har varit ett bra år för litteraturpolitiken. Ännu bättre
              är naturligtvis att också nästa år kommer att domineras av litteraturpolitik,
              därför att då kommer den här utredningen att presentera sina förslag.
            </seg>
          </u>
          <u xml:id="i-bb903f08082d1f04-837" prev="i-bb903f08082d1f04-827" who="Q5109199">
            <seg>
              I flera av de motioner som tas upp i detta betänkande föreslås
              bra satsningar på läsfrämjande. Kerstin Engle tog just i replikskiftet
              upp några av dem. Vi konstaterar då att alliansregeringen ser
              till att det finns mer pengar än någonsin för läsfrämjande. Det
              är öppet för de projekt som ni nämner att söka pengar från den
              växande potten hos Kulturrådet.
            </seg>
          </u>
          <u xml:id="i-bb903f08082d1f04-838" prev="i-bb903f08082d1f04-827" who="Q5109199">
            <seg>
              Det är bra att ni framhåller era egna projekt, men det finns
              också andra projekt som är väl värda att stödja. Alla dessa får
              nu konkurrera om växande resurser hos Kulturrådet.
            </seg>
          </u>
          <u xml:id="i-bb903f08082d1f04-839" prev="i-bb903f08082d1f04-827" who="Q5109199">
            <seg>
              Bokutredningen som har tillsatts av regeringen har ett viktigt
              uppdrag. Den har ett brett uppdrag men också ett centralt uppdrag
              för samhället därför att det är svårt att tänka sig att vi får
              ett brett deltagande i samhällsdebatten om vi inte också har ett
              brett läsande.
            </seg>
          </u>
          <u xml:id="i-bb903f08082d1f04-840" prev="i-bb903f08082d1f04-827" who="Q5109199">
            <seg>
              Bengt Berg lyfte fram skolbibliotekens roll. Jag tycker att det
              är en central fråga han tar upp. Det som den här regeringen har
              gjort är att lyfta in skolbiblioteken i skollagen. Det har inte
              varit så förut. Nu finns skolbiblioteken i skollagen därför att
              de är en central pedagogisk resurs i lärandet, som Bengt Berg
              sade.
            </seg>
          </u>
          <u xml:id="i-bb903f08082d1f04-841" prev="i-bb903f08082d1f04-827" who="Q5109199">
            <seg>
              Ett problem för skolbiblioteken har ju varit att det inte är
              definierat vad som är ett skolbibliotek. Vi kommer nu, i och med
              att den här regeringen har tillsatt en effektiv skolinspektion,
              att också granska skolbibliotekens roll i skolan.
            </seg>
          </u>
          <u xml:id="i-bb903f08082d1f04-842" prev="i-bb903f08082d1f04-827" who="Q5109199">
            <seg>
              När det gäller skolbiblioteken har positionerna lyfts fram kraftigt.
              Det är viktigt därför att skolan och skolbiblioteken är centrala
              när det gäller att sprida läsningen till alla. Man får fundera
              på vad definitionen av skolbiblioteket blir, men den kommer att
              växa fram ur de granskningar som Skolinspektionen gör. Jag tror
              inte heller att det räcker med en skog av böcker, utan det krävs
              pedagogisk skicklighet i hur man förmedlar de här böckerna och
              hur man förmedlar läsintresse.
            </seg>
          </u>
          <u xml:id="i-bb903f08082d1f04-843" prev="i-bb903f08082d1f04-827" who="Q5109199">
            <seg>
              Det finns en del saker som vi behöver lära oss mer om, tror jag.
              En av dem är hur digitaliseringen påverkar kulturpolitiken generellt,
              men litteraturpolitiken särskilt. Det sistnämnda berörs i en motion
              från oppositionspartierna och i en reservation.
            </seg>
          </u>
          <u xml:id="i-bb903f08082d1f04-844" prev="i-bb903f08082d1f04-827" who="Q5109199">
            <seg>
              Det är lätt att tycka att det är väldigt intressant med ett digitalt
              bibliotek ur vilket vem som helst kan låna hur mycket som helst
              alldeles gratis. Spontant känns det som en fantastisk idé, men
              man måste vara medveten om att den digitala logiken och den analoga
              logiken inte är samma sak. Skulle man införa ett fritt och gratis
              lån av hur många digitala böcker som helst skulle det inte bara
              slå sönder förlagsverksamheten i Sverige utan också innebära att
              författare fick jobba gratis. Jag tror att man i så fall snarare
              skulle kunna få den motsatta effekten, färre böcker som gjordes
              digitala. Svaret på den frågan skulle i så fall vara att man inte
              gjorde någonting digitalt. Vi måste ha ett system också i den
              digitala världen där det går att leva på sitt skapande.
            </seg>
          </u>
          <u xml:id="i-bb903f08082d1f04-845" prev="i-bb903f08082d1f04-827" who="Q5109199">
            <seg>
              Jag tror att vi kommer att få fundera mycket på detta i kulturutskottet
              framöver, inte bara på litteratursidan utan också generellt. Jag
              tror att man när det gäller digitaliseringen måste fundera på
              hur vi genomför det stora språng som trots allt måste göras på
              den digitala sidan. Här behövs förmodligen en särskild lösning.
              Folkpartiet har tidigare lyft fram frågan att de resurser som
              staten får genom 4G-licensförsäljning skulle kunna användas till
              engångssatsningar på digitalisering. I Frankrike vet jag att man
              genomför väldigt generösa lån för dem som vill digitalisera kulturarv,
              forskning och så vidare, alltså lyfta fram den positionen. Jag
              tror att vi måste vara kreativa i politiken också i Sverige kring
              detta.
            </seg>
          </u>
          <note>
            Med detta, herr talman, yrkar jag bifall till utskottets förslag.
          </note>
          <note>
            I detta anförande instämde Anna SteeleKarlström (FP).
          </note>
          <note type="speaker">
            Anf. 116 BENGT BERG (V) replik:
          </note>
          <u xml:id="i-bb903f08082d1f04-846" next="i-bb903f08082d1f04-849" who="Q3430804">
            <seg>
              Herr talman! Tack för ditt anförande, Christer! Det finns några
              frågor som jag gärna skulle vilja ha svar på, om det går på kort
              tid. Förutsättningarna för att man över huvud taget ska bedriva
              läsfrämjande är ju att det finns böcker. Förutsättningen för att
              det ska finnas böcker är att det finns författare. På de senaste
              20 åren, tror jag, har författarpenningen stått helt still, i
              realiteten sjunkit. Det är ett krav från många svenska författare,
              framfört i en av våra stora tidningar i lördags, tror jag, att
              vi måste se till att den följer med den allmänna kostnadsutvecklingen.
            </seg>
          </u>
          <u xml:id="i-bb903f08082d1f04-847" prev="i-bb903f08082d1f04-846" who="Q3430804">
            <seg>
              Jag skulle vilja veta din syn på just den saken.
            </seg>
          </u>
          <u xml:id="i-bb903f08082d1f04-848" prev="i-bb903f08082d1f04-846" who="Q3430804">
            <seg>
              Vi lever i ett kommersiellt samhälle. Jag är medveten om det.
              Jag är dock inte helt medveten om att det är de kommersiella bolagen
              som pressar priserna mest, utan bidragande till det är det statliga
              litteraturstödet bland annat.
            </seg>
          </u>
          <u xml:id="i-bb903f08082d1f04-849" prev="i-bb903f08082d1f04-846" who="Q3430804">
            <seg>
              Skulle man inte när det gäller bibliotekens roll i samhället,
              om den övriga marknaden i mångt och mycket är styrd av lönsamhetstänkande,
              i rimlighetens namn och i ett demokratiskt samhälle kunna tänka
              sig att det finns en sorts frizon eller vad jag ska säga för ett
              bokinhämtande som är helt fritt både från kommersiella krafter
              och från politiska krafter? Då undrar jag om din och Folkpartiets
              syn är i total samklang med till exempel Moderaternas när det
              gäller biblioteksfrågan.
            </seg>
          </u>
          <note type="speaker">
            Anf. 117 CHRISTER NYLANDER (FP) replik:
          </note>
          <u xml:id="i-bb903f08082d1f04-850" next="i-bb903f08082d1f04-856" who="Q5109199">
            <seg>
              Herr talman! Jag börjar med biblioteksersättningen. Det är så
              att det pågår förhandlingar mellan regeringen och Författarförbundet
              just nu. Det vore väl oklokt av mig som en del av regeringsunderlaget
              att säga hur den förhandlingen bör löpa ut.
            </seg>
          </u>
          <u xml:id="i-bb903f08082d1f04-851" prev="i-bb903f08082d1f04-850" who="Q5109199">
            <seg>
              Däremot kan jag hålla med Bengt Berg om att författarpenningen
              eller biblioteksersättningen är en viktig del i svensk litteraturpolitik
              och faktiskt också en frukt av en tidigare litteraturutredning
              för 1015 år sedan, tror jag.
            </seg>
          </u>
          <u xml:id="i-bb903f08082d1f04-852" prev="i-bb903f08082d1f04-850" who="Q5109199">
            <seg>
              Man kan väl också lära sig av detta att den förhandlingsordning
              som i dag finns kring biblioteksersättningen kanske inte är den
              allra mest lämpade. Det är förvisso en förhandling mellan parterna,
              men om man inte kommer överens är det regeringen som bestämmer,
              vilket innebär att det finns olika drivkrafter i de här förhandlingarna.
            </seg>
          </u>
          <u xml:id="i-bb903f08082d1f04-853" prev="i-bb903f08082d1f04-850" who="Q5109199">
            <seg>
              De förhandlingarna är också en del av den budgetprocess som genomförs
              årligen. Det är en ganska komplicerad förhandlingsordning som
              jag tror att man kan behöva se över. Det är möjligt att den nya
              litteraturutredningen kan komma på idéer som förbättrar de förutsättningarna.
            </seg>
          </u>
          <u xml:id="i-bb903f08082d1f04-854" prev="i-bb903f08082d1f04-850" who="Q5109199">
            <seg>
              När det gäller biblioteken lyssnade jag med stort intresse på
              Bengt Bergs beskrivning av hur läget var just nu med denna genomkommersialisering
              av biblioteken. Min uppfattning är att biblioteken inte är en
              kommersialiserad del av samhället utan snarare tvärtom, om man
              inte räknar in att de allra flesta böcker görs på kommersiell
              grund.
            </seg>
          </u>
          <u xml:id="i-bb903f08082d1f04-855" prev="i-bb903f08082d1f04-850" who="Q5109199">
            <seg>
              Såvitt jag vet finns det ett fåtal privata bibliotek i Sverige.
              Det finns många privata bibliotek, men det finns ett fåtal som
              har ett kommunalt eller offentligt uppdrag som också är privatägda.
              Ett av dem är ett gammalt exempel från en kommun som har drivits
              av vänsterkrafter under lång tid. De fann att detta var den mest
              lämpade lösningen om man ville ha ett bibliotek i staden.
            </seg>
          </u>
          <u xml:id="i-bb903f08082d1f04-856" prev="i-bb903f08082d1f04-850" who="Q5109199">
            <seg>
              Herr talman! Jag kan återkomma till den frågan senare kanske.
            </seg>
          </u>
          <note type="speaker">
            Anf. 118 BENGT BERG (V) replik:
          </note>
          <u xml:id="i-bb903f08082d1f04-857" next="i-bb903f08082d1f04-858" who="Q3430804">
            <seg>
              Herr talman! Biblioteken är inte genomkommersialiserade i vårt
              fosterland. Jag vet det. Jag vet också att det pågår vissa experiment,
              inte minst i Nacka. Då kan jag precisera frågan: Vad tycker du
              om att man ska lägga ut verksamheten på entreprenad till privata
              aktörer?
            </seg>
          </u>
          <u xml:id="i-bb903f08082d1f04-858" prev="i-bb903f08082d1f04-857" who="Q3430804">
            <seg>
              Sedan vill jag också skicka med till den här bokutredningen att
              det är mycket viktigt att den tar med väldigt många olika aspekter
              som helt enkelt har med böcker och läsande att göra. Det gäller
              inte minst Bonniers väldigt dominerande roll inte bara när det
              gäller att ge ut böcker utan också distribution. Monopoliseringen
              går mer och mer i en riktning.
            </seg>
          </u>
          <note type="speaker">
            Anf. 119 CHRISTER NYLANDER (FP) replik:
          </note>
          <u xml:id="i-bb903f08082d1f04-859" next="i-bb903f08082d1f04-861" who="Q5109199">
            <seg>
              Herr talman! Låt mig säga att biblioteken är en kommunal angelägenhet,
              och det måste också vara kommunala beslut som avgör hur de olika
              kommunerna väljer att sköta driftsformen av biblioteken.
            </seg>
          </u>
          <u xml:id="i-bb903f08082d1f04-860" prev="i-bb903f08082d1f04-859" who="Q5109199">
            <seg>
              Det finns i vissa fall fördelar med att ha privata bibliotek,
              men om vi tittar rent teoretiskt på detta är det svårt att se
              hur man kan tjäna pengar på att låna ut böcker gratis. Det talar
              för att marknaden inte är den allra bästa lösningen för just biblioteksverksamhet.
              Däremot finns det, tror jag, ett intresse av att till exempel
              ge personalen möjlighet att ta över en verksamhet om man tror
              att det kan göra verksamheten bättre.
            </seg>
          </u>
          <u xml:id="i-bb903f08082d1f04-861" prev="i-bb903f08082d1f04-859" who="Q5109199">
            <seg>
              Jag ser dock inte biblioteken som en i första hand kommersiell
              produkt eller tjänst eftersom det är svårt att tjäna pengar på
              någonting som man enligt lag är skyldig att erbjuda gratis.
            </seg>
          </u>
          <note type="speaker">
            Anf. 120 MATTIAS KARLSSON (SD) replik:
          </note>
          <u xml:id="i-bb903f08082d1f04-862" next="i-bb903f08082d1f04-865" who="Q5901848">
            <seg>
              Herr talman! Christer Nylander talade i sitt anförande, i anslutning
              till resonemanget om skolbibliotek, om vikten av att sprida och
              garantera språk och läsning till alla. Jag undrar lite grann hur
              det rimmar med att Folkpartiet och Christer Nylander valt att
              avstyrka motionen om att ge punktskriften lagstadgad status.
            </seg>
          </u>
          <u xml:id="i-bb903f08082d1f04-863" prev="i-bb903f08082d1f04-862" who="Q5901848">
            <seg>
              Vi har i dag 10 000 personer som endast kan läsa punktskrift.
              1 300 personer är dövblinda och kan endast kommunicera individuellt
              via punktskrift. Det får vissa negativa effekter. Jag vet att
              det finns stöd, men det är ingenting som är garanterat. Till skillnad
              från exempelvis dem som har hörselskador kan anhöriga till barn
              med synskada inte vara garanterade stöd för att lära sig punktskrift
              och på så sätt bistå sitt barns utveckling och utbildning.
            </seg>
          </u>
          <u xml:id="i-bb903f08082d1f04-864" prev="i-bb903f08082d1f04-862" who="Q5901848">
            <seg>
              Det finns inga garantier för att kunna få ut alla typer av handlingar,
              statliga och andra, på punktskrift. Detta kan även kopplas till
              kulturarvet, såsom information på museer och liknande. Inte heller
              det har man rätt att ta del av på punktskrift.
            </seg>
          </u>
          <u xml:id="i-bb903f08082d1f04-865" prev="i-bb903f08082d1f04-862" who="Q5901848">
            <seg>
              Jag skulle vilja veta hur Christer Nylander får ihop resonemanget
              att det är viktigt att vi sprider läsning och språk till alla
              samtidigt som en viss grupp inte har den rätten trots att det
              är deras enda läs- och skriftspråk.
            </seg>
          </u>
          <note type="speaker">
            Anf. 121 CHRISTER NYLANDER (FP) replik:
          </note>
          <u xml:id="i-bb903f08082d1f04-866" next="i-bb903f08082d1f04-867" who="Q5109199">
            <seg>
              Herr talman! Regeringen gjorde för några år sedan bedömningen
              att talspråket inte var ett eget språk och därför inte omfattades
              av den språklagstiftning som är införd i Sverige. Däremot var
              regeringen tydlig med att man hade stor förståelse för detta behov.
              Det är anledningen till att det här området är högt prioriterat
              av regeringen.
            </seg>
          </u>
          <u xml:id="i-bb903f08082d1f04-867" prev="i-bb903f08082d1f04-866" who="Q5109199">
            <seg>
              Så sent som i fjol tillfördes 1 ½ miljon kronor till Talboks-
              och punktskriftsbiblioteket vilket innebar en ökad produktion
              och fler inköpta böcker. Också när det gäller taktila böcker ökade,
              som vi hörde tidigare av Kerstin Engles anförande, produktionen
              och inköpen till biblioteken. Det är ett sätt att i konkret verksamhet
              och genom konkreta åtgärder förbättra situationen för dessa människor.
              Det kommer den nuvarande regeringen att fortsätta att göra eftersom
              området är viktigt, tillgängligheten är viktig och det är viktigt
              att främja läsandet för alla grupper.
            </seg>
          </u>
          <note type="speaker">
            Anf. 122 MATTIAS KARLSSON (SD) replik:
          </note>
          <u xml:id="i-bb903f08082d1f04-868" next="i-bb903f08082d1f04-869" who="Q5901848">
            <seg>
              Herr talman! Som jag sade i mitt anförande förstår jag inte riktigt
              det resonemang som framfördes i samband med antagandet av språklagen,
              att punktskrift inte ska inkluderas eftersom punktskrift inte
              är ett eget språk. Om det inte är ett eget språk måste det rimligtvis
              vara en annan form att skriva svenska på. I språklagen står att
              alla ska garanteras rätten till språk och rätten till svenska.
              Man måste någonstans bestämma sig, tycker jag. Antingen är det
              ett språk och då kanske det i kraft av det borde få ett särskilt
              stöd, eller så är det en del av svenskan och då borde det få samma
              stöd som övriga former av svenska. Jag tycker att det blir motsägelsefullt.
            </seg>
          </u>
          <u xml:id="i-bb903f08082d1f04-869" prev="i-bb903f08082d1f04-868" who="Q5901848">
            <seg>
              Som jag också sade i mitt anförande driver de stödinstitutioner
              som ni, Christer Nylander, har inrättat för att hjälpa personer
              i behov av punktskrift själva frågan om att punktskriften borde
              ges lagstadgad rätt och att synskadade skulle vara betjänta av
              det.
            </seg>
          </u>
          <note type="speaker">
            Anf. 123 CHRISTER NYLANDER (FP) replik:
          </note>
          <u xml:id="i-bb903f08082d1f04-870" next="i-bb903f08082d1f04-871" who="Q5109199">
            <seg>
              Herr talman! Det är möjligt att det är en konstlad uppdelning
              mellan litteraturstödet från Kulturrådet och den litteratur som
              vi nu talar om, som får stöd från Talboks- och punktskriftsbiblioteket.
              Det är möjligt att Litteraturutredningen, som nu arbetar och även
              tar upp frågan om att tillgängliggöra kvalitetslitteratur för
              alla medborgare i landet, för oss alla, kommer på en lösning som
              är bättre. Under tiden fram till dess ökar regeringen och Alliansen
              i riksdagen tillgängligheten genom att skjuta till nya pengar.
              1 ½ miljon tillfördes under förra året, vilket innebar ökade inköp
              för biblioteken, ökad tillgänglighet till den här typen av litteratur
              och därmed också ökade förutsättningar för läsning.
            </seg>
          </u>
          <u xml:id="i-bb903f08082d1f04-871" prev="i-bb903f08082d1f04-870" who="Q5109199">
            <seg>
              Däremot kan man fundera på det faktum att det finns en minskad
              utlåning från detta bibliotek det finns sådana tecken vilket kan
              innebära att andra medier är mer intressanta. Där tror jag att
              vi behöver lära oss mer. Innebär det att läsningen i dessa grupper
              generellt minskar eller beror det på att man nu har andra möjligheter
              att läsa? Detta lär vi nog få fundera på ytterligare och lära
              oss mer om. Det är dock ingen tvekan om att alliansregeringen
              prioriterar dessa frågor mycket tydligt och gör det genom att
              tillskjuta nya resurser.
            </seg>
          </u>
          <note type="speaker">
            Anf. 124 KERSTIN ENGLE (S) replik:
          </note>
          <u xml:id="i-bb903f08082d1f04-872" next="i-bb903f08082d1f04-874" who="Q3358804">
            <seg>
              Herr talman! Det är jättebra att Christer Nylander driver på
              för läsande och läsfrämjande. Vi är överens om att det är bra.
            </seg>
          </u>
          <u xml:id="i-bb903f08082d1f04-873" prev="i-bb903f08082d1f04-872" who="Q3358804">
            <seg>
              Nu är det väl dags att ta nästa steg för Christer Nylander och
              hans alliansregering, nämligen det som rör digitalisering. Vi
              saknar digitaliseringsresonemanget i Anna-Karin Hatts arbete,
              och det är väl dags att driva på den delen.
            </seg>
          </u>
          <u xml:id="i-bb903f08082d1f04-874" prev="i-bb903f08082d1f04-872" who="Q3358804">
            <seg>
              Vi har ju talat om fri tillgång till böcker på bibliotek, och
              Christer Nylander menar dessutom att det inte är möjligt att tjäna
              pengar på att låna ut böcker. När det gäller e-böckerna är det
              ett jätteproblem att de är mycket dyrare och att alla böcker inte
              finns som e-bok. Jag hoppas att Christer Nylander tar det som
              sin uppgift att även driva på de frågorna.
            </seg>
          </u>
          <note type="speaker">
            Anf. 125 CHRISTER NYLANDER (FP) replik:
          </note>
          <u xml:id="i-bb903f08082d1f04-875" next="i-bb903f08082d1f04-877" who="Q5109199">
            <seg>
              Herr talman! Om Kerstin Engle löser ekvationen hur man ska kunna
              ha fullständig tillgång till digitala böcker och fri utlåning
              utan att det kostar någonting lovar jag att driva på ytterligare
              för att bygga ut de digitala biblioteken.
            </seg>
          </u>
          <u xml:id="i-bb903f08082d1f04-876" prev="i-bb903f08082d1f04-875" who="Q5109199">
            <seg>
              Problemet är att den digitala logiken är en annan än den analoga
              logiken. Om du har ett enda exemplar av en bok i ett enda bibliotek
              och har rätt att låna ut den hur många gånger som helst, gratis,
              är det svårt att få ekonomi i författandet eftersom du då inte
              har några inkomstkällor. Om du från dag ett, när du ger ut din
              bok, lägger ut den på ett bibliotek som kan låna ut den till tiotusentals
              människor alldeles gratis, hur får då författaren sin belöning
              för det arbete som han eller hon lagt ned? Hur får förlaget sin
              belöning för det arbete som det lagt ned för att förbättra bokens
              standard från det att författaren lämnade in sitt manus?
            </seg>
          </u>
          <u xml:id="i-bb903f08082d1f04-877" prev="i-bb903f08082d1f04-875" who="Q5109199">
            <seg>
              Om Kerstin Engle lovar att lösa den ekvationen lovar jag att
              fortsätta att driva på för att vi ska bygga ut den digitala verkligheten
              även när det gäller biblioteken.
            </seg>
          </u>
          <note type="speaker">
            Anf. 126 KERSTIN ENGLE (S) replik:
          </note>
          <u xml:id="i-bb903f08082d1f04-878" next="i-bb903f08082d1f04-879" who="Q3358804">
            <seg>
              Herr talman! Det är naturligtvis en svår uppgift att lösa. Det
              var just en sådan diskussion man förde på 30-talet när folkbiblioteken
              kom till, alltså hur man skulle lösa detta med att invånarna fick
              låna böcker gratis. Då fick vi systemet med att man förhandlar
              med Författarförbundet. Något sådant system måste vara möjligt
              att hitta också vad gäller e-böckerna. Det blir naturligtvis en
              samhällskostnad. Christer Nylander problematiserade ju detta med
              förhandlingarna, med att det finns med i budgeten och så vidare.
              Det måste givetvis även gälla e-böcker.
            </seg>
          </u>
          <u xml:id="i-bb903f08082d1f04-879" prev="i-bb903f08082d1f04-878" who="Q3358804">
            <seg>
              Vi socialdemokrater är mycket angelägna om att det ska finnas
              tillgång, men det ska även vara möjligt att leva på sitt författarskap
              genom att man får skälig ersättning för författarskapet, eller
              för konstnärskapet som det ibland handlar om.
            </seg>
          </u>
          <note type="speaker">
            Anf. 127 CHRISTER NYLANDER (FP) replik:
          </note>
          <u xml:id="i-bb903f08082d1f04-880" next="i-bb903f08082d1f04-882" who="Q5109199">
            <seg>
              Herr talman! Det är bra att vi är överens om det sistnämnda,
              för det är så lätt att bli populistisk i de här frågorna och lova
              allting gratis åt alla.
            </seg>
          </u>
          <u xml:id="i-bb903f08082d1f04-881" prev="i-bb903f08082d1f04-880" who="Q5109199">
            <seg>
              Skillnaden är att i den analoga logiken får en bok som har tilldelats
              litteraturstöd kanske också ett distributionsstöd som innebär
              att den ges ut till 250300 bibliotek runt om i landet. Men i den
              digitala logiken är det så att om det bara finns ett enda digitalt
              exemplar som får lånas ut alldeles gratis till hur många människor
              som helst från dag ett finns det helt plötsligt inga pengar i
              systemet. Det gör att det som Kerstin Engle och jag tycks vara
              överens om, att författare ska kunna leva på sin möda och att
              förlagen är viktiga och gör ett bra jobb i Sverige, inte är möjligt.
            </seg>
          </u>
          <u xml:id="i-bb903f08082d1f04-882" prev="i-bb903f08082d1f04-880" who="Q5109199">
            <seg>
              Jag är väldigt intresserad av att lyfta fram de här frågorna
              om att underlätta för digital utlåning, för jag ser att detta
              är en del av utvecklingen. Jag tror att vi kommer att ha kvar
              pappersboken under lång tid, men den digitala boken kan vara ett
              bra komplement. Men då måste vi också fundera igenom detta och
              hitta ett system som fungerar. Det är så lätt att rusa i väg och
              vara populist, men gör man ett enda litet fel i detta skulle det
              kunna rasera hela Litteratursverige. Det vill inte jag vara med
              om.
            </seg>
          </u>
          <note type="speaker">
            Anf. 128 ANDERS FLANKING (C):
          </note>
          <u xml:id="i-bb903f08082d1f04-883" next="i-bb903f08082d1f04-891" who="Q4753774">
            <seg>
              Herr talman! För en tid sedan talade jag i samband med ett 80-årsjubileum
              på ett bibliotek i Skövde. Jag dristade mig då till att konstatera
              att det en gång i tiden hade varit vår ungdomsgård. Det var vår
              samlingspunkt, det nya kulturhus som hade byggts i början av 60-talet.
              Jag tror att det är den ena delen av bibliotekens funktion. Den
              andra delen utgörs av flera funktioner. Jag kunde också konstatera
              detta när jag efter några dagar fick ett svar av stadsbibliotekarien.
              Jag hade nämligen sagt i mitt anförande att det fanns en tid då
              det på biblioteken gick att hitta Ola Hanssons Rustgården men
              att den sannolikt inte fanns kvar. Men man hade letat i magasinen
              och hittat den.
            </seg>
          </u>
          <u xml:id="i-bb903f08082d1f04-884" prev="i-bb903f08082d1f04-883" who="Q4753774">
            <seg>
              Vad vill jag ha sagt med detta? Jo, man kan hitta delar av litteraturskatten
              även om den inte finns ute i marknaden sedan lång tid tillbaka.
              I det här fallet var det en 1890-talsförfattare, men det kunde
              ha varit någon annan. Väldigt mycket av detta går att finna. Det
              är också en del av det som är bibliotekens funktion.
            </seg>
          </u>
          <u xml:id="i-bb903f08082d1f04-885" prev="i-bb903f08082d1f04-883" who="Q4753774">
            <seg>
              Det är naturligtvis detta som ligger bakom den litteraturutredning
              som regeringen har tillsatt, nämligen: Hur ökar vi läsandet? Hur
              går vi till väga i skolan för att få in litteraturen mer? Hur
              ser bokmarknaden ut framöver?
            </seg>
          </u>
          <u xml:id="i-bb903f08082d1f04-886" prev="i-bb903f08082d1f04-883" who="Q4753774">
            <seg>
              Vår tradition finns i boken, i läsandet. Precis som Gustaf Hoffstedt
              sade tidigare har vi höga tal när det gäller läskunnandet. Även
              om de sviktar i många stycken tycker jag att vi har visat det
              bland annat med det som har nämnts här tidigare, nämligen det
              som finns i skollagen med markering av skolbibliotekens roll.
              Det är faktiskt också en förstärkning av dem.
            </seg>
          </u>
          <u xml:id="i-bb903f08082d1f04-887" prev="i-bb903f08082d1f04-883" who="Q4753774">
            <seg>
              Att det sedan finns problem på det här området, att det finns
              skolor som inte har skolbibliotek och att en tredjedel inte har
              personal som är utbildad för att sköta skolbiblioteken, är naturligtvis
              en utmaning vi har framför oss. Det är väl det som är vår uppgift
              här i riksdagen, att försöka peka på de delar där vi behöver göra
              saker som är bra ännu bättre, kunna vara stolta över det som vi
              har att erbjuda men ändå vara beredda att förbättra.
            </seg>
          </u>
          <u xml:id="i-bb903f08082d1f04-888" prev="i-bb903f08082d1f04-883" who="Q4753774">
            <seg>
              Biblioteken har haft den rollen för folkbildningen under lång
              tid. Det var där man kunde söka kunskap, som sagt. Man hade ett
              bildningsideal. Vi har en bildningstradition i vårt land som har
              varit väldigt bred, bland annat genom folkrörelser, genom folkbildningen
              men också genom folkbiblioteken. Därför är det viktigt att vi
              har de möjligheter och de ramverk som finns till exempel i bibliotekslagen.
            </seg>
          </u>
          <u xml:id="i-bb903f08082d1f04-889" prev="i-bb903f08082d1f04-883" who="Q4753774">
            <seg>
              Det innebär för den skull inte att det skulle vara själva driftsformen,
              vem som driver biblioteket, som är det avgörande. Det har nämnts
              tidigare i debatten. Det viktiga måste vara vilka regler vi har
              och vilka krav vi ställer, precis som på andra områden där andra
              aktörer är inne och driver verksamhet. Det tar ju inte bort bibliotekens
              roll för folkbildningen, för att hävda den bildningstradition
              vi är så stolta över. Det som är grunden är både de ramar vi sätter
              i den kommunala världen, där huvuddelen av de här besluten ligger,
              och det ramverk vi sätter här.
            </seg>
          </u>
          <u xml:id="i-bb903f08082d1f04-890" prev="i-bb903f08082d1f04-883" who="Q4753774">
            <seg>
              Digitalisering har nämnts här. Jag ser också att det finns enorma
              möjligheter i detta. Jag tycker att Christer Nylander på ett väldigt
              bra sätt har belyst problematiken i att gå vidare och hur man
              hanterar det här framöver. Det är inte så enkelt. Det är inte,
              som sagt, bara ettor och tvåor i detta. Det är inte bara svart
              och vitt. Frågan är betydligt mer komplicerad än så.
            </seg>
          </u>
          <u xml:id="i-bb903f08082d1f04-891" prev="i-bb903f08082d1f04-883" who="Q4753774">
            <seg>
              Litteraturens roll både för att föra vårt språk vidare och för
              att bidra till integration kan inte nog värdesättas. Jag tror
              att det när det gäller att förstå och komma in i ett nytt språk
              för nya svenskar har en stor betydelse att vi har den tradition
              vi har när det gäller att främja läsandet och läsförståelsen.
            </seg>
          </u>
          <note>
            Med detta, herr talman, yrkar jag bifall till förslaget i utskottets
            betänkande.
          </note>
          <note type="speaker">
            Anf. 129 BENGT BERG (V) replik:
          </note>
          <u xml:id="i-bb903f08082d1f04-892" next="i-bb903f08082d1f04-894" who="Q3430804">
            <seg>
              Herr talman! Herr Flanking! Jag blir nästan rörd till tårar när
              jag hör dig säga ord som folkbildning och folkrörelse. Det är
              precis så man minns Centerpartiet, detta vackra landsbygdsparti.
              Men jag tycker att ni har övergivit mycket av de här idealen.
            </seg>
          </u>
          <u xml:id="i-bb903f08082d1f04-893" prev="i-bb903f08082d1f04-892" who="Q3430804">
            <seg>
              Jag skulle helt enkelt vilja fråga dig: Kan du inte se någon
              fara med att till exempel biblioteken i Nacka inte alla drivs
              i privat regi? En debattör frågade förut: Hur kan det löna sig
              att låna ut böcker gratis? Det gör det ju inte. Därför kommer
              biblioteken givetvis att bli någonting annat än bibliotek de bibliotek
              som vi som ännu tror på folkrörelsen och folkbildningen menar
              ska vara bibliotek.
            </seg>
          </u>
          <u xml:id="i-bb903f08082d1f04-894" prev="i-bb903f08082d1f04-892" who="Q3430804">
            <seg>
              Sedan pratar du om Litteraturutredningen vars främsta syfte,
              enligt dig, är att öka läsglädjen, läsviljan och läsutbredningen
              i landet. Då skulle jag bara vilja fråga: Vet vi inte vilka grupper
              i samhället som inte nu läser? På vilket sätt kan en utredning
              råda bot på att LO-anslutna män läser betydligt mindre än kvinnor
              till exempel och att barn i vissa miljöer inte alls har samma
              tillgång till böcker som andra barn? Vet vi inte redan väldigt
              mycket? Är det inte dags att vi sätter in insatserna där de verkligen
              behövs, om vi nu tror på ord som folkbildning och läsandets glädje?
            </seg>
          </u>
          <note type="speaker">
            Anf. 130 ANDERS FLANKING (C) replik:
          </note>
          <u xml:id="i-bb903f08082d1f04-895" next="i-bb903f08082d1f04-899" who="Q4753774">
            <seg>
              Herr talman! Jag har tidigare konstaterat att jag uppenbarligen
              ibland kan röra till tårar med mina känslor för folkbildningen.
              Jag tror att Bengt Berg har sagt det tidigare, och jag blir naturligtvis
              väldigt glad över att jag kan bidra till detta.
            </seg>
          </u>
          <u xml:id="i-bb903f08082d1f04-896" prev="i-bb903f08082d1f04-895" who="Q4753774">
            <seg>
              Här utmålas det som att folkbildning är någon form av tradition
              i detta stycke, att det handlar om landsbygdsprofil för Centerpartiet
              och så vidare. Det kan vi diskutera, men jag tror inte att det
              är det som kammaren just nu vill höra oss diskutera.
            </seg>
          </u>
          <u xml:id="i-bb903f08082d1f04-897" prev="i-bb903f08082d1f04-895" who="Q4753774">
            <seg>
              Det är kanske snarare den fråga som tas upp om ett privat bibliotek.
              Det kan också vara föreningsdrivet till exempel. Jag tror inte
              att det skulle vara sämre än om det är kommunalt drivet. Bevisligen
              är det så att det i andra sammanhang där verksamheter drivs i
              privat regi fungerar väl så bra, i många stycken bättre, ibland
              sämre. Men då är det vi förtroendevalda i kommunerna som har ansvaret
              att se till att följa upp det och ställa de krav vi vill. Vill
              medborgarna i Nacka ha ett bibliotek som också kan vara en samlingsplats
              på andra sätt än de traditionella kanske man har valt den modellen
              just i Nacka för att man har valt de politikerna. Så fungerar
              vårt system. Men det vi sätter här är ramverket, miniminivån,
              till exempel att vi ska ha fria boklån, som är ett av de krav
              vi har ställt.
            </seg>
          </u>
          <u xml:id="i-bb903f08082d1f04-898" prev="i-bb903f08082d1f04-895" who="Q4753774">
            <seg>
              Jag tror att det är att överdriva att tro att möjligheten till
              samlingsplats helt plötsligt försvinner. Det kunde ha varit ett
              Folkets hus, en bygdegård eller vad som helst som driver detta.
            </seg>
          </u>
          <u xml:id="i-bb903f08082d1f04-899" prev="i-bb903f08082d1f04-895" who="Q4753774">
            <seg>
              För att ta den sista frågan är riksdagsbeslut förvisso ett sätt,
              men det är naturligtvis resultatet som är det viktiga.
            </seg>
          </u>
          <note type="speaker">
            Anf. 131 BENGT BERG (V) replik:
          </note>
          <u xml:id="i-bb903f08082d1f04-900" next="i-bb903f08082d1f04-902" who="Q3430804">
            <seg>
              Herr talman! Jag grät inte med bägge ögonen hela tiden under
              min meddebattörs anförande, utan det var bara en stund i början.
            </seg>
          </u>
          <u xml:id="i-bb903f08082d1f04-901" prev="i-bb903f08082d1f04-900" who="Q3430804">
            <seg>
              När det gäller skillnaden mellan privata och allmänna bibliotek
              kan man också blicka tillbaka i historien och se vem det var som
              byggde upp de små arbetarbiblioteken. Vem var det som gjorde bibliotek
              där man tillsammans kunde finna läsandets glädje och där man hade
              studiecirklar och så vidare? Även på den tiden, i arbetarrörelsens
              barndom, fanns det givetvis privata bibliotek, men där släpptes
              kanske inte gemene man och kvinna in. Det finns alltså en viss
              skillnad i traditionen, och jag tror att det kommer att finnas
              en väldigt stor skillnad på sikt om detta vinsttänkande kommer
              att erövra ny mark inom biblioteksvärlden.
            </seg>
          </u>
          <u xml:id="i-bb903f08082d1f04-902" prev="i-bb903f08082d1f04-900" who="Q3430804">
            <seg>
              Ett ben i varje läger har herr Flanking. Jag önskar verkligen
              att du kan sprida det av folkbildning som finns kvar i Vänsterpartiet
              till dina alliansvänner.
            </seg>
          </u>
          <note type="speaker">
            Anf. 132 ANDERS FLANKING (C) replik:
          </note>
          <u xml:id="i-bb903f08082d1f04-903" next="i-bb903f08082d1f04-906" who="Q4753774">
            <seg>
              Herr talman! Det som finns i Vänsterpartiet ska jag försöka att
              inte sprida till mina alliansvänner, men det vi har i Centerpartiet
              ska jag givetvis sprida. Jag förmodar att det var det som åsyftades.
            </seg>
          </u>
          <u xml:id="i-bb903f08082d1f04-904" prev="i-bb903f08082d1f04-903" who="Q4753774">
            <seg>
              Jag svarade inte riktigt på det här med Litteraturutredningen
              förut, ska jag erkänna. Det är klart att utredningar inte löser
              alla problem, men syftet med utredningen är att vi ändå ska få
              svar på ett antal frågor om hur vi kan komma åt det problem vi
              har med sviktande läsande. Det är det som är utredningens uppdrag,
              och sedan är det naturligtvis upp till oss att i våra riksdagsbeslut
              ta de beslut som behöver tas för att öka läsandet om utredningen
              kommer fram till ett antal förslag.
            </seg>
          </u>
          <u xml:id="i-bb903f08082d1f04-905" prev="i-bb903f08082d1f04-903" who="Q4753774">
            <seg>
              När det gäller vinster är jag inte så säker på att man gör jättemycket
              vinster på denna typ av bibliotek. Det är inte att undra på, och
              det kanske inte heller har visat sig vara det som har gjort att
              man har satsat särskilt mycket på denna typ av alternativ. Det
              är bara det att jag inte tycker att man ska vara så rädd för att
              öppna dörrarna för att det kan finnas alternativa former.
            </seg>
          </u>
          <u xml:id="i-bb903f08082d1f04-906" prev="i-bb903f08082d1f04-903" who="Q4753774">
            <seg>
              Det viktiga är vad vi sätter för ramar och vad de förtroendevalda
              som har bett om dessa tjänster i kommunerna har satt för ramar.
              Det måste ändå vara det som är det viktiga, vad man vill ha ut
              av sina bibliotek inte egentligen vad vi här av gammal hävd och
              vana tror är det bästa. Det kan finnas något som kan vara och
              fungera väl så bra, men vi ska naturligtvis, som jag har sagt
              flera gånger, sätta ramarna och ha ett ramverk.
            </seg>
          </u>
          <note type="speaker">
            Anf. 133 ANDREAS CARLSON (KD):
          </note>
          <u xml:id="i-bb903f08082d1f04-907" next="i-bb903f08082d1f04-914" who="Q5602835">
            <seg>
              Herr talman! Tidigare i år var jag på besök i Aneby, som är en
              liten ort i Jönköpings län. Trots, eller möjligen tack vare, sin
              litenhet har man i Aneby ett konserthus som nästan ser grekiskt
              ut och som har en fantastisk verksamhet med en jazzklubb som håller
              i gång ordentligt. Det mesta verkade vara positivt, men det fanns
              en orosfråga i detta konserthus i Aneby. Det var: Skulle man i
              framtiden kunna visa film i konserthuset, som med jämna mellanrum
              använts som biograf?
            </seg>
          </u>
          <u xml:id="i-bb903f08082d1f04-908" prev="i-bb903f08082d1f04-907" who="Q5602835">
            <seg>
              Samma frågeställning har jag stött på i flera olika sammanhang
              på flera olika platser runt om i landet. Bland annat har man i
              Tidaholm, där jag har jobbat som sportjournalist, en biograf som
              heter Saga. Där har man en oro över att man inte ska kunna fortsätta
              att visa film. Detta beror på att den tekniska utvecklingen går
              snabbt framåt. De tunga, stora och otympliga analoga filmerna
              som tidigare har använts är på väg ut, och i stället byts dessa
              mot digital film som kan överföras via Internet eller på en enkel
              skiva.
            </seg>
          </u>
          <u xml:id="i-bb903f08082d1f04-909" prev="i-bb903f08082d1f04-907" who="Q5602835">
            <seg>
              De stora, kommersiella aktörerna kan ganska lätt räkna hem den
              satsning som krävs för att göra om sin verksamhet så att den anpassas
              till digital teknik, men biograferna i Tidaholm, Aneby och andra
              ställen runt om i vårt land har inte dessa möjligheter. Därför
              är jag glad, herr talman, att regeringen har avsatt 60 miljoner
              kronor till stöd för omarbetande av dessa biografer så att de
              kan ta del av den nya tekniken. Jag är också glad, herr talman,
              att det redan i år avsätts 15 miljoner för detta, för utvecklingen
              går rasande fort och detta är en mycket viktig fråga.
            </seg>
          </u>
          <u xml:id="i-bb903f08082d1f04-910" prev="i-bb903f08082d1f04-907" who="Q5602835">
            <seg>
              När det gäller digitalisering och tillgång till kulturarvet via
              Internet tycker jag också att det är en viktig fråga att öppna
              upp SVT:s arkiv. För mig som är ganska ung tror jag att det skulle
              vara roligt att kunna få se Hasse och Tage, Hylands hörna och
              allt det där som alla som är lite äldre pratar om ibland. Många
              i min generation kanske skulle vilja ta del av det kulturarv som
              televisionen har stått för i årtionden.
            </seg>
          </u>
          <u xml:id="i-bb903f08082d1f04-911" prev="i-bb903f08082d1f04-907" who="Q5602835">
            <seg>
              Vi har i debatten hört om den litteraturutredning som regeringen
              har tillsatt. Jag vill likt mina kolleger i Alliansen inte föregripa
              denna utredning när vi diskuterar läsfrämjande insatser och litteratur.
              Det står på s. 9 i det betänkande vi alldeles strax ska rösta
              igenom hoppas jag att det finns flera olika satsningar inom skolan
              där man i utredningen ska ta hänsyn till de problem som finns.
            </seg>
          </u>
          <u xml:id="i-bb903f08082d1f04-912" prev="i-bb903f08082d1f04-907" who="Q5602835">
            <seg>
              Det finns stora vinster med att satsa på kulturarvet och digitalisering.
              Riksantikvarieämbetet har exempelvis Fornsök, som gör att man
              i sin telefon eller på Internet kan söka på den plats man befinner
              sig på och se vad det finns för fornlämningar just där. Som jag
              har förstått det finns det en öppenhet hos flera kulturella statliga
              institutioner för att samarbeta med näringslivet i denna fråga.
              Exempelvis skulle Fornsök kunna vara ett utmärkt instrument för
              besöksnäringen.
            </seg>
          </u>
          <u xml:id="i-bb903f08082d1f04-913" prev="i-bb903f08082d1f04-907" who="Q5602835">
            <seg>
              Turism är en stor näring av de kreativa näringar som regeringen
              satsar på, och jag vill passa på att nämna att min hemkommun Mullsjö
              inte bara är känd för sitt innebandylag i svenska superligan utan
              också känd under namnet Friluftsriket. Turismen är en stor del
              av kommunens näring. Den digitala revolutionen har alla möjligheter
              att göra kulturen och kulturarvet tillgängligt och nära för alla
              människor. Det finns också, som jag var inne på, en ekonomisk
              potential för de kreativa näringarna. Därför tycker jag, herr
              talman, att vi ska sätta kulturen på den digitala agendan för
              Sverige.
            </seg>
          </u>
          <note>
            Jag yrkar bifall till kulturutskottets förslag i betänkande nr
            8 och därmed avslag på samtliga motioner och reservationer.
          </note>
          <note>
            (Applåder)
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslutade kl. 15.56 på förslag av talmannen att ajournera
            förhandlingarna till kl. 16.00 då votering skulle äga rum.
          </note>
          <u xml:id="i-bb903f08082d1f04-914" prev="i-bb903f08082d1f04-907" who="Q5602835">
            <seg>
              Återupptagna förhandlingar
            </seg>
          </u>
          <note>
            Förhandlingarna återupptogs kl. 16.00.
          </note>
          <note>
            14 § Beslut om ärenden som slutdebatterats vid dagens sammanträde
          </note>
          <note>
            Punkt 1
          </note>
          <note>
            Punkt 2
          </note>
          <note>
            Punkt 1
          </note>
          <note>
            Punkt 2
          </note>
          <note>
            Punkt 2
          </note>
          <note>
            Punkt 4
          </note>
          <note>
            Övriga punkter
          </note>
          <note>
            Punkt 1
          </note>
          <note>
            Punkt 2
          </note>
          <note>
            Punkt 3
          </note>
          <note>
            Punkt 4
          </note>
          <note>
            Punkt 6
          </note>
          <note>
            Punkt 7
          </note>
          <note>
            Övriga punkter
          </note>
          <note>
            Punkt 1
          </note>
          <note>
            Punkt 2
          </note>
          <note>
            Punkt 3
          </note>
          <note>
            Punkt 4
          </note>
          <note>
            Punkt 5
          </note>
          <note>
            Punkt 6
          </note>
          <note>
            Punkt 7
          </note>
          <note>
            Punkt 8
          </note>
          <note>
            15 § Unidroit-konventionen och vissa andra kulturarvsfrågor
          </note>
          <note>
            Föredrogs
          </note>
          <note type="speaker">
            Anf. 134 PER SVEDBERG (S):
          </note>
          <u xml:id="i-bb903f08082d1f04-915" next="i-bb903f08082d1f04-922" who="Q3358771">
            <seg>
              Herr talman! Nu ska vi debattera Unidroit-konventionen och vissa
              andra kulturarvsfrågor.
            </seg>
          </u>
          <u xml:id="i-bb903f08082d1f04-916" prev="i-bb903f08082d1f04-915" who="Q3358771">
            <seg>
              Jag står bakom samtliga våra reservationer, men yrkar bifall
              till reservation 1.
            </seg>
          </u>
          <u xml:id="i-bb903f08082d1f04-917" prev="i-bb903f08082d1f04-915" who="Q3358771">
            <seg>
              Kulturarv och kulturarvsfrågor kan vara så mycket för olika människor.
              Synen på det kulturarv vi har och synen på det kulturarv vi skapar
              kan också vara olika. I betänkandet är det ett brett spann mellan
              de motioner som har lagts fram. Det är allt från Visby och ringmuren
              till bruksmiljöer. Högre upp i landet speglar man kulturarvet
              på ett positivt sätt. Det visar det komplexa när vi talar om kulturarv
              och kulturarvets värde.
            </seg>
          </u>
          <u xml:id="i-bb903f08082d1f04-918" prev="i-bb903f08082d1f04-915" who="Q3358771">
            <seg>
              Samtliga här tycker nog att det kulturarv vi har måste bevaras.
              Jag tror att alla här gör vad de kan för att bevara det. Det handlar
              om att alla måste hjälpas åt att bevara det kulturarv som vi alla
              är bärare av. Ibland får jag en känsla av att vi, när vi diskuterar
              kulturarvsfrågor inte är så medvetna om att vi just nu och just
              här skapar något som kommer att visa sig bli ett arv så småningom.
              Det gör vi tillsammans. Det får man inte glömma. Det är därför
              det är så spännande att diskutera kulturarvsfrågor. Vilkas kulturarv?
              Vilka har bidragit till kulturarvet? Jo, alla som fanns där.
            </seg>
          </u>
          <u xml:id="i-bb903f08082d1f04-919" prev="i-bb903f08082d1f04-915" who="Q3358771">
            <seg>
              Det finns ett tillkännagivande i betänkandet när det gäller Accessprojektet.
              Jag tycker att det är trevligt att vi gemensamt har kommit överens
              om att det är en utomordentligt bra satsning. Den här satsningen
              gör att vi öppnar och stärker det kulturarv vi har så att det
              kan bli publikt och fler kan ta del av det vi har samlat och ska
              minnas. De ministrar som administrerar detta på Regeringskansliet
              får ett särskilt uppdrag. Kanske främst Moderaterna får möjlighet
              att följa upp vad som kommer att hända med detta. Kommer vi vidare
              och hur kommer vi att öppna upp detta? Det blir en spännande utveckling.
              Det blir en arbetsmarknad som är rätt viktig, nämligen kulturarvsarbetarna.
            </seg>
          </u>
          <u xml:id="i-bb903f08082d1f04-920" prev="i-bb903f08082d1f04-915" who="Q3358771">
            <seg>
              I en reservation pratar vi om att tillgängliggöra konst och flytta
              konst mellan regioner så att vi kan sprida de samlingar som finns.
              Det omgärdas av en del säkerhetsaspekter. Det skulle innebära
              att vi i Gävleborg kan få ta del av en konstsamling som finns
              på Gotland till exempel.
            </seg>
          </u>
          <u xml:id="i-bb903f08082d1f04-921" prev="i-bb903f08082d1f04-915" who="Q3358771">
            <seg>
              En annan reservation handlar om Forum för levande historia. Det
              känns jobbigt att behöva diskutera detta, men det handlar om att
              diskutera och upplysa om tokigheter som har inträffat. Det handlar
              om att samtala om att spridningen av islamofobi är av ondo. Jag
              tycker att det är viktigt att prata om det. Ibland skapar vi generella
              bilder av vi och de. Vi kan återvända till kulturarvet och se
              vad som är kulturarv och vilka som är bärare av kulturen. Det
              är vi, och vi gör det tillsammans, oavsett om vi kommer från Norrbotten,
              Turkiet eller Delsbo.
            </seg>
          </u>
          <u xml:id="i-bb903f08082d1f04-922" prev="i-bb903f08082d1f04-915" who="Q3358771">
            <seg>
              Jag är glad åt detta och hoppas att uppföljningen av Accessprojektet
              kommer att synas. Tack för att ni var välvilliga i de frågorna!
            </seg>
          </u>
          <note type="speaker">
            Anf. 135 TINA EHN (MP):
          </note>
          <note>
            Herr talman! Vi har att ta ställning till kulturutskottets betänkande
            nr 10, Unidroit-konventionen och vissa andra kulturarvsfrågor.
          </note>
          <u xml:id="i-bb903f08082d1f04-923" next="i-bb903f08082d1f04-934" who="Q4945880">
            <seg>
              Betänkandet är ett svep över lokalpolitik. Det är många viktiga
              och charmiga frågor. Det är också ett historiesvep över brott
              begångna genom stöld av kulturföremål. Konventionen är ett nytt
              kapitel i kulturminneslagen. Det kommer att innebära två parallella
              system för återlämnande av kulturföremål som olagligt förts ut
              ur ett land.
            </seg>
          </u>
          <u xml:id="i-bb903f08082d1f04-924" prev="i-bb903f08082d1f04-923" who="Q4945880">
            <seg>
              Jag ska berätta något som jag fick uppleva förra året. Det pågick
              en mediedebatt om Paracastextilierna som fanns på Världskulturmuseet
              i Göteborg. De finns spridda på många ställen. Där hade man en
              utställning som hette En stulen värld. Man förvaltade den här
              samlingen av textilier som man hade hittat i början av 1900-talet
              på Paracashalvön i Peru. Textilierna är ca 2 000 år gamla. De
              kommer från gravar. I gravarna låg textilierna runt mumifierade
              människor. De avlidna hade placerats i sittande ställning och
              svepts in i flera lager vackra textilier och formade ett gravbylte.
              Merparten av textilierna var vävda och broderade dräkter. Föremålen
              kommer från Paracaskulturen i nuvarande Peru och utgör ett unikt
              världskulturarv. Av den samling som fanns i Göteborg ägdes 89
              textilier formellt av Göteborgs stad. De förvaltades av museet
              tillsammans med andra föremål från Paracas. Man vårdade dem, bevarade
              dem och gjorde dem tillgängliga för forskning och för en bred
              allmänhet i och utanför Sverige.
            </seg>
          </u>
          <note>
            Det fördes en dialog med museer i Peru och med Perus ambassad
            i Sverige om samlingarna. I december 2009 kom Perus ambassad med
            en formell begäran om att samlingarna från Paracas skulle lämnas
            tillbaka till Peru. Därefter började en dialog mellan ambassaden,
            Göteborgs stads kulturförvaltning och Världskulturmuseet för att
            utreda frågan som av många skäl är komplicerad. Om jag inte minns
            fel återlämnades textilier.
          </note>
          <u xml:id="i-bb903f08082d1f04-925" prev="i-bb903f08082d1f04-923" who="Q4945880">
            <seg>
              I den här vevan var jag på en resa i Peru och Bolivia. Jag var
              på kulturmuseet i Lima och träffade kulturchefen. Det var en intressant
              tillställning. Vi kom för tidigt; det uppskattades inte. Vi kom
              från Sverige, och den här frågan var på tapeten just då. Det var
              stormiga känslor. Man upplevde sig bestulen och något kränkt.
              Det var också intressant att ta del av frågan och se hur den berörde
              människor och hur vi behandlar kulturskatter och den historia
              som vi alla bär med oss.
            </seg>
          </u>
          <u xml:id="i-bb903f08082d1f04-926" prev="i-bb903f08082d1f04-923" who="Q4945880">
            <seg>
              Bland de mer lokala motionerna i betänkandet finns motioner som
              handlar om fornlämningar i Uppåkra, Visby ringmur, flyttningen
              av Kiruna stad, statlig finansiering av EWK-museet, Nobelmuseum
              med mera. Jag tycker att det är charmigt med alla politiker som
              kommer med sin kunskap om dessa platser och händelser som är så
              viktiga för vårt historieberättande. Det betraktas ibland som
              lokal politik, men det är så det fungerar.
            </seg>
          </u>
          <u xml:id="i-bb903f08082d1f04-927" prev="i-bb903f08082d1f04-923" who="Q4945880">
            <seg>
              Jag vill i dag lyfta fram reservation 1. I den föreslår vi utökade
              samverkansmöjligheter. Museer ska ha rätt att låna ut sina verk.
              Det finns mycket som ligger nedpackat i förråd. Vi vill öka möjligheterna
              till så kallad fri dragningsrätt på samlingar som ligger nedpackade.
              Där ger de inte så stor glädje. Man brukar säga att delad glädje
              är dubbel glädje. Det kanske är något som kan stämma in på dessa
              föremål. Alla vet inte vad det är för något.
            </seg>
          </u>
          <u xml:id="i-bb903f08082d1f04-928" prev="i-bb903f08082d1f04-923" who="Q4945880">
            <seg>
              Dock bör man förstås vara mycket medveten om att många av dessa
              föremål kräver exakt rätt klimat och extra hänsyn. Det kan vara
              begränsningar i sig som inte alltid medger möjligheter att visa
              det som man egentligen skulle vilja se.
            </seg>
          </u>
          <u xml:id="i-bb903f08082d1f04-929" prev="i-bb903f08082d1f04-923" who="Q4945880">
            <seg>
              Jag vill också lyfta fram reservation 4. Motionen som tas upp
              i reservationen handlar om den transatlantiska slavhandeln. Det
              är en enskild motion, men den tar upp ett angeläget ärende. Det
              är en fråga som har dykt upp i och med incidenter som har blivit
              en stor medial händelse.
            </seg>
          </u>
          <u xml:id="i-bb903f08082d1f04-930" prev="i-bb903f08082d1f04-923" who="Q4945880">
            <seg>
              Motionen handlar om att även Sverige är en del av denna historia
              och har en del av den i sitt historiska bagage. Det råder stor
              brist på kunskap om detta.
            </seg>
          </u>
          <u xml:id="i-bb903f08082d1f04-931" prev="i-bb903f08082d1f04-923" who="Q4945880">
            <seg>
              Det står i reservation 4 med anledning av motionen att det behövs
              kunskapsspridning om Sveriges deltagande och att denna skuld ska
              bearbetas. Det föreslås att man ska ge ett uppdrag till lämpliga
              myndigheter att arbeta för kunskapsspridning om den transatlantiska
              slavhandeln och om Sveriges roll i den. Det föreslås också att
              Sverige ställer upp för ett genomförande av FN:s resolutioner
              kring åminnelse av den transatlantiska slavhandeln samt att man
              kommer med en officiell ursäkt för Sveriges deltagande i denna
              verksamhet.
            </seg>
          </u>
          <u xml:id="i-bb903f08082d1f04-932" prev="i-bb903f08082d1f04-923" who="Q4945880">
            <seg>
              Vidare finns det ett särskilt yttrande om genusperspektivet i
              museivärlden. Det är viktigt att ha ett genusperspektiv på detta
              område och i denna värld.
            </seg>
          </u>
          <u xml:id="i-bb903f08082d1f04-933" prev="i-bb903f08082d1f04-923" who="Q4945880">
            <seg>
              Det finns ett uppdrag från regeringen till statens historiska
              museer att arbeta med jämställdhetsperspektiv i utställningsverksamhet.
            </seg>
          </u>
          <u xml:id="i-bb903f08082d1f04-934" prev="i-bb903f08082d1f04-923" who="Q4945880">
            <seg>
              Jag avstår i dag från att reservera mig men har detta särskilda
              yttrande i frågan. Jag kanske återkommer i frågan om jag anser
              att det är nödvändigt.
            </seg>
          </u>
          <note type="speaker">
            Anf. 136 BENGT BERG (V):
          </note>
          <u xml:id="i-bb903f08082d1f04-935" next="i-bb903f08082d1f04-943" who="Q3430804">
            <seg>
              Herr talman! Från Vänsterpartiet yrkar vi bifall till reservation
              1 som handlar om visning av dolda museiföremål till allmänhetens
              fromma.
            </seg>
          </u>
          <u xml:id="i-bb903f08082d1f04-936" prev="i-bb903f08082d1f04-935" who="Q3430804">
            <seg>
              Herr talman! Det är en brokig samling ärenden som finns i dagens
              kulturbetänkande 10, från arkeologiska utgrävningar, Visby ringmur
              till flyttning av Kiruna stad och EWK-museets framtid. Det är
              med andra ord mycket att stå i.
            </seg>
          </u>
          <u xml:id="i-bb903f08082d1f04-937" prev="i-bb903f08082d1f04-935" who="Q3430804">
            <seg>
              Det visar också att viktiga kulturarvsfrågor finns i vitt skilda
              väderstreck. Jag har tidigare med kulturministern debatterat de
              arkeologiska fornfyndens utsatthet när utgrävningarna läggs ut
              på marknaden.
            </seg>
          </u>
          <u xml:id="i-bb903f08082d1f04-938" prev="i-bb903f08082d1f04-935" who="Q3430804">
            <seg>
              I dagens Dagens Nyheter presenteras en ny bok som verkar mycket
              intressant. Den heter Försvunnen värld och handlar om den största
              arkeologiska utgrävningen någonsin i Sverige och är skriven av
              Maja Hagerman. Det handlar alltså om de utgrävningar som har gjorts
              norr om Uppsala när E4:an dras fram. Jag ska citera några rader
              ur denna artikel som är skriven av Lars Linder. Där står följande:
            </seg>
          </u>
          <u xml:id="i-bb903f08082d1f04-939" prev="i-bb903f08082d1f04-935" who="Q3430804">
            <seg>
              E4-utgrävningen är en stor framgång för svensk arkeologi, men
              det är inte säkert att det blir några fler av samma omfattning.
              En ny utredning vill ge byggherrarna större kontroll över den
              arkeologiska processen.
            </seg>
          </u>
          <u xml:id="i-bb903f08082d1f04-940" prev="i-bb903f08082d1f04-935" who="Q3430804">
            <seg>
              Vi menar att det innebär ett stort hot att avhända sig den fackliga
              kompetens som arkeologkåren besitter när det gäller att hantera
              vårt kulturarv. Det visar att det hela kan komma att vila på en
              ganska bräcklig grund.
            </seg>
          </u>
          <u xml:id="i-bb903f08082d1f04-941" prev="i-bb903f08082d1f04-935" who="Q3430804">
            <seg>
              Herr talman! Det finns andra dolda skattkammare som har med vårt
              kulturarv att göra, nämligen de samlingar av konst och föremål
              som våra museer har i sitt förvar. Tillsammans med våra socialdemokratiska
              och gröna vänner vill vi i Vänsterpartiet skapa en utökad visning
              av dessa museiföremål. Vi pekar även på behovet av att digitalisera
              samlingarna.
            </seg>
          </u>
          <u xml:id="i-bb903f08082d1f04-942" prev="i-bb903f08082d1f04-935" who="Q3430804">
            <seg>
              Även jag vill säga några ord om reservation 4 i kulturutskottets
              betänkande. Den handlar om en mörk fläck i vår svenska historia,
              nämligen den transatlantiska slavhandeln. Knappast något om detta
              har behandlats i våra historieböcker. Tvärtom har vår karibiska
              koloni på S:t Barthelemy betraktats som ett pittoreskt inslag
              i vårt förgångna.
            </seg>
          </u>
          <u xml:id="i-bb903f08082d1f04-943" prev="i-bb903f08082d1f04-935" who="Q3430804">
            <seg>
              Det finns alltför mycket att göra på detta område, och det måste
              göras. Sveriges tystnad måste brytas och ursäkt framföras till
              dem som drabbats. Vänsterpartiet menar att en fristående och oberoende
              forskning på detta tema ska stöttas. Men vi anser att en sådan
              forskning inte ska vara knuten till statsmakten. Därför kan vi
              inte heller yrka bifall till reservation 4 med anledning av Gustav
              Fridolins motion. Men vi vill, som sagt, stödja olika initiativ
              för att öka och sprida kunskapen om Sveriges delaktighet i den
              transatlantiska slavhandeln.
            </seg>
          </u>
          <note type="speaker">
            Anf. 137 ANNE MARIE BRODÉN (M):
          </note>
          <u xml:id="i-bb903f08082d1f04-944" next="i-bb903f08082d1f04-964" who="Q4768600">
            <seg>
              Herr talman! Flera av mina kolleger i utskottet har lite grann
              belyst de olika motioner som tas upp i betänkandet och som verkligen
              handlar om många saker runt om i vårt avlånga land när det gäller
              just museifrågor, initiativ som kan tas och så vidare.
            </seg>
          </u>
          <u xml:id="i-bb903f08082d1f04-945" prev="i-bb903f08082d1f04-944" who="Q4768600">
            <seg>
              Men debatten och betänkandet handlar också om propositionen om
              Unidroit-konventionen som har nämnts tidigare. Konventionen handlar
              om kulturföremål som har stulits eller förts ut olagligt.
            </seg>
          </u>
          <u xml:id="i-bb903f08082d1f04-946" prev="i-bb903f08082d1f04-944" who="Q4768600">
            <seg>
              Vi föreslår också i ett tillkännagivande att regeringen ges i
              uppdrag att beakta sysselsättningsbehovet bland kulturarbetarna.
              Det finns naturligtvis ett behov av att vårda och bevara kulturarvet
              inom museisektorn. Men det betyder inte att vi med dessa ord säger
              ja till accessprojekt igen. Vi har satsat 650 miljoner. Regeringen
              får titta vidare på i vilka former man ska återkomma om detta.
              Men tillkännagivandet ligger där, och det handlar, som sagt, om
              sysselsättningsbehovet.
            </seg>
          </u>
          <u xml:id="i-bb903f08082d1f04-947" prev="i-bb903f08082d1f04-944" who="Q4768600">
            <seg>
              Det berör också många andra aspekter av vår nuvarande kulturpolitik
              som alliansregeringen har sjösatt och också kulturens framtida
              utmaningar i en alltmer globaliserad värld.
            </seg>
          </u>
          <u xml:id="i-bb903f08082d1f04-948" prev="i-bb903f08082d1f04-944" who="Q4768600">
            <seg>
              Herr talman! Först och främst lever vi i en värld som är alltmer
              gränslös, fri och också, glädjande nog, mer demokratisk. Samtidigt
              blir kriminaliteten alltmer organiserad, internationell och brutal.
              Detta drabbar även kultursektorn.
            </seg>
          </u>
          <u xml:id="i-bb903f08082d1f04-949" prev="i-bb903f08082d1f04-944" who="Q4768600">
            <seg>
              Avancerade konstkupper, stöld av ovärderliga kulturföremål och
              olagliga utgrävningar av föremål som sedan säljs på den illegala
              svarta internationella marknaden är bara exempel på hur den illegala
              handeln av kulturföremål pågår runt om i vår värld.
            </seg>
          </u>
          <u xml:id="i-bb903f08082d1f04-950" prev="i-bb903f08082d1f04-944" who="Q4768600">
            <seg>
              Desto viktigare är det att dessa ligor bekämpas polisiärt men
              att stulna föremål också förs tillbaka till sina ägare och sina
              länder. Detta är inte minst en rättvisefråga då fattiga länder
              annars ofta riskerar att utarmas på sina kulturskatter.
            </seg>
          </u>
          <u xml:id="i-bb903f08082d1f04-951" prev="i-bb903f08082d1f04-944" who="Q4768600">
            <seg>
              Unidroit-konventionen är ett viktigt incitament för att stävja
              internationell brottslighet och försvåra för densamma genom att
              göra den ekonomiskt mindre lönsam.
            </seg>
          </u>
          <u xml:id="i-bb903f08082d1f04-952" prev="i-bb903f08082d1f04-944" who="Q4768600">
            <seg>
              Herr talman! Vi behandlar även ett fyrtiotal motionsyrkanden,
              och där gör vi även det tillkännagivande som jag tidigare har
              nämnt. Övriga motioner avstyrks däremot.
            </seg>
          </u>
          <u xml:id="i-bb903f08082d1f04-953" prev="i-bb903f08082d1f04-944" who="Q4768600">
            <seg>
              I detta sammanhang vill jag lyfta fram det som vi i Moderaterna
              och i Alliansen så tydligt har drivit, nämligen aspektpolitiken.
              Genom att lyfta fram kulturens betydelse i samhället och se dess
              värde för välfärd och tillväxt utan att för den skull ge avkall
              på det egenvärde som kulturen och kulturarbetarna har ger vi också
              en breddad arbetsmarknad.
            </seg>
          </u>
          <u xml:id="i-bb903f08082d1f04-954" prev="i-bb903f08082d1f04-944" who="Q4768600">
            <seg>
              Besöksindustrin växer, och arbetstillfällen skapas. Vi har satsat
              på Skapande skola. Kultur och hälsa lyfter vi fram. På detta och
              många andra sätt lyfter vi in kulturen på alla olika områden.
            </seg>
          </u>
          <u xml:id="i-bb903f08082d1f04-955" prev="i-bb903f08082d1f04-944" who="Q4768600">
            <seg>
              Vi har också stärkt kulturarbetarnas arbetsmarknad. Detta är
              det viktigt att fortsätta med.
            </seg>
          </u>
          <u xml:id="i-bb903f08082d1f04-956" prev="i-bb903f08082d1f04-944" who="Q4768600">
            <seg>
              Vi satsar även på kulturarvet och kulturmiljön. 2,2 miljarder
              satsar vi på museer och kulturmiljö under innevarande år ett område
              satt i ständig förändring och förbättring.
            </seg>
          </u>
          <u xml:id="i-bb903f08082d1f04-957" prev="i-bb903f08082d1f04-944" who="Q4768600">
            <seg>
              Några motioner vill jag speciellt kommentera.
            </seg>
          </u>
          <u xml:id="i-bb903f08082d1f04-958" prev="i-bb903f08082d1f04-944" who="Q4768600">
            <seg>
              En motion handlar om visning av museernas samlingar. Om detta
              finns det också en reservation. Avslagsyrkandet handlar mycket
              om att ett arbete pågår. Det finns en utredning, och i kulturpropositionen
              finns ett förslag om en översyn av just detta. Regeringen jobbar
              verkligen med frågan. Det ska bli spännande att se hur remissvar
              och annat kommer in.
            </seg>
          </u>
          <u xml:id="i-bb903f08082d1f04-959" prev="i-bb903f08082d1f04-944" who="Q4768600">
            <seg>
              Vidare handlar det om arkeologiska utgrävningar. Det finns en
              intressant motion där man försöker belysa de frågeställningar
              som både kommuner och enskilda berörs av när, som det ibland blir,
              kostnaderna blir orimligt stora. Samtidigt slås det fast att det
              är viktigt att bevara ansvaret för kulturmiljön och kulturarvet.
              Även här pågår ett arbete, och ett utredningsbetänkande är ute
              på remiss.
            </seg>
          </u>
          <u xml:id="i-bb903f08082d1f04-960" prev="i-bb903f08082d1f04-944" who="Q4768600">
            <seg>
              Regeringen jobbar alltså på inom dessa områden på ett mycket
              bra sätt.
            </seg>
          </u>
          <u xml:id="i-bb903f08082d1f04-961" prev="i-bb903f08082d1f04-944" who="Q4768600">
            <seg>
              Herr talman! Jag vill dessutom lyfta fram vårt kulturarv och
              vikten av att fundera både på vad som hänt och på vad som händer
              i Sverige. Kanske känns det märkligt att just nu lyfta fram julottan.
              Jag tänker ändå göra det och visa på en svensk företeelse som
              vi alla älskar. Jag hade också kunnat lyfta fram midsommarafton.
            </seg>
          </u>
          <u xml:id="i-bb903f08082d1f04-962" prev="i-bb903f08082d1f04-944" who="Q4768600">
            <seg>
              Julen som högtid bygger på en judisk snickares liv i Mellanöstern
              för 2000 år sedan och skapades sedermera av en avhoppad tysk katolsk
              munk på 1500-talet. Hans teser vann gehör hos Gustav Vasa.
            </seg>
          </u>
          <u xml:id="i-bb903f08082d1f04-963" prev="i-bb903f08082d1f04-944" who="Q4768600">
            <seg>
              500 år senare är detta en del av vårt kulturarv och vårt svenska
              kungahus som med anor från Frankrike deltar i denna högtid med
              vår tyska Brasilienfödda drottning på främsta parkett.
            </seg>
          </u>
          <u xml:id="i-bb903f08082d1f04-964" prev="i-bb903f08082d1f04-944" who="Q4768600">
            <seg>
              Svensk kultur, herr talman, är impulser utifrån och vår egen
              historia inifrån. Alla vi som värnar svensk kultur har naturligtvis
              anledning att lyfta in detta i det fortsatta arbetet när vi talar
              om vårt svenska kulturarv.
            </seg>
          </u>
          <note>
            Avslutningsvis yrkar jag bifall till utskottets förslag i betänkandet
            och avslag på samtliga reservationer.
          </note>
          <note type="speaker">
            Anf. 138 PER SVEDBERG (S) replik:
          </note>
          <u xml:id="i-bb903f08082d1f04-965" next="i-bb903f08082d1f04-966" who="Q3358771">
            <seg>
              Herr talman! Jag blir halvt fascinerad när du, Anne Marie Brodén,
              berättar om regeringens arbete, om ansatser och sådant.
            </seg>
          </u>
          <u xml:id="i-bb903f08082d1f04-966" prev="i-bb903f08082d1f04-965" who="Q3358771">
            <seg>
              Jag är ny i kulturutskottet. Tidigare har jag suttit med i en
              del utskott. Då har det kommit hyfsat med propositioner. Men i
              kulturfrågor kommer ingenting. Kanske kan du avslöja lite grann
              om vad som är på gång. Utifrån din beskrivning känns det som att
              man gör mycket. Kan du ge lite tips?
            </seg>
          </u>
          <note type="speaker">
            Anf. 139 ANNE MARIE BRODÉN (M) replik:
          </note>
          <u xml:id="i-bb903f08082d1f04-967" next="i-bb903f08082d1f04-969" who="Q4768600">
            <seg>
              Herr talman! Ja, jag ska absolut ge ett tips. På flera sidor
              i betänkandet där vi besvarar motionerna hänvisas det till kulturpropositionen,
              som är en av de större saker som hänt inom kulturvärlden, vilket
              många pekar på och trycker på. Det står också om utredningar och
              om det beredningsarbete som pågår inom flera områden. Till exempel
              gäller det visningen av museernas samlingar och samordningen av
              museernas verksamhet. Det tycker jag är väldigt bra.
            </seg>
          </u>
          <u xml:id="i-bb903f08082d1f04-968" prev="i-bb903f08082d1f04-967" who="Q4768600">
            <seg>
              Men samtidigt är det praxis i riksdagen att inte yrka bifall
              till en motion som gäller ett område där ett arbete pågår. Det
              är på det sättet vi hanterar de olika frågorna.
            </seg>
          </u>
          <u xml:id="i-bb903f08082d1f04-969" prev="i-bb903f08082d1f04-967" who="Q4768600">
            <seg>
              Det gäller också budgetfrågor; det handlar ju också om att satsa
              pengar. Därför är jag tydlig om tillkännagivandet. Just nu finns
              inga pengar knutna till detta, utan det handlar bara om att peka
              på vikten av sysselsättningsåtgärder. Där är vi överens.
            </seg>
          </u>
          <note type="speaker">
            Anf. 140 PER SVEDBERG (S) replik:
          </note>
          <u xml:id="i-bb903f08082d1f04-970" who="Q3358771">
            <seg>
              Herr talman! Ja, det är jättebra så långt. I vissa hänseenden
              har ni raketfart när det gäller att fatta beslut. Men här känns
              det som att det verkligen är stiltje. Dock hör jag vad du säger.
              Vi får väl invänta den dag då något börjar ramla in.
            </seg>
          </u>
          <note type="speaker">
            Anf. 141 ANNE MARIE BRODÉN (M) replik:
          </note>
          <u xml:id="i-bb903f08082d1f04-971" next="i-bb903f08082d1f04-974" who="Q4768600">
            <seg>
              Herr talman! Det är glädjande att du, Per Svedberg, säger så.
              Jag tror att det är precis så som det står i betänkandet, att
              här är väldigt mycket på gång.
            </seg>
          </u>
          <u xml:id="i-bb903f08082d1f04-972" prev="i-bb903f08082d1f04-971" who="Q4768600">
            <seg>
              Vad vi och regeringen väljer att göra är att ha ett remissförfarande
              och fråga många. Det är en bra tradition att göra så, för då får
              vi in synpunkter på flera av de förslag som föreligger. Det kan
              gälla arkeologiska utgrävningar, visning av museernas samlingar
              och flera andra saker som lyfts fram.
            </seg>
          </u>
          <u xml:id="i-bb903f08082d1f04-973" prev="i-bb903f08082d1f04-971" who="Q4768600">
            <seg>
              När det gäller annat som pågår kan samverkansmodellen nämnas
              och de spännande saker som sker regionalt. Flera av de museer
              som berörs i betänkandet hanteras mer lokalt och regionalt. Det
              är kanske där de ska hanteras.
            </seg>
          </u>
          <u xml:id="i-bb903f08082d1f04-974" prev="i-bb903f08082d1f04-971" who="Q4768600">
            <seg>
              Som sagt: 1,3 miljarder satsar regeringen på museer. Det är inte
              så dåligt.
            </seg>
          </u>
          <note type="speaker">
            Anf. 142 ANNA STEELEKARLSTRÖM (FP):
          </note>
          <u xml:id="i-bb903f08082d1f04-975" who="unknown">
            <seg>
              Herr talman! Vad är kulturarv? Jag ber att få citera från Riksantikvarieämbetets
              hemsida, sista stycket något sammandraget:
            </seg>
          </u>
          <u xml:id="i-bb903f08082d1f04-976" who="unknown">
            <seg>
              Kulturarvet utgörs av vad tidigare generationer har skapat och
              hur vi i dag uppfattar, tolkar och för det vidare.
            </seg>
          </u>
          <u xml:id="i-bb903f08082d1f04-977" who="unknown">
            <seg>
              Överallt finns spåren av det förflutna. Kulturmiljön är i princip
              hela den miljö som har formats av oss människor genom tiderna.
              Det kan vara alltifrån en enskild plats eller byggnad till hela
              landskap.
            </seg>
          </u>
          <u xml:id="i-bb903f08082d1f04-978" who="unknown">
            <seg>
              Kulturarv är ett vidare begrepp än kulturmiljö. Det innefattar
              inte bara föremål, byggnader och fornlämningar utan också berättelser,
              traditioner och andra immateriella värden som vi övertar från
              tidigare generationer.
            </seg>
          </u>
          <u xml:id="i-bb903f08082d1f04-979" who="unknown">
            <seg>
              Kulturarv är inte något statiskt utan något som ständigt förändras
              och omformuleras. Varje tid bildar sig en egen uppfattning om
              vad som är kulturarv och vad det betyder.
            </seg>
          </u>
          <u xml:id="i-bb903f08082d1f04-980" who="unknown">
            <seg>
              Vidare står det att begreppet kulturarv kan kopplas till frågor
              om demokrati och makt, tillhörighet och utanförskap samt kan ge
              perspektiv på nuet och framtiden.
            </seg>
          </u>
          <u xml:id="i-bb903f08082d1f04-981" who="unknown">
            <seg>
              För Folkpartiet liberalerna är kulturarvet en mycket viktig fråga
              som har rötter långt tillbaka i historien och som sträcker sig
              in i en oändlig framtid. Vi tycker att det är viktigt att värna
              kulturarvet.
            </seg>
          </u>
          <u xml:id="i-bb903f08082d1f04-982" who="unknown">
            <seg>
              För en vecka sedan dömdes fyra, enligt medierna, så kallade gravplundrare
              på Gotland för grovt fornminnesbrott. Det är bra att de upptäcktes
              och bra att deras brott fick allvarliga påföljder. Det är ju så
              att de arkeologiska fynd som legat fördolda i marken och som hittas
              tillhör alla som verkar i nutiden och är något att se och lära
              av.
            </seg>
          </u>
          <u xml:id="i-bb903f08082d1f04-983" who="unknown">
            <seg>
              I betänkandet behandlas flera motioner från ledamöter från olika
              partier och olika delar av landet som alla har gemensamt att de
              vill lyfta fram olika sfärer inom det svenska kulturarvet. Det
              handlar om Visby ringmur, Kiruna, Uppåkra, Astrid Lindgrens Näs
              och mycket mer. Detta visar att det finns ett starkt engagemang
              i riksdagen för kulturarvsfrågorna.
            </seg>
          </u>
          <u xml:id="i-bb903f08082d1f04-984" who="unknown">
            <seg>
              Denna breda politiska övertygelse märks också i utskottets hantering
              av en motion om stöd till länsmuseerna och det lokala kulturarvsarbetet.
              Ett enigt utskott uppmanar regeringen att beakta såväl sysselsättningsbehovet
              bland kulturarbetare som behovet av fortsatta insatser inom museisektorn
              för att vårda och bevara kulturarvet.
            </seg>
          </u>
          <note>
            I detta betänkande behandlas även en proposition med förslag
            om att riksdagen godkänner 1995 års Unidroit-konvention om kulturföremål
            som stulits eller förts ut olagligt. Det lämnas också förslag
            om den lagstiftning som behövs för att Sverige ska uppfylla de
            åtaganden som konventionen medför. Unidroit är en förkortning
            av den franska benämning vars svenska betydelse är Internationella
            institutet för harmonisering av privaträtten.
          </note>
          <u xml:id="i-bb903f08082d1f04-985" who="unknown">
            <seg>
              I lagen om kulturminnen m.m. förs de nya bestämmelserna in i
              två nya kapitel. Eftersom olaglig handel med kulturföremål ökar
              behövs ett mer omfattande internationellt samarbete. Det är essentiellt
              att Sverige ansluter sig till konventionen för att kunna vara
              med och hejda denna olyckliga trend.
            </seg>
          </u>
          <u xml:id="i-bb903f08082d1f04-986" who="unknown">
            <seg>
              För övrigt yrkar jag bifall till utskottets förslag.
            </seg>
          </u>
          <note type="speaker">
            Anf. 143 ANDERS FLANKING (C):
          </note>
          <u xml:id="i-bb903f08082d1f04-987" next="i-bb903f08082d1f04-993" who="Q4753774">
            <seg>
              Herr talman! Jag ska börja med att yrka bifall till utskottets
              förslag och avslag på de reservationer som finns.
            </seg>
          </u>
          <u xml:id="i-bb903f08082d1f04-988" prev="i-bb903f08082d1f04-987" who="Q4753774">
            <seg>
              Det är naturligtvis glädjande med det tillkännagivande som vi
              har gjort tillsammans i utskottet som säger att vi till regeringen
              ska säga att vi anser att det är viktigt att beakta sysselsättningsbehovet
              bland kulturarbetare när det gäller fortsatta insatser i museisektorn
              och för att vårda och bevara kulturarvet. Så är det naturligtvis.
              Vi har ett fysiskt och ett immateriellt kulturarv som vi har anledning
              att vara rädda om på olika sätt.
            </seg>
          </u>
          <u xml:id="i-bb903f08082d1f04-989" prev="i-bb903f08082d1f04-987" who="Q4753774">
            <seg>
              Vi tycker också att det är viktigt att Unidroit-konventionen
              införlivas i vår kulturminneslag, på samma sätt som vi egentligen
              har gjort i ett antal år, nämligen att återlämna det som inte
              ska vara här och möjligtvis få tillbaka till vårt land det som
              vi ska ha tillbaka till vårt land.
            </seg>
          </u>
          <u xml:id="i-bb903f08082d1f04-990" prev="i-bb903f08082d1f04-987" who="Q4753774">
            <seg>
              Frågan om arkeologiska utgrävningar berörs i några av motionerna.
              Från Centerpartiets sida har vi ganska länge efterlyst möjlighet
              för den som ska exploatera ett område att välja vem som gör det.
              Men det innebär inte att kraven inte är desamma som om det hade
              varit en statlig verksamhet eller en offentlig aktör som hade
              gjort arbetet. Det kanske kan gå snabbare i processen eftersom
              det finns fler att välja mellan, och man känner sig inte lika
              bunden som exploatör. Men självfallet är kraven desamma när det
              gäller att ta de arkeologiska hänsyn som man ska ta.
            </seg>
          </u>
          <u xml:id="i-bb903f08082d1f04-991" prev="i-bb903f08082d1f04-987" who="Q4753774">
            <seg>
              Det är viktigt och bra att vi har en del av vårt kulturarv klart
              markerat i de anslag som kommer från regeringen på närmare en
              halv miljard kronor för den kyrkoantikvariska ersättningen. Det
              har varit en fråga som har varit angelägen att fortsätta även
              efter Svenska kyrkans skiljande från staten att vi har fått möjlighet
              att ta vara på den kulturskatten och det kulturarvet, som också
              är en del av det fysiska kulturarvet.
            </seg>
          </u>
          <u xml:id="i-bb903f08082d1f04-992" prev="i-bb903f08082d1f04-987" who="Q4753774">
            <seg>
              Det har lyfts fram ett antal motioner som på olika sätt är intressanta.
              Jag tycker att det är vällovliga motioner i många stycken. Men
              de har också fått sitt svar. De uppdrag som till exempel Forum
              för levande historia har ligger fast och är ganska tydliga och
              klara. Men visst är det frågor som är viktiga oavsett om det handlar
              om slavhandel, islamofobi, antisemitism eller kirunasvenskarnas
              öde, för att ta en grupp som jag tycker att vi inte ska glömma
              i diskussionen men som det är lätt att glömma.
            </seg>
          </u>
          <u xml:id="i-bb903f08082d1f04-993" prev="i-bb903f08082d1f04-987" who="Q4753774">
            <seg>
              I hela den biten går det att hitta ett antal angelägna områden,
              precis på samma sätt som vi kan hitta ett antal angelägna museer
              runt om i landet som vi också vill ge anslag. Då vill jag slå
              ett slag för den regionala samverkansmodellen, där vi får ytterligare
              möjligheter att stötta museerna på den regionala nivån och göra
              de prioriteringar som man finner angelägna runt om i regionerna.
            </seg>
          </u>
          <note type="speaker">
            Anf. 144 ANDREAS CARLSON (KD):
          </note>
          <u xml:id="i-bb903f08082d1f04-994" next="i-bb903f08082d1f04-1012" who="Q5602835">
            <seg>
              Herr talman! När det här riksdagsåret, mitt första, börjar lida
              mot sitt slut kan det möjligen vara på plats med en liten stunds
              eftertanke. Jag tror för övrigt att en stunds eftertanke kan vara
              på sin plats och lämpligt också i flera andra sammanhang.
            </seg>
          </u>
          <u xml:id="i-bb903f08082d1f04-995" prev="i-bb903f08082d1f04-994" who="Q5602835">
            <seg>
              För att dra tillbaka tiden bara ett par timmar: Jag satt uppe
              på mitt kontor här i Sveriges riksdag och hörde hur musik eller
              något som i alla fall skulle försöka likna musik vrålades och
              pumpades ut från studentflak in i mitt öppna fönster här i riksdagen.
              Den scenen utspelar sig på olika ställen runt om i vår land de
              här dagarna, som ni alla känner till.
            </seg>
          </u>
          <u xml:id="i-bb903f08082d1f04-996" prev="i-bb903f08082d1f04-994" who="Q5602835">
            <seg>
              För fem år sedan var det jag som stod på ett studentflak i Jönköping.
              Jag hade precis sprungit ut ur de väldiga valven vid Per Brahe-gymnasiets
              huvudentré i Jönköping. Tillsammans med min klass sprang vi ut
              till Aretha Franklins freedom.
            </seg>
          </u>
          <u xml:id="i-bb903f08082d1f04-997" prev="i-bb903f08082d1f04-994" who="Q5602835">
            <seg>
              Det kändes som om allt kretsade kring oss just den dagen och
              på den platsen. Men man ska ändå påminna sig att fötter i cirka
              hundra år har nött det golvet. Människor som i dag inte är så
              unga om de ens lever har tagit studenten år efter år. Det slitna
              golvet hade, om vi hade studerat det lite noggrannare, haft spår
              av den tid som har varit.
            </seg>
          </u>
          <u xml:id="i-bb903f08082d1f04-998" prev="i-bb903f08082d1f04-994" who="Q5602835">
            <seg>
              Tidevarv komma, tidevarv försvinna, släkten följa släktens gång.
            </seg>
          </u>
          <u xml:id="i-bb903f08082d1f04-999" prev="i-bb903f08082d1f04-994" who="Q5602835">
            <seg>
              Herr talman! Av ungdomar i samma ålder som de som jag hörde på
              studentflaket alldeles nyligen får jag ibland frågan: Varför är
              kultur så viktigt? Då brukar jag svara: Kultur är viktigt för
              att det ger oss rötter till vår historia, mening i nuet och visioner
              för framtiden.
            </seg>
          </u>
          <u xml:id="i-bb903f08082d1f04-1000" prev="i-bb903f08082d1f04-994" who="Q5602835">
            <seg>
              Just rötterna till vår historia är anledningen till att bevarandet
              av kulturarvet är så viktigt, inte bara som ett kulturpolitiskt
              prioriterat mål, utan för vad det egentligen är: ett immateriellt
              kulturarv som ger oss en grund för den mening i nuet vi kan känna
              och som också ger oss en riktning för de visioner som vi kan ha
              för framtiden. Den ljusnande framtid borde vara vår. Då gör jag
              mig till tolk för den generation som jag tillhör.
            </seg>
          </u>
          <u xml:id="i-bb903f08082d1f04-1001" prev="i-bb903f08082d1f04-994" who="Q5602835">
            <seg>
              Samtidigt såg vi förra fredagen i Dagens Nyheter en undersökning
              enligt vilken var fjärde ung människa i Sverige tycker att det
              skulle vara ganska bra eller till och med bra om vi hade en diktator
              som skulle styra vårt land.
            </seg>
          </u>
          <u xml:id="i-bb903f08082d1f04-1002" prev="i-bb903f08082d1f04-994" who="Q5602835">
            <seg>
              Några av de viktigaste kulturarv vi har att förvalta i Sverige
              är demokratin, yttrandefriheten, religionsfriheten och synen på
              människan som har ett värde som är unikt, okränkbart och omätbart.
            </seg>
          </u>
          <u xml:id="i-bb903f08082d1f04-1003" prev="i-bb903f08082d1f04-994" who="Q5602835">
            <seg>
              Låt mig i detta sammanhang ha sagt att demokrati inte kan stå
              för sig själv. Demokrati utan yttrandefrihet, religionsfrihet
              och mänskliga fri- och rättigheter och den syn på människan som
              jag talade om är inte så mycket värd. Det är ingen demokrati.
              Demokrati kan på ett sätt liknas vid ett glas som är tomt. Vi
              måste fylla det med ett gott innehåll.
            </seg>
          </u>
          <u xml:id="i-bb903f08082d1f04-1004" prev="i-bb903f08082d1f04-994" who="Q5602835">
            <seg>
              Här inne i riksdagen skulle vi kunna komma överens om beslut
              som inte skulle vara särskilt bra utifrån de fri- och rättigheter
              som vi människor har. Vi skulle kunna fatta beslut om att vissa
              människor kanske inte ens ska få leva, att vissa människor inte
              ska få sjukvård, att andra människor ska åsidosättas på andra
              sätt. Sådana beslut kan fattas med demokrati, så därför är synen
              på människan, yttrande- och religionsfrihet så viktigt.
            </seg>
          </u>
          <u xml:id="i-bb903f08082d1f04-1005" prev="i-bb903f08082d1f04-994" who="Q5602835">
            <seg>
              Om vi inte fyller vårt demokratiglas med det innehållet tror
              jag att vi kommer att vakna upp till en mycket värre baksmälla
              än vad många av de studenter på flaket jag hörde tyvärr kommer
              att vakna upp till i morgon, kan man anta.
            </seg>
          </u>
          <u xml:id="i-bb903f08082d1f04-1006" prev="i-bb903f08082d1f04-994" who="Q5602835">
            <seg>
              Idén om den neutrala staten blir mot den här bakgrunden ihålig.
              Lag som stiftas är normativ. Därför är det viktigt att lagstiftningen
              och den svenska demokratin grundar sig på kristen etik och västerländsk
              humanism.
            </seg>
          </u>
          <u xml:id="i-bb903f08082d1f04-1007" prev="i-bb903f08082d1f04-994" who="Q5602835">
            <seg>
              Vi måste ta varningssignalerna på allvar. Demokrati är värd att
              kämpa för. Det är många som dör för de mänskliga fri- och rättigheterna
              i dag runt omkring i vår värld.
            </seg>
          </u>
          <u xml:id="i-bb903f08082d1f04-1008" prev="i-bb903f08082d1f04-994" who="Q5602835">
            <seg>
              Därför är Forum för levande historia, som berörs i betänkandet,
              viktigt. Deras verksamhet är viktig. I mars fick Forum för levande
              historia ett uppdrag att arbeta med förebyggande av antisemitism
              och islamofobi. Därmed tycker jag att den motion som Socialdemokraterna
              har skrivit borde vara tillgodosedd, med tanke på det beslut som
              redan är taget.
            </seg>
          </u>
          <u xml:id="i-bb903f08082d1f04-1009" prev="i-bb903f08082d1f04-994" who="Q5602835">
            <seg>
              Någon motion lyfter upp att Forum för levande historia inte ägnar
              sig åt egen forskning utan beställer den forskning som de tycker
              sig behöva. Det klargörandet är nyttigt, men jag tror inte att
              saken gynnas om ansvaret för Forum för levande historia skulle
              flyttas till utbildningsdepartementet, som motionären anför.
            </seg>
          </u>
          <u xml:id="i-bb903f08082d1f04-1010" prev="i-bb903f08082d1f04-994" who="Q5602835">
            <seg>
              Herr talman! Med detta sagt vill jag yrka bifall till propositionen
              och avslag på motionerna. Jag vill också i händelse av att detta
              är det sista jag anför under mitt första riksdagsår tacka kulturutskottets
              ledamöter för ett gott samarbete under det år som har varit. Det
              har varit spännande, och jag ser fram emot fortsättningen.
            </seg>
          </u>
          <u xml:id="i-bb903f08082d1f04-1011" prev="i-bb903f08082d1f04-994" who="Q5602835">
            <seg>
              Jag önskar er en glad sommar. Och glöm inte att det är kulturen
              som ger oss rötter till vår historia, mening i nuet och visioner
              för framtiden!
            </seg>
          </u>
          <u xml:id="i-bb903f08082d1f04-1012" prev="i-bb903f08082d1f04-994" who="Q5602835">
            <seg>
              Herr talman! Den ljusnande framtid är vår!
            </seg>
          </u>
          <note type="speaker">
            Anf. 145 MATTIAS KARLSSON (SD):
          </note>
          <u xml:id="i-bb903f08082d1f04-1013" next="i-bb903f08082d1f04-1024" who="Q5901848">
            <seg>
              Herr talman! Jag vill börja med att yrka bifall till kulturutskottets
              förslag.
            </seg>
          </u>
          <u xml:id="i-bb903f08082d1f04-1014" prev="i-bb903f08082d1f04-1013" who="Q5901848">
            <seg>
              Att värnandet av det svenska kulturarvet utgör Sverigedemokraternas
              främsta prioritering inom det kulturpolitiska området torde vid
              det här laget stå tämligen klart. Under mitt anförande i samband
              med budgetdebatten redogjorde jag tämligen detaljerat för den
              principiella, vetenskapliga och ideologiska bakgrunden till denna
              prioritering. Jag ska inte upprepa alltför mycket av detta i dag,
              men jag vill ändå återknyta till några av de saker som jag då
              tog upp.
            </seg>
          </u>
          <u xml:id="i-bb903f08082d1f04-1015" prev="i-bb903f08082d1f04-1013" who="Q5901848">
            <seg>
              Jag pratade då om behovet av att värna våra kulturskatter från
              de kriminella element som vill stjäla dem ifrån oss. Mot bakgrund
              av detta välkomnar Sverigedemokraterna den nu föreliggande propositionen
              om en svensk anslutning till Unidroit-konventionen, som vi anser
              vara ett viktigt steg i denna riktning.
            </seg>
          </u>
          <u xml:id="i-bb903f08082d1f04-1016" prev="i-bb903f08082d1f04-1013" who="Q5901848">
            <seg>
              Jag talade också om behovet av att införa en svensk kulturarvsfond
              till stöd för sådana kulturarvsbefrämjande åtgärder som i dag
              riskerar att falla utanför de ordinarie bidragsramarna. Precis
              som vi framhåller i vårt särskilda yttrande bekräftar flera av
              de förslag som behandlas i detta betänkande att ett sådant behov
              föreligger.
            </seg>
          </u>
          <u xml:id="i-bb903f08082d1f04-1017" prev="i-bb903f08082d1f04-1013" who="Q5901848">
            <seg>
              En annan sak som stärkt min uppfattning kring behovet av en statlig
              kulturarvsfond är att jag tycker mig se en oroande tendens till
              att det allt oftare spelas svartepetter med behjärtansvärda kulturarvsprojekt
              mellan kommun, landsting och stat. Sverigedemokraterna har, efter
              en viss inledande tvekan, det ska erkännas, varit försiktigt positiva
              till införandet av samverkansmodellen, men denna får inte reduceras
              till ett verktyg som regeringen använder för att i orimligt hög
              grad skyffla över ansvaret för vårdandet av kulturarvet på andra.
            </seg>
          </u>
          <u xml:id="i-bb903f08082d1f04-1018" prev="i-bb903f08082d1f04-1013" who="Q5901848">
            <seg>
              Vidare talade jag om nödvändigheten av att anpassa och tillgängliggöra
              kulturarvet för nya grupper, nya generationer och ny teknik. Med
              nya grupper avsåg jag bland annat funktionshindrade, som länge
              varit utestängda från stora delar av kulturarvet. Tyvärr tvingas
              jag konstatera att oerhört mycket fortfarande återstår att göra
              på detta område. Som ett exempel kan jag nämna att jag för en
              tid sedan bad riksdagens utredningstjänst att utreda hur stor
              del av Sveriges fornminnen som har gjorts tillgängliga för funktionshindrade
              och till vilken typ av funktionshinder de i så fall har anpassats.
              Det nedslående svaret blev att ingen i dag vet svaret på denna
              fråga men att Riksantikvarieämbetet har börjat titta på frågan
              och att de, med lite tur, kan tänkas ha en överblick av läget
              år 2016. När man faktiskt kommer att börja jobba med själva tillgängliggörandet
              på ett samordnat och strukturerat sätt framgick inte, men det
              kommer troligen att dröja eftersom varken Riksantikvarieämbetet
              eller länsstyrelserna beräknas få några särskilda medel av regeringen
              för att genomföra detta arbete.
            </seg>
          </u>
          <u xml:id="i-bb903f08082d1f04-1019" prev="i-bb903f08082d1f04-1013" who="Q5901848">
            <seg>
              I sitt anförande i den förra debatten tog Andreas Carlson upp
              exemplet med Riksantikvarieämbetets Fornsök där man kan få information
              i mobiltelefonen om vilka fornminnen som ligger nära. Det är bra,
              men det hjälper föga om man inte kan ta sig fram till platsen.
            </seg>
          </u>
          <u xml:id="i-bb903f08082d1f04-1020" prev="i-bb903f08082d1f04-1013" who="Q5901848">
            <seg>
              Med ny teknik menade jag bland annat det stora behovet av att
              genom digitalisering göra en större del av kulturarvet tillgänglig
              för fler människor. Fram tills relativt nyligen fanns det en verksamhet
              som bidrog till att förverkliga detta. Trots dokumenterade framgångar
              valde dock regeringen tyvärr att avsluta Accessprojektet. För
              mig framstår detta beslut som svårbegripligt då utvärderingen
              visade att verksamheten varit framgångsrik både som sysselsättningsskapande
              och som kulturarvsbefrämjande åtgärd. Utvärderingen visade också
              att behovet av verksamheten var fortsatt stort och då särskilt
              när det gällde digitalisering och tillgängliggörande.
            </seg>
          </u>
          <u xml:id="i-bb903f08082d1f04-1021" prev="i-bb903f08082d1f04-1013" who="Q5901848">
            <seg>
              Mot bakgrund av detta är det särskilt glädjande att ett enigt
              utskott valt att tillstyrka motion 262 om stöd till länsmuseernas
              arbete med kulturarvet. Ännu mer glädjande hade det dock varit
              om jag hade kunnat känna mig helt övertygad om att de borgerliga
              partiernas senkomna stöd för förslaget faktiskt handlade om ett
              genuint engagemang i frågan och inte bara var en del i en allmän
              mediestrategi som går ut på vika ned sig i alla frågor man uppfattar
              som mindre viktiga så fort man hamnar i minoritet i något av utskotten
              i riksdagen för att därigenom undvika medialt uppmärksammade nederlag
              i kammaren.
            </seg>
          </u>
          <u xml:id="i-bb903f08082d1f04-1022" prev="i-bb903f08082d1f04-1013" who="Q5901848">
            <seg>
              Som avslutning vill jag återigen klargöra att det för oss sverigedemokrater
              inte spelar någon roll varifrån ett visst förslag kommer. Som
              just nu tyvärr enda parti i riksdagen är vi, oavsett avsändare,
              villiga att beakta och stödja alla väl avvägda förslag om vi tror
              att det kan gagna Sveriges medborgare, eller som i det här fallet
              den svenska kulturen.
            </seg>
          </u>
          <u xml:id="i-bb903f08082d1f04-1023" prev="i-bb903f08082d1f04-1013" who="Q5901848">
            <seg>
              I just det här fallet var det Socialdemokraterna som hade framgång
              med sitt förslag, och det gratulerar jag er socialdemokrater till.
              Jag hoppas också att ni återkommer med fler konstruktiva förslag
              i samma anda, som till exempel det av er tidigare framförda förslaget
              om ett särskilt och generöst ROT-avdrag för bevarande av kulturhistoriskt
              viktiga byggnader, vilket vi sverigedemokrater redan har uttalat
              vårt principiella stöd för.
            </seg>
          </u>
          <u xml:id="i-bb903f08082d1f04-1024" prev="i-bb903f08082d1f04-1013" who="Q5901848">
            <seg>
              I likhet med Andreas Carlson vill jag passa på att tacka för
              många intressanta debatter och för ett trevligt mottagande.
            </seg>
          </u>
          <note type="speaker">
            Anf. 146 AGNETA GILLE (S):
          </note>
          <u xml:id="i-bb903f08082d1f04-1025" next="i-bb903f08082d1f04-1028" who="Q3375136">
            <seg>
              Fru talman! Vi har alltid några hjärtefrågor, och en av dem är
              att bevara vår kulturbygd och byggnadsminnen. Under punkt 7 i
              betänkandet, Förvaltning av vissa byggnadsminnen, hänvisas till
              den interpellationsdebatt som jag hade med kulturminister Lena
              Adelsohn Liljeroth om Österbybruks herrgård och förvaltning av
              denna. Det finns med i betänkandet. I interpellationsdebatten
              inbjöd jag kulturministern till att besöka Österbybruk, och jag
              har dessutom lyckats göra besök tillsammans med hela S-gruppen
              i kulturutskottet för att titta på denna fantastiska kulturbygd.
            </seg>
          </u>
          <u xml:id="i-bb903f08082d1f04-1026" prev="i-bb903f08082d1f04-1025" who="Q3375136">
            <seg>
              Kulturminister Lena Adelsohn Liljeroth besökte Österbybruks herrgård
              den 21 maj, och det var ett mycket bra mottagande som kulturministern
              och jag fick av kommunen och av Bruno Liljefors stiftelse. Det
              var en bra genomgång som gjordes av situationen.
            </seg>
          </u>
          <u xml:id="i-bb903f08082d1f04-1027" prev="i-bb903f08082d1f04-1025" who="Q3375136">
            <seg>
              Jag vill för kammaren berätta om att kulturministern var välvilligt
              inställd till att sådana här byggnadsminnen ska få ett stöd för
              framtiden. Naturligtvis gavs inga direkta löften, men vi påvisade
              att en sådan här kulturbygd med byggnadsminnen måste få möjlighet
              att överleva för framtiden.
            </seg>
          </u>
          <u xml:id="i-bb903f08082d1f04-1028" prev="i-bb903f08082d1f04-1025" who="Q3375136">
            <seg>
              Med det känner jag mig till freds med att fortsätta att bevaka
              frågan. I min motion KrU293 står det om bevarandet av Österbybruk.
              Kulturministerns svar gäller bidraget till kulturmiljövården.
              Det vill jag kommentera. De 3 ½ miljoner som Bruno Liljefors stiftelse
              har fått får inte gå till underhåll. Men det är just inom underhållet
              som behovet finns, och det är det som är problemet. Det ville
              jag tala om för kammaren. Det är fortfarande en svår situation,
              men kulturministern och övriga har visat intresse för frågan,
              och jag är tacksam för det.
            </seg>
          </u>
          <note type="speaker">
            Anf. 147 GUNNAR ANDRÉN (FP):
          </note>
          <note>
            Fru talman! Vad är Sverige känt för Björn Borg eller Foppa Forsberg,
            ABBA, Ingmar Bergman, i dessa dagar Zlatan möjligen, Anders Celsius
            i forntiden, Strindberg, Olof Palme, Carl Fredrik Reuterswärd,
            Raoul Wallenberg eller Carl von Linné?
          </note>
          <u xml:id="i-bb903f08082d1f04-1029" next="i-bb903f08082d1f04-1037" who="Q5556677">
            <seg>
              Enligt min mening finns det en enda svensk som är internationellt
              mycket känd. Vi uppmärksammar hans dödsdag varje år den 10 december,
              nämligen Alfred Nobel. Jag har för nionde året i år skrivit en
              motion om Alfred Nobel, men jag yrkar inte heller i år bifall
              till den. Den kommer att avslås. Den har annorlunda karaktär,
              fru talman, än de andra i det här betänkandet och borde därför
              kanske lyftas ut. Den handlar om framtiden trots att det är en
              historisk företeelse.
            </seg>
          </u>
          <u xml:id="i-bb903f08082d1f04-1030" prev="i-bb903f08082d1f04-1029" who="Q5556677">
            <seg>
              När alla vi som nu sitter i kammaren är döda kommer fortfarande
              Alfred Nobel att vara den mest kända svensken, det är jag helt
              övertygad om. Att få ett Nobelpris är någonting som är så otroligt
              stort att vi i Sverige nästan har svårt att förstå detta. Jag
              menar att vi har förblindats av att vi själva råkar bo i Sverige.
              Men en dag om året sänder nästan alla tv-stationer runt om i hela
              världen från Nobelprisfirandet.
            </seg>
          </u>
          <u xml:id="i-bb903f08082d1f04-1031" prev="i-bb903f08082d1f04-1029" who="Q5556677">
            <seg>
              Nobels testamente var väldigt framsynt. Det betonade självständigheten
              från staten, både från den svenska staten och från den norska
              staten, och den måste vi bevara och se till att staten inte blandas
              in.
            </seg>
          </u>
          <u xml:id="i-bb903f08082d1f04-1032" prev="i-bb903f08082d1f04-1029" who="Q5556677">
            <seg>
              Trots att vi har stora svenska företag som Ikea, Hennes &amp; Mauritz,
              Ericsson, Volvo och till och med Astra, om det nu är svenskt fortfarande,
              tror jag att Alfred Nobels pris i den vetenskapliga världen, fredspriset
              i Oslo i den fredsälskande världen och ekonomipriset kommer att
              inta en särställning.
            </seg>
          </u>
          <u xml:id="i-bb903f08082d1f04-1033" prev="i-bb903f08082d1f04-1029" who="Q5556677">
            <seg>
              Det som jag och nu Barbro Westerholm, när Karin Pilsäter och
              Tobias Krantz har lämnat riksdagen, efterlyser är ett starkt initiativ
              från Sverige och Norge. Vi har föreslagit som en möjlighet att
              riksdagens talman och Stortingets president skulle ställa sig
              i spetsen för en internationell insamling för att på något sätt
              manifestera den framtid som ligger i särskilt de vetenskapliga
              priserna, som ju är oerhört eftertraktade.
            </seg>
          </u>
          <u xml:id="i-bb903f08082d1f04-1034" prev="i-bb903f08082d1f04-1029" who="Q5556677">
            <seg>
              Fru talman! När man kommer till olika platser i världen är det
              väldigt lätt att se var man är. När man kommer till New York ser
              man FN-byggnaden. Ingen har varit i Australien och Sydney utan
              att ha lagt märke till Sydneyoperan.
            </seg>
          </u>
          <u xml:id="i-bb903f08082d1f04-1035" prev="i-bb903f08082d1f04-1029" who="Q5556677">
            <seg>
              Det som jag lite grann föreställer mig är att vi någon gång i
              framtiden i Stockholm och i Oslo skulle få inte museer utan framtidsinriktade
              institutioner som skulle kunna minna om att man varit i Stockholm
              respektive Oslo, och då också få någon kännedom om att detta Nobelpris
              är något mycket speciellt som inte tillhör bara Sverige och Norge
              utan hela världen.
            </seg>
          </u>
          <note>
            Överläggningen var härmed avslutad.
          </note>
          <note>
            16 § Bordläggning
          </note>
          <note>
            Anmäldes och bordlades
          </note>
          <note>
            17 § Anmälan om frågor för skriftliga svar
          </note>
          <u xml:id="i-bb903f08082d1f04-1036" prev="i-bb903f08082d1f04-1029" who="Q5556677">
            <seg>
              Anmäldes att följande frågor för skriftligt svar framställts
            </seg>
          </u>
          <note>
            den 1 juni
          </note>
          <note>
            Agneta Gille (
          </note>
          <note>
            den 3 juni
          </note>
          <note>
            Helene Petersson
          </note>
          <note>
            Maria Stenberg
          </note>
          <note>
            Phia Andersson
          </note>
          <note>
            den 8 juni
          </note>
          <note>
            Jennie Nilsson
          </note>
          <note>
            Fråga 2010/11:574 redovisas i bilaga som fogats till riksdagens
            snabbprotokoll tisdagen den 14 juni.
          </note>
          <note>
            Övriga frågor redovisas i bilaga som fogats till riksdagens snabbprotokoll
            tisdagen den 7 juni.
          </note>
          <note>
            18 § Anmälan om skriftliga svar på frågor
          </note>
          <note>
            Anmäldes att skriftliga svar på följande frågor inkommit
          </note>
          <note>
            den 8 juni
          </note>
          <note>
            Ulla Andersson
          </note>
          <note>
            Jens Holm
          </note>
          <note>
            Johan Löfstrand
          </note>
          <note>
            Lars Mejern Larsson
          </note>
          <note>
            Esabelle Dingizian
          </note>
          <note>
            Ylva Johansson
          </note>
          <note>
            Pyry Niemi
          </note>
          <note>
            Helene Petersson
          </note>
          <note>
            Svaren redovisas i bilaga som fogats till riksdagens snabbprotokoll
            tisdagen den 14 juni.
          </note>
          <note>
            19 § Kammaren åtskildes kl. 17.11.
          </note>
          <u xml:id="i-bb903f08082d1f04-1037" prev="i-bb903f08082d1f04-1029" who="Q5556677">
            <seg>
              Förhandlingarna leddes
            </seg>
          </u>
          <note>
            /Eva-Lena Ekman
          </note>
        </div>
      </body>
    </text>
  </TEI>
</teiCorpus>
