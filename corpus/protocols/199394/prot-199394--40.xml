<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--40</head>
          <docDate when="1993-12-09">1993-12-09</docDate>
        </div>
      </front>
      <body>
        <div>
          <note>
            1 § Anmälan om återtagande av plats i riksdagen
          </note>
          <note>
            Talmannen meddelade att Birgit Henriksson (m)
          </note>
          <note>
            idag återtagit sin plats i riksdagen, varigenom uppdraget som
            ersättare upphört för Tomas
          </note>
          <note>
            Högström.
          </note>
          <note>
            2 § Justering av protokoll
          </note>
          <note>
            Justerades protokollet för den 3 december.
          </note>
          <note>
            3 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1993/94:101 till arbetsmarknadsutskottet
          </note>
          <note>
            1993/94:107 till socialutskottet
          </note>
          <note>
            1993/94:122 till lagutskottet
          </note>
          <note>
            Meddelande om uppskjuten votering
          </note>
          <note>
            Talmannen meddelade att finansutskottets betänkanden FiU4 och
            FiU5, lagutskottets betänkanden LU9 och LU11, jordbruksutskottets
            betänkanden JoU9, JoU11 och JoU12 samt näringsutskottets betänkanden
            NU6, NU8 och
          </note>
          <note>
            NU10 skulle avgöras vid arbetsplenum tisdagen den 14 december
            efter kl. 15.00.
          </note>
          <note>
            4 § Frågor om offentlig upphandling
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1993/94:FiU4 Frågor om offentlig upphandling
          </note>
          <note>
            (prop. 1993/94:78).
          </note>
          <note type="speaker">
            Anf. 1 BENGT HURTIG (v):
          </note>
          <note>
            Fru talman! I samband med att riksdagen antog
          </note>
          <note>
            EES-avtalet, vände vi i Vänsterpartiet oss med skärpa mot den
            långtgående inskränkning av det kommunala självstyret som blir
            en följd av avtalet.
          </note>
          <note>
            Vi tycker att man i enlighet med andan i
          </note>
          <note>
            Europakonventionen om kommunalt självstyre mycket väl kunde ha
            försökt bibehålla mer av det kommunala självstyret. Vänsterpartiet
            instämde också i den kritik som lagrådet vid det tillfället riktade.
          </note>
          <note>
            I fjol yrkade Vänsterpartiet avslag på förslaget om lag avseende
            offentlig upphandling, en lag som i ett slag gör livet betydligt
            mer komplicerat för kommunerna när EES-avtalet träder i kraft.
            Vi anser att det gamla frivilliga kommunala upphandlingsreglementet
            i huvudsak har följts av ansvarsfulla kommunalpolitiker. Kommunerna
            upphandlar sina varor och tjänster affärsmässigt och utnyttjar
            de konkurrensmöjligheter som finns.
          </note>
          <note>
            Vart tredje år kan också medborgarna byta ut de politiker som
            inte sköter sig. Möjligheterna att anföra kommunalbesvär har också
            funnits.
          </note>
          <note>
            I utskottets skrivning står det att vi i Vänsterpartiet har fel
            när vi säger att kommunerna, i och med den nu föreslagna ändringen
            av den lag som antogs i fjol, kommer att tvingas att följa ett
            mer invecklat regelverk. Motiveringen skulle vara att reglerna
            ungefär är desamma som i upphandlingsreglementet. Men skillnaden
            är ju att detta reglemente är frivilligt, medan lagen är tvingande.
          </note>
          <note>
            Att kommunerna inte upplever en sådan här inskränkning som reell
            beror på att de allra flesta redan följer upphandlingsreglementet.
          </note>
          <note>
            Om vi i Vänsterpartiet hade varit stenhårt konsekventa skulle
            vi ha yrkat att den lag om offentlig upphandling som antogs i
            fjol upphävs.
          </note>
          <note>
            Men vi har avstått från en sådan demonstrationspolitik.
          </note>
          <note>
            Lagen innehåller en positiv del i och med att skyddet mot oseriösa
            entreprenörer skärps. Den lagen, anser vi, utgör ett komplement
            till rätten i medbestämmandelagen för fackliga organisationer
            att inlägga veto mot oseriösa entreprenörer.
          </note>
          <note>
            Det är alltså med viss vånda som vi trots detta godtar föreslagen
            lagändring, vilket vi också i vår meningsyttring markerat. Vi
            kommer att noga följa utvecklingen för att komma igen när lagen
            väl prövats en tid.
          </note>
          <note>
            Fru talman! Vänsterpartiet yrkar bifall till utskottets hemställan.
          </note>
          <note>
            Överläggningen var härmed avslutad.
          </note>
          <note>
            5 § Ingripande mot otillbörligt beteende avseende offentlig upphandling
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1993/94:FiU5 Ingripande mot otillbörligt beteende avseende offentlig
            upphandling (prop. 1993/94:35).
          </note>
          <note type="speaker">
            Anf. 2 LENNART HEDQUIST (m):
          </note>
          <note>
            Fru talman! Det borde råda bred enighet om att det står stora
            fördelar att vinna för oss medborgare ju större del som konkurrensutsätts
            av även det tjänsteutbud som den offentliga sektorn svarar för.
          </note>
          <note>
            Man kan alltid diskutera hur stora besparingar som uppnås genom
            en konkurrensutsättning. Oavsett om det i genomsnitt är 10 %,
            15 % eller rent av
          </note>
          <note>
            20 %, är det dock miljardbelopp som det handlar om, och som står
            att vinna för oss skattebetalare och kommunmedborgare.
          </note>
          <note>
            Fru talman! Vi har en regering som på ett förtjänstfullt sätt
            vill påskynda processen mot ökad verklig konkurrensutsättning.
            Med förslaget om obligatorisk konkurrensupphandling, som lades
            fram av en arbetsgrupp på Näringsdepartementet, hade man ett sådant
            viktigt syfte. Reaktionen från kommun och landstingsförbund blev
            emellertid stark. En sådan lagstiftning är onödig, sades det.
          </note>
          <note>
            Vidare sades det att man i kommunerna var i full färd med att
            gå i riktning mot konkurrensutsättning, och därför behövdes det
            ingen lag. Dessutom skulle det utgöra en onödig lagreglering av
            den kommunala verksamheten, hette det.
          </note>
          <note>
            Regeringen tog intryck och lade därför inte fram just ett sådant
            lagförslag på riksdagens bord. Man förlitar sig på att processen
            ändå har sin gång och att kommunsektorn lever upp till dess uttalanden.
          </note>
          <note>
            Då uppnås ändå de fördelar för skattebetalarna som jag inledningsvis
            talade om.
          </note>
          <note>
            Däremot har regeringen genom ett lagförslag velat säkerställa
            att det, när en konkurrensutsättning sker, genomförs på ett sjyst
            sätt.
          </note>
          <note>
            Konkurrensutsättningar förutsätts ske i betydligt ökad utsträckning.
            Det framlagda lagförslaget gör det möjligt att pröva och förbjuda
            konkurrenssnedvridande beteende från offentliga upphandlares sida.
          </note>
          <note>
            Min långvariga kommunala erfarenhet säger mig att det lätt kan
            bli så att egenregiverksamhet gynnas i upphandlingssituationer.
            Det finns alltid krafter i en sådan riktning i en organisation,
            i en förvaltning.
          </note>
          <note>
            Det är då viktigt att det finns en lag, ett verktyg, som kan
            säkerställa att upphandlingar går rätt till.
          </note>
          <note>
            Kommun och landstingsförbund har motsatt sig ett genomförande
            av även denna lag. Man har bl.a.
          </note>
          <note>
            hävdat att kommunerna sköter det här bra ändå.
          </note>
          <note>
            Jag betvivlar att det genomgående är så utan den hjälp som den
            föreslagna lagen innebär.
          </note>
          <note>
            Men man kan också fråga sig: Om det fungerar bra i dag med den
            offentliga upphandlingen, vad är det då för fel med en lag? Den
            skulle ju då inte innebära någon förtret, eftersom kommunerna
            ändå arbetar på det sätt som den föreslagna lagen föreskriver.
          </note>
          <note>
            Reaktionen från vissa håll i kommunsektorn tyder emellertid snarast
            på att man känner till att det inte alltid står och går rätt till
            i alla upphandlingar. Om lagförslaget antas, får företag som råkar
            ut för otillbörligt beteeende vid offentlig upphandling en möjlighet
            att gå vidare. I så fall får också kommunerna hjälp att åstadkomma
            verklig konkurrensneutralitet.
          </note>
          <note>
            Socialdemokraterna föreslår rent avslag. Det är kanske inte så
            mycket att orda om. Man fullföljer väl linjen att samtidigt som
            man ibland bekänner vikten av konkurrens, motsätta sig steg på
            vägen mot en sådan när det kommer till kritan.
          </note>
          <note>
            Värre är det med Ny demokrati. Den linje som nydemokraterna drivit
            i utskottet ter sig som ett intellektuellt haveri -- eller är
            det något annat som det är fråga om. I en motion säger man i Ny
            demokrati att man stöder lagförslaget om obligatorisk upphandling.
            När den motionen inte antas yrkar man avslag på föreliggande lagförslag
            om otillbörligt beteende avseende offentlig upphandling. Ett sådant
            ställningstagande representerar inte ''sunt förnuft'', något som
            man ibland från Ny demokratis sida säger sig förespråka. Det är
            rena motsatsen till sunt förnuft.
          </note>
          <note>
            Man låter det bästa, ur den synpunkt som nydemokraterna säger
            sig förespråka, bli det godas fiende.
          </note>
          <note>
            De steg på vägen till sund konkurrens i den offentliga sektorn
            som lagförslaget i propositionen representerar vägrar man ta,
            och man ansluter sig plötsligt till den socialdemokratiska linjen
            om rent avslag. Därmed fördröjs den process som man säger sig
            vilja påskynda.
          </note>
          <note>
            Det är naturligt och föreståeligt om reaktionen från näringslivets
            organisationer varit tydlig. Från det hållet känner man nämligen
            behovet av tydliga och rättvisa spelregler i upphandling, inte
            minst när egen regi tävlar med externa anbudsgivare.
          </note>
          <note>
            Besvikelsen är då stor när ett parti, som i valrörelsen sagt
            sig hävda linjen om ökad konkurrens, gör gemensam sak med den
            rena, socialdemokratiska avslagslinjen.
          </note>
          <note>
            Men jag vill säga till Dan Eriksson i Stockholm och andra företrädare
            för Ny demokrati: Än finns det tid att besinna sig. Voteringen
            i denna fråga äger ju rum först på tisdag. I avvaktan på beskedet
            då vore det kanske på sin plats att man gav en intellektuellt
            rimlig förklaring till sitt gåtfulla ställningstagande i utskottet.
          </note>
          <note>
            Fru talman! Jag yrkar bifall till reservation 1 till betänkandet
            beträffande mom. 1. I övrigt yrkar jag bifall till utskottets
            förslag beträffande mom. 2 och
          </note>
          <note>
            3, vilket innebär bifall till proposition 35.
          </note>
          <note>
            Anf. 3 DAN ERIKSSON i Stockholm (nyd):
          </note>
          <note>
            Fru talman! Konkurrens ger bättre service och lägre priser. Konkurrensriktiga
            upphandlingar i den offentliga sektorn spar pengar åt skattebetalarna.
          </note>
          <note>
            Lennart Hedquist nämnde miljardbelopp, och det stämmer -- det
            är också vår uppfattning att det handlar om miljardbelopp. Men
            då skall man också göra något åt problemen. Det fungerar inte
            bra i dag. Lennart Hedquist pratade om intellektuellt haveri.
            Ja, den proposition som lagts fram är intellektuellt haveri. Under
            mina drygt två år här i riksdagen är det den sämsta proposition
            jag hittills har sett.
          </note>
          <note>
            I propositionen som ligger till grund för det betänkande som
            vi debatterar i dag läggs det fram förslag till en lag om ingripande
            mot otillbörligt beteende avseende offentlig upphandling. Det
            står i propositionen: ''Lagen är en av de åtgärder som nu vidtas
            för att få en effektiv konkurrens i den offentliga sektorn och
            för att därmed skynda på omvandlingen av denna sektor, dvs. öka
            omvandlingstrycket.''
          </note>
          <note>
            Så långt är allt väl, men sedan kommer det: ''Några särskilda,
            tvingande regler om skyldighet att anordna anbudstävlingar föreslås
            inte nu. I fråga om kommuner och landsting ges det utvecklingsarbete
            som dessa nu bedriver för en ökande konkurrens möjlighet att få
            genomslag. -- --
          </note>
          <note>
            -- Den nu föreslagna lagen skall främja en effektiv konkurrens
            när sådana tävlingar sker.''
          </note>
          <note>
            Det här påminner om något slags 68-flum, där man å ena sidan
            talar om hur viktigt det är med konkurrens men å andra sidan inte
            är beredd att följa den utredning som gjorts. En fråga till Lennart
          </note>
          <note>
            Hedquist är naturlig: Varför följer regeringen inte arbetsgruppens
            förslag?
          </note>
          <note>
            Bakgrunden är den att tvingande regler föreslogs av den av näringsministern
            tillsatta arbetsgruppen, som presenterade ett lagförslag som innebar
            skyldighet för statliga och kommunala myndigheter att upphandla
            viss verksamhet i konkurrens. Vid remissbehandlingen tillstyrktes
            arbetsgruppens förslag av ett antal statliga myndigheter, däribland
            sådana med uppgift att företräda konkurrensintresset -- och näringslivet.
            Man menade att utvecklingen hittills gått för långsamt när det
            gäller att utsätta offentlig verksamhet för konkurrens. Den uppfattningen
            delar vi. Privata företag ges inte rimliga förutsättningar att
            i tävlan med den offentliga sektorns verksamhet i egen regi konkurrera
            om det arbete som skall utföras. Från näringslivet menade man
            att lagförslaget borde gå längre.
          </note>
          <note>
            Regeringens bedömning i propositionen är: ''Hela den offentliga
            sektorn behöver utsättas för konkurrens. Det tryck som då skapas
            skyndar på omvandlingen inom denna sektor som ett led i arbetet
            för sysselsättning, tillväxt och samhällsekonomisk balans.''
          </note>
          <note>
            I skälen för regeringens bedömning står det att läsa:
          </note>
          <note>
            ''Åtgärder för att på lång sikt krympa den offentliga sektorns
            finansiella underskott genom strukturreformer i de offentliga
            utgiftssystemen är av grundläggande betydelse. Andra viktiga åtgärder
            är att effektivisera all produktion för det allmännas räkning
            och att öka omvandlingstrycket i den offentliga sektorn.''
          </note>
          <note>
            Vidare kan man läsa: ''Konkurrensens betydelse för utvecklingen
            av den offentliga sektorn har närmare belysts i Konkurrenskommitténs
            betänkande
          </note>
          <note>
            Konkurrens inom den kommunala sektorn.''
          </note>
          <note>
            Mot bakgrund av alla dessa skrivningar är det ofattbart att regeringen
            kan lägga fram en så tandlös proposition. Den är inte ens en halvmesyr.
          </note>
          <note>
            Jag har hittills inte hört någon som tycker att propositionen
            är bra.
          </note>
          <note>
            Ett annat exempel på regeringens bedömning är:
          </note>
          <note>
            ''Någon lag med tvingande regler om sådana anbudstävlingar föreslås
            inte nu utan de ökade frivilliga åtgärder för konkurrens som vidtas
            inom kommuner och landsting med stöd av Svenska
          </note>
          <note>
            Kommunförbundet och Landstingsförbundet bör ges möjlighet att
            få genomslag.''
          </note>
          <note>
            Ovanpå detta klipper man till med en frivillig granskning. Det
            ni! Om kommunerna själva vill kan en auktoriserad handelskammare
            på begäran av kommunen eller landstinget själv utse en oberoende
            granskare av rutinerna. Sedan skall denna granskare göra en skriftlig
            redogörelse. Bäva månde man nu ute i kommunerna!
          </note>
          <note>
            Å ena sidan talar regeringen om hur viktigt det är med omvandlingstryck
            och ökad konkurrens. Å
          </note>
          <note>
            andra sidan skall man vänta på att kommunernas ökade frivilliga
            åtgärder skall få genomslag. Det kan vi inte ställa upp på. Antingen
            vill man ha konkurrens och gör något åt det, eller också vill
            man det inte.
          </note>
          <note>
            Med anledning av det anförda yrkar jag bifall till våra reservationer
            2 och 3.
          </note>
          <note type="speaker">
            Anf. 4 LENNART HEDQUIST (m) replik:
          </note>
          <note>
            Fru talman! Jag kan ha respekt för de argument som Dan Eriksson
            i Stockholm åberopar för obligatorisk upphandling. Det finns argument
            som talar i den riktningen. Det finns också argument som talar
            mot en lagreglering. Det gäller bl.a. att den i alla lägen skulle
            förutsätta att en kommun inte kan välja egenregiverksamheten utan
            att gå in i en upphandling. Det finns situationer när det är rimligt
            att en kommun beslutar att utföra verksamhet i egen regi.
          </note>
          <note>
            Det skulle alltså innebära en ganska omfattande reglering av
            den kommunala självstyrelsen, som vi också värnar om, att åstadkomma
            en sådan lag.
          </note>
          <note>
            I den slutliga avvägningen, huruvida man nu skall gå fram med
            en sådan lagstiftning, har regeringen sagt nej. Men regeringen
            har samtidigt velat lägga fram en lag som åstadkommer garantier
            för konkurrensneutralitet när kommunerna väl går ut och konkurrensupphandlar.
          </note>
          <note>
            Det är fortfarande obegripligt, Dan Eriksson, varför ni yrkar
            rent avslag på lagförslaget, som ändå från er synpunkt skulle
            vara ett steg på vägen mot ökad konkurrensupphandling i kommuner
            och landsting. Reaktionen från näringslivet är att man inte kan
            förstå ert agerande. När Dan Eriksson nu säger att lagförslaget
            är tandlöst, undrar jag varför det har väckt en sådan reaktion
            även i kretsar inom kommun- och landstingsförbunden. De uppfattar
            tydligen inte förslaget som helt tandlöst.
          </note>
          <note>
            Anf. 5 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Fru talman! Jag fick inte något svar av Lennart
          </note>
          <note>
            Hedquist, och jag skulle vilja fråga: Varför kan regeringen inte
            följa arbetsgruppens förslag? Det har ju gjorts en utredning,
            och det finns ett förslag.
          </note>
          <note>
            Jag tror att vi är överens om att kommunerna inte klarar det
            här. De har inte klarat det hittills, och jag tror inte att de
            kommer att klara det i framtiden heller. De branscher som jag
            har någon insyn i visar att kommuner många gånger är ganska dåliga
            på upphandling -- men det finns naturligtvis undantag.
          </note>
          <note>
            Om ett förslag som läggs på riksdagens bord antas dröjer det
            innan det kan komma något nytt förslag.
          </note>
          <note>
            Det cementeras fast. Det är ett av problemen.
          </note>
          <note>
            Vår bedömning är att liggande förslag är för dåligt.
          </note>
          <note>
            Eftersom vi inte kunde nå dithän att förslaget förbättrades yrkar
            vi i första hand bifall till vår reservation. I andra hand yrkar
            vi avslag på propositionen. Regeringen får komma tillbaka med
            någonting bättre. Detta är för dåligt.
          </note>
          <note type="speaker">
            Anf. 6 LENNART HEDQUIST (m) replik:
          </note>
          <note>
            Fru talman! Dan Eriksson i Stockholm och jag är tydligen överens
            om betydelsen av att det blir ökad konkurrensutsättning av den
            offentliga sektorns verksamhet.
          </note>
          <note>
            Dan Eriksson förespråkar nu en obligatorisk upphandlingslag.
            Det finns principiella invändningar mot en sådan, men det är givet
            att det kan komma att bli aktuellt med en sådan lag, om detta
            inte skulle fungera. Det lagförslag som nu föreligger är uppenbart
            ett steg på vägen mot en ökad konkurrensutsättning.
          </note>
          <note>
            Jag kan inte förstå Dan Eriksson. Ni vill ta ett jättestort kliv.
            Alternativet är att man i varje fall skall ta ett ordentligt steg
            framåt. Då väljer ni att förena er med Socialdemokraterna och
            stå stilla.
          </note>
          <note>
            Jag kan inte förstå logiken i detta agerande. Det tror jag ingen
            annan kan heller. Därför vore det värdefullt för er att fram till
            tisdagen själva fundera över om ni verkligen kan försvara en sådan
            linje.
          </note>
          <note>
            Den är ett intellektuellt haveri.
          </note>
          <note>
            Anf. 7 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Fru talman! Vi går i första hand på vårt förslag.
          </note>
          <note>
            Lennart Hedquist har talat om vikten av ökad konkurrens. Fortfarande
            finns chansen att få ökad konkurrens, om regeringen och regeringspartierna
            menar allvar med talet om att omvandlingen i den offentliga sektorn
            skall skyndas på och att omvandlingstrycket skall ökas.
          </note>
          <note>
            Menar regeringen allvar med talet om att hela den offentliga
            sektorn behöver utsättas för konkurrens och att det tryck som
            då skapas skyndar på omvandlingen inom denna sektor som ett led
            i arbetet för sysselsättning, tillväxt och samhällsekonomisk balans?
            Menar regeringen allvar med talet om att åtgärder för att på lång
            sikt krympa den offentliga sektorns finansiella underskott genom
            strukturreformen i de offentliga utgiftssystemen är av grundläggande
            betydelse?
          </note>
          <note>
            När förslaget i propositionen har fallit finns vår reservation
            kvar. Den bygger på arbetsgruppens förslag. Det finns möjlighet
            att rösta på den, om man verkligen vill ha konkurrens i den offentliga
            sektorn.
          </note>
          <note type="speaker">
            Anf. 8 PER OLOF HÅKANSSON (s):
          </note>
          <note>
            Fru talman! Jag tror att det finns en mycket bred samsyn, kanske
            t.o.m. en enig uppfattning, om att det behövs regler för hur upphandling
            skall gå till.
          </note>
          <note>
            Jag tror också att det finns en bred uppfattning om att sådana
            regler skall innehålla ingripandemöjligheter då upphandling inte
            sker enligt reglerna.
          </note>
          <note>
            Jag är lika övertygad om att denna samsyn minskar då diskussionen
            om detta begränsas till att enbart gälla den offentliga sektorn
            och nu enbart ingripande då något påstått otillbörligt har förekommit.
          </note>
          <note>
            Det finns anledning att ställa sig frågan: Behövs den här propositionen?
            En annan fråga som är värd att ställa är: Kommer denna proposition
            att bidra till det som diskussionen hittills till stor del har
            handlat om, nämligen ett ökat konkurrensutsättande?
          </note>
          <note>
            När det gäller den senare frågan är jag enig med
          </note>
          <note>
            Lennart Hedquist om att propostionen i sig inte bidrar till en
            ökad konkurrensutsättning. När det gäller frågan om huruvida propositionen
            behövs har jag exakt samma uppfattning som konstitutionsutskottet,
            nämligen att det kan ifrågasättas om någon lagstiftning på det
            här fältet behövs. Det finns ju redan regler.
          </note>
          <note>
            Man söker förgäves i propositionen efter ett resonemang, en analys,
            som visar att det finns behov av den här typen av regelsystem.
          </note>
          <note>
            Socialdemokraternas syn på den här frågan är att propositionen
            är ett otillbörligt och allvarligt ingrepp i den kommunala självstyrelsen.
            Det är en uppfattning som de bägge förbunden,
          </note>
          <note>
            Kommunförbundet och Landstingsförbundet, självklart har framfört
            till utskottet. Det finns skäl att fråga Lennart Hedquist: Varför
            vill
          </note>
          <note>
            Moderaterna nu medverka till att man gör dessa ingrepp i den
            kommunala självstyrelsen?
          </note>
          <note>
            Vi tycker också att propositionen, om den nu skulle bifallas,
            innebär en dålig förändring i den meningen att den statliga detlajregleringen
            av den kommunala verksamheten ökar. Moderaterna, som värnar om
            frihet, borde också ställa sig frågan varför man nu vill medverka
            till att ytterligare detaljstyra den kommunala verksamheten.
          </note>
          <note>
            En annan synpunkt som har betydelse i sammanhanget är att propositionen
            bryter mot den europeiska konventionen om den kommunala självstyrelsen.
            Jag vill att Lennart Hedquist förklarar varför man nu öppet och
            utan att fundera över vilka konsekvenser det kan få vill medverka
            till att bryta mot denna europeiska konvention.
          </note>
          <note>
            Fru talman! Jag skall inte utveckla det här vidare.
          </note>
          <note>
            Jag skall bara konstatera att jag har goda skäl att yrka bifall
            till reservation nr 4. I övrigt yrkar jag bifall till hemställan
            i finansutskottets betänkande.
          </note>
          <note type="speaker">
            Anf. 9 LENNART HEDQUIST (m) replik:
          </note>
          <note>
            Fru talman! Per Olof Håkanssons synpunkter skulle möjligen äga
            en viss relevans om diskussionen gällde förslaget om obligatorisk
            upphandling i kommunsektorn. Då kunde man väga de principiella
            synpunkterna och ta ställning till om detta är en för långtgående
            reglering. Den diskussionen behöver vi inte föra här i kammaren
            i dag, eftersom det inte föreligger ett sådant förslag.
          </note>
          <note>
            Jag har svårt att ta Per Olof Håkansson på allvar när han menar
            att en lag som skall säkerställa ett sjyst agerande vid upphandling
            skulle vara besvärande för den kommunala självstyrelsen.
          </note>
          <note>
            Menar Per Olof Håkansson på fullt allvar att det bör vara tillåtet
            för kommunerna att agera otillbörligt i upphandlingssituationer?
            Det är innebörden av vad Per Olof Håkansson säger. Han säger att
            det är en reglering av den kommunala verksamheten att inte tillåta
            ett otillbörligt agerande.
          </note>
          <note>
            Jag tror faktiskt att Per Olof Håkansson själv upplever att ett
            sådant synsätt är ganska främmande. Det är rimligare att säga
            som man säger från kommunsektorns sida: Det här sköter vi ändå.
            Det behövs ingen lag.
          </note>
          <note>
            Då kan man ställa sig frågan: Varför skall man över huvud taget
            reagera mot en lag, om kommunerna ändå sköter detta?
          </note>
          <note>
            Jag tror att man ute i kommunerna inser att denna lag ändå skulle
            kunna leda till en åtstramning. Det har skattebetalarna faktiskt
            fördel av. Då kommer konkurrensutsättningen att öka.
          </note>
          <note type="speaker">
            Anf. 10 PER OLOF HÅKANSSON (s)
          </note>
          <note>
            replik:
          </note>
          <note>
            Fru talman! Detta var en mycket grov vantolkning av det jag försökte
            säga. Självfallet tycker vi inte att otillbörligheter skall få
            förekomma. Det påståendet får Lennart Hedquist själv stå för.
          </note>
          <note>
            Min argumentationslinje bygger på att det finns regler som gäller
            i dag. Man får diskutera om de reglerna är tillräckliga eller
            ej. Den expertis och sakkunskap som finns har sagt att reglerna
            är till fyllest. Varför skall man då gå in från statens sida och
            genom proposition och lag reglera det ytterligare i detaljer?
            Dessa detaljer kan man redan tillämpa via den gällande lagstiftningen.
          </note>
          <note>
            Det sätt på vilket Lennart Hedquist argumenterar är det sätt
            som man tar till när man inte vill diskutera sakfrågan. Vrid inte
            debatten ifrån vad det handlar om. Det handlar om hur vi skall
            få en bra konkurrensutsättning när det faktiskt sker en upphandling.
            Min uppfattning är att det regelsystem som vi har fungerar. Varför
            vill
          </note>
          <note>
            Moderaterna detaljreglera och i detalj styra kommunerna på ett
            sätt som man tidigare inte har velat medverka till?
          </note>
          <note type="speaker">
            Anf. 11 LENNART HEDQUIST (m)
          </note>
          <note>
            replik:
          </note>
          <note>
            Fru talman! Man kan fundera över varför företrädare för de företag
            som brukar delta i anbudsupphandlingar gentemot kommun och landsting
            är angelägna om att den här lagen kommer till stånd. De vet naturligvis
            att det förekommer att man inte genomför anbudstävlingar helt
            sjyst. Verksamhet i egen regi bedöms annorlunda än de inkomna
            externa anbuden.
          </note>
          <note>
            Om Per Olof Håkansson menar att reglerna i huvudsak finns redan
            nu och att de skulle vara bra, blir frågan varför ni bråkar om
            den här lagen. Vad har den för negativa verkningar, om allt fungerar
            bra? Den kan i så fall inte leda till att det skulle fungera sämre
            ur den synvinkel som ni nu företräder.
          </note>
          <note type="speaker">
            Anf. 12 PER OLOF HÅKANSSON (s)
          </note>
          <note>
            replik:
          </note>
          <note>
            Fru talman! Vi generaliserar inte så grovt som
          </note>
          <note>
            Lennart Hedquist gör när han säger att allting på den offentliga
            sidan fungerar dåligt medan det fungerar alldeles utmärkt på den
            privata. Det är korrekt att sex organisationer -- Företagarnas
            riksorganisation, Svenska arbetsgivareföreningen,
          </note>
          <note>
            Sveriges industriförbund, Grossistförbundet
          </note>
          <note>
            Svensk Handel, Svenska handelskammarförbundet och Sveriges Köpmannaförbund
            -- har skrivit till utskottet och sagt att om den offentliga myndigheten
            väljer att genomföra en anbudstävling måste man också kunna förvänta
            sig att denna sker på ett korrekt sätt.
          </note>
          <note>
            Var finns då den analys som verkligen visar att detta som lagen
            skall ingripa mot förekommer? Vad är det som visar att det i nuvarande
            regelsystem inte finns möjligheter att ingripa mot de otillbörligheter
            som vi bägge vill skall påtalas? Det är kärnfrågan.
          </note>
          <note>
            Jag är beredd att diskutera generella regler som gäller både
            den offentliga och den privata sidan.
          </note>
          <note>
            Men jag tycker att det är alltför grovt att säga att det som
            sker på den offentliga sidan är dåligt medan det som sker på den
            privata alltid är bra. Ett sådant synsätt tycker jag inte att
            diskussionen skall utgå ifrån.
          </note>
          <note type="speaker">
            Anf. 13 BENGT WITTBOM (m):
          </note>
          <note>
            Fru talman! Jag tar till orda i den här debatten med utgångspunkten
            att det finns anledning för Dan
          </note>
          <note>
            Eriksson i Stockholm och Ny demokrati att ge sig tid att litet
            djupare förklara hur ni utifrån era utgångspunkter -- som sagda
            företrädare för den vanliga människan, för verkligheten och för
            den lilla företagaren -- i denna fråga så fullständigt har fångats
            upp av det som vi politiker i denna kammare bl.a. brukar anklagas
            för, nämligen att föra i verkligheten icke förankrade och ganska
            teoretiska resonemang om hur verkligheten fungerar. Utifrån den
            plattformen fattas beslut som inte riktigt fungerar ute i verligheten.
            Det här är faktiskt i hög grad en sådan fråga.
          </note>
          <note>
            I denna fråga har man faktiskt inte att välja mellan att införa
            tvingande lag eller att inte göra någonting. Det finns nämligen
            ett tredje alternativ.
          </note>
          <note>
            Det är egentligen det naturliga alternativet för en borgerlig
            politisk syn. Som jag har uppfattat det borde det i ännu högre
            grad, om man utgår från Ny demokratis retorik och budskap, vara
            det naturliga alternativet för Ny demokrati.
          </note>
          <note>
            Det handlar om att man skall fatta beslut om lagar och regler
            som är användningsbara för verkligheten -- enskilda människor
            och företag.
          </note>
          <note>
            Det handlar om företag den här gången. Ett bifall till det som
            Dan Eriksson kallar den sämsta proposition som han har sett under
            sin tid här i kammaren, drygt två år, skulle innebära att enskilda
            företag ute i kommunen skulle få ett instrument att använda sig
            av i de situationer där de känner och har goda skäl att tro att
            upphandlingar inte har skett på ett helt korrekt sätt. Att de
            inte har gjort det behöver, inom parentes sagt, inte innebära
            att den offentliga upphandlaren medvetet har handlat otillbörligt.
          </note>
          <note>
            Vi måste ha klart för oss att den offentliga upphandlaren befinner
            sig i en miljö där man under långlig tid inte har tvingats vänja
            sig vid att genomföra upphandlingar och göra kostnadsbedömningar
            m.m. Man har inte varit utsatt för externt konkurrenstryck. Den
            kultur som finns i offentlig sektor, i kommun och landsting, utgör
            ett hinder, utan att det finns något uppsåt.
          </note>
          <note>
            Varför vill inte ni, Dan Eriksson, ge de små företagen -- det
            är framför allt dem vi talar om här --
          </note>
          <note>
            en möjlighet till ett instrument för att praktiskt kunna pröva
            hållfastheten och konkurrenskraften i anbuden i de fall kommun
            och landsting genomför upphandling? Det gör kommuner och landsting
            i allt större utsträckning, och har så gjort under de senaste
            åren. De befinner sig under ett omvandlings- och rationaliseringstryck.
          </note>
          <note>
            Hade vi fört den här diskussionen för tio år sedan skulle jag
            ha haft större förståelse för argumenten, eftersom kommunerna
            då skötte oerhört mycket mera själva i egen regi. I dag tvingar
            det ekonomiska omvandlingstrycket på kommunerna fram rationaliseringskrav
            som innebär att man öppnar fler och fler områden för konkurrens
            och t.o.m. bygger upp interna system med inköp, leverenser m.m.
            för att skapa konkurrens. Att säga nej i det läget är helt fel.
          </note>
          <note>
            Fru talman! Avslutningsvis skulle jag vilja säga till
          </note>
          <note>
            Dan Eriksson att det inte alls är så som Dan
          </note>
          <note>
            Eriksson sade här i talarstolen att Ny demokrati i första hand
            står för reservationen och i andra hand yrkar avslag. Om Dan Eriksson
            slår upp betänkandet finner han att Ny demokrati börjar med att
            yrka avslag på propositionen tillsammans med Socialdemokraterna.
            Ni har en motivreservation i punkt 1. Det fantastiska är att det
            här kommer att innebära att ni kommer att avslå propositionen
            med precis samma argument som Per Olof Håkansson har redovisat
            här i talarstolen. Om beslutet blir i enlighet med vad som hittills
            har sagts må jag säga, Dan Eriksson, att det inte kommer att vara
            någon triumf för verklighetens representanter i Sveriges riksdag.
          </note>
          <note>
            Detta är ett politiskt taktikspel som går ut över marknadens
            och företagens möjligheter att vara med och skapa konkurrenstryck.
          </note>
          <note>
            Anf. 14 DAN ERIKSSON i Stockholm (nyd)
          </note>
          <note>
            replik:
          </note>
          <note>
            Fru talman! Jag skulle vilja börja med en fråga till
          </note>
          <note>
            Bengt Wittbom. Vad är det för fel på arbetsgruppens förslag?
            Arbetsgruppen är tillsatt av Näringsdepartementet.
          </note>
          <note>
            När propositionen har fallit finns vår reservation kvar. Den
            går i linje med vad arbetsgruppen föreslagit. Genom att rösta
            på vår reservation har regeringspartierna möjlighet att ansluta
            sig till det som arbetsgruppen kom fram till. Vill ni ha konkurrens
            tycker jag att ni noga skall överväga om ni inte skall rösta på
            den.
          </note>
          <note>
            Ni har full frihet att visa att en borgerlig regering vill ta
            tag för att få ett så stort omvandlingstryck som ni talar om i
            propositionen. Men det är mycket prat och litet handling. Här
            kan ni visa att ni också är handlingskraftiga.
          </note>
          <note type="speaker">
            Anf. 15 BENGT WITTBOM (m):
          </note>
          <note>
            Fru talman! För att åstadkomma förändringar via beslut i Sveriges
            riksdag krävs det majoritet, Dan
          </note>
          <note>
            Eriksson i Stockholm. Majoritet i den här riksdagen har nu i
            många år varit en fråga om att komma fram till så väl avvägda
            och så sakliga kompromisser som möjligt. Man måste också lyssna
            på olika intressen som berörs av de förändringar som riksdagsbesluten
            innebär, och höra deras argument.
          </note>
          <note>
            För oss, Dan Eriksson, är förstahandsalternativet i den politiska
            bedömningen inte att gå in med tvingande, detaljreglerande lag.
          </note>
          <note>
            Förstahandsalternativet är att låta marknaden, i det här fallet
            de enskilda trädgårdsföretagen, byggentreprenörerna, rörläggarna
            och vilka de nu är, få ett instrument som ger det lokala företaget
            och den lokala marknaden möjlighet att realt prövas emot det anbudsförfarande
            och det sätt att hantera anbud som den lokala kommunen respektive
            det lokala landstinget har. Det är ett förstahandsalternativ.
          </note>
          <note>
            Vi utgår nämligen ifrån att personal i landsting och kommuner
            inte på trots handlar otillbörligt i sin upphandling. Men denna
            sektor har i decennier varit ganska sluten. Egenregin var stor
            under den tid när kommuner och landsting hade gott om resurser.
            Därför finns en kultur och ett sätt att tänka som det tar tid
            att omvandla.
          </note>
          <note>
            Viljan att konkurrensutsätta i kommuner och landsting är i dag
            utomordentligt stor. Man ordnar t.o.m. interna konkurrenssystem.
            Men de företag som finns utanför måste också få ett verksamt medel
            för att kunna vara med i den här processen och vara säkra på att
            deras synpunkter prövas ordentligt. De måste ges ett praktiskt
            verktyg som ger dem möjlighet att komma in.
          </note>
          <note>
            För dem är det inte en politisk-ideologisk debatt, med ett politiskt
            taktiserande. För dem är det verklighet, med offerter, order,
            behov av pengar, behov av att få pröva sin konkurrenskraft. Det
            är verklighetens folk, Dan Eriksson, som sitter i dessa företag.
            De vill ha ett instrument. Förneka dem inte det!
          </note>
          <note>
            Fungerar inte det här heller, så får vi väl återkomma. Men att
            ni skulle förespråka en tvingande detaljreglering i första hand,
            Dan
          </note>
          <note>
            Eriksson, förvånar mig verkligen.
          </note>
          <note>
            Anf. 16 DAN ERIKSSON i Stockholm
          </note>
          <note>
            (nyd):
          </note>
          <note>
            Fru talman! Vi har förstått att denna fråga är viktig för regeringspartierna.
            Den är också väldigt viktig för oss. Den är så viktig att vi ställer
            rätt så hårda villkor.
          </note>
          <note>
            Jag har en fråga till Bengt Wittbom. Skall jag tolka diskussionen
            så att Bengt Wittbom tycker att ytterligare överväganden bör göras
            innan vi fattar beslut? Är i så fall Bengt Wittbom beredd att
            diskutera frågan vidare för att tillmötesgå oss, i en viss utsträckning
            i varje fall?
          </note>
          <note type="speaker">
            Anf. 17 BENGT WITTBOM (m):
          </note>
          <note>
            Fru talman! Återigen visar Dan Eriksson i
          </note>
          <note>
            Stockholm hur väl han har absorberats av det politiska systemet
            och politikens tankegrunder. Är frågan viktig för oss, eller är
            frågan viktig för er? Är den viktig för de borgerliga partierna,
            regeringspartierna, Ny demokrati o.s.v.?
          </note>
          <note>
            Dan Eriksson! Den här frågan är viktig för företagen. Det manifesteras
            av det enkla förhållandet att företagens organisationer på bredd,
            inte minst de som företräder de mindre företagen som oftast är
            berörda, vill ha den här förändringen. Då är det väl i första
            hand det vi skall ta hänsyn till.
          </note>
          <note>
            Min och vår utgångspunkt är mycket enkel. Det föreligger ett
            förslag som av Dan Eriksson och Ny demokrati betecknas som tandlöst.
            Ni vill skynda på konkurrenstrycksutvecklingen ute i kommunerna,
            men er slutsats är att vi inte skall göra någonting därför att
            regeringsförslaget är för tandlöst!
          </note>
          <note>
            För oss är det viktigt att näringslivet och företagens organisationer
            inte anser att förslaget är tandlöst.
          </note>
          <note>
            Det vi säger, Dan Eriksson, är: Tänk om! Ni har tid till nästa
            vecka att fundera. Släpp fram detta förslag! Tillfredsställ de
            önskemål som finns från verklighetens folk, från företagarna!
            Låt oss pröva detta. Fungerar det inte, Dan Eriksson, har kammaren
            alltid möjlighet att återkomma. Det är vår exklusiva rätt och
            möjlighet. Men låt oss först testa det här, som det kan finnas
            möjlighet att få majoritet för, och se hur det fungerar. Låt oss
            se hur väl företagen och kommuner och landsting kommer att använda
            det i den nya upphandlingsprocess som vi kommer att få. Det blir
            mycket öppnare ute i kommunerna om detta blir framtidens villkor.
          </note>
          <note>
            Fungerar det inte kan vi återkomma.
          </note>
          <note>
            Frågan är alltså inte, Dan Eriksson, om vi skall tänka om, utan
            frågan är: Vill ni åka med på vagnen, med oss och med Sveriges
            näringsliv och verklighetens folk och ge verkligheten en chans?
          </note>
          <note>
            Eller tänker ni stoppa alla förutsättningar för den här utvecklingen
            för många år framöver?
          </note>
          <note>
            Anf. 18 DAN ERIKSSON i Stockholm
          </note>
          <note>
            (nyd):
          </note>
          <note>
            Fru talman! Jag räckte ut en hand till Bengt
          </note>
          <note>
            Wittbom, och jag tolkar svaret som ett nej. Då återstår förslaget
            som det föreligger.
          </note>
          <note>
            Regeringspartierna har alltså möjlighet att rösta för vår reservation.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 14 december.)
          </note>
          <note>
            6 § Vårdnadshavares skadeståndsansvar
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1993/94:LU9 Vårdnadshavares skadeståndsansvar
          </note>
          <note>
            (prop.1993/94:57).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut skulle fattas den 14 december.)
          </note>
          <note>
            7 § Tillsyn över stiftelser i vissa fall
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1993/94:LU11 Tillsyn över stiftelser i vissa fall
          </note>
          <note>
            (prop.1993/94:9).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut skulle fattas den 14 december.)
          </note>
          <note>
            8 § Strategi för biologisk mångfald
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1993/94:JoU9 Strategi för biologisk mångfald
          </note>
          <note>
            (prop.1993/94:30).
          </note>
          <note type="speaker">
            Anf. 19 MARGARETA WINBERG (s):
          </note>
          <note>
            Fru talman! I början av 1992 publicerade U.S.
          </note>
          <note>
            National Academy of Sciences och Royal Society of
          </note>
          <note>
            London en gemensam rapport som inleddes med följande ord:
          </note>
          <note>
            ''Om förutsägelserna om befolkningstillväxt visar sig stämma
            och människornas verksamhet på jorden fortsätter enligt samma
            mönster, kan det visa sig omöjligt för vetenskapen och tekniken
            att förhindra en oåterkallelig utarmning av miljön och fortsatt
            fattigdom i världen.''
          </note>
          <note>
            Det var två ledande vetenskapliga sammanslutningar som gjorde
            detta gemensamma uttalande. Av det kan man förstå den pessimism
            de känner, och det visar också hur allvarligt det egentligen är
            ställt med vår planets tillstånd. Det tillståndet blir allt sämre.
          </note>
          <note>
            Oron finns inte bara bland vetenskapsmän och lärda samfund. Överallt
            och i ökande grad oroar sig människor över att jordens tillstånd
            blir allt sämre.
          </note>
          <note>
            Också i Sverige kan man i olika opinionsundersökningar se --
            och det tycker jag är glädjande -- att intresset för miljöfrågorna
            är mycket stort och att man rankar miljöproblemen väldigt högt.
          </note>
          <note>
            FN:s konferens om Miljö och utveckling i Rio de
          </note>
          <note>
            Janeiro fjol samlade 35 000 personer. 106 stats- och regeringschefer
            deltog, dvs. den största samlingen någonsin. De 9 000 journalisterna
            som bevakade konferensen var fler än det totala antalet deltagare
            på den första Stockholmskonferensen 1972, dvs. 20
          </note>
          <note>
            år tidigare.
          </note>
          <note>
            Trots det amerikanska vetenskapsinstitutets uppmaning underlät
            USA att underteckna konventionen om den biologiska mångfalden.
          </note>
          <note>
            Sverige gjorde naturligtvis det, och det är den konventionens
            nationella uppföljning som vi nu behandlar här i dag.
          </note>
          <note>
            Vad betyder då biologisk mångfald? Jo, det handlar om tre nivåer.
            För det första handlar det om mångfalden av arter. För det andra
            handlar det om den genetiska variationen inom arten och mångfalden
            av ekosystem vad avser biotoper och samhällen. För det tredje
            handlar det om relationer och processer mellan organismer och
            deras ickebiologiska omgivning.
          </note>
          <note>
            Hur ser då tillståndet ut? 5--10 % av landets vilda växt- och
            djurarter är hotade i det avseendet att deras långsiktiga överlevnad
            inte kan anses vara säker. Hotbilden för Sveriges del avviker
            dess värre inte från den globala situationen.
          </note>
          <note>
            Mångfalden minskar över tiden, och minskningstakten har blivit
            snabbare den senaste tiden.
          </note>
          <note>
            Modern markanvändning, dvs. jord- och skogsbruk, står för de
            största förlusterna av biologisk mångfald på artnivå.
          </note>
          <note>
            Våtmarkerna -- artrika miljöer med ett stort inslag av hotade
            eller i övrigt skyddade arter -- har minskat kraftigt under de
            senaste 100 åren.
          </note>
          <note>
            Miljögifter och kemikalier liksom geografiskt storskaliga miljöstörningar,
            t.ex. försurning och klimatförändring, kan ge stora och oönskade
            effekter på den biologiska mångfalden.
          </note>
          <note>
            Slutligen: Det saknas underlag för att bedöma i vilken utsträckning
            genetisk variation har gått förlorad. Däremot vet man att värdefull
            sådan variation har gått förlorad genom misshushållning, t.ex.
            genom användning av felaktigt genetiskt material bland laxartade
            fiskar och skogsträd.
          </note>
          <note>
            Så ser tillståndet ut. Nu står vi här, fem i tolv, även i detta
            avseende. Vi har ett gemensamt ansvar för tillståndet, och jag
            ser de reservationer som vi socialdemokrater har gjort till betänkandet
            som i de flesta fall mindre avvikelser från majoriteten.
          </note>
          <note>
            Men på några punkter finns det anledning att kritisera regeringen.
          </note>
          <note>
            I reservation 1 tar vi upp frågan om det övergripande arbetet
            med en strategi för biologisk mångfald. Vi menar att det behövs
            en mer övergripande syn på biologisk mångfald än det enskilda
            artbevarandet, som regeringen uppehåller sig vid i propositionen.
          </note>
          <note>
            För att kunna bevara arter måste man koncentrera sig inte bara
            på de enskilda arterna utan också på de hela livsmiljöerna. Det
            handlar om markprocessernas betydelse för den långsiktiga produktionsförmågan
            i ekosystemen, dvs. bl.a.
          </note>
          <note>
            jord- och skogsbruk. Det är t.ex. fråga om vad en utveckling
            mot monokulturer, som vi har sett de senaste årtiondena, har för
            betydelse för jordbruket. Det handlar vidare om att behålla naturliga
            spridningsvägar för arter. Här har vi ett förslag om en obrukad
            zon på minst 5 meter längs våra vattendrag som skulle kunna utgöra
            en sådan spridningskorridor för såväl växt- som djurlivet.
          </note>
          <note>
            Detta är ett förslag som har stöd hos
          </note>
          <note>
            Naturvårdsverket. Men majoriteten har avstyrkt vårt förslag.
            Jag yrkar bifall till reservation 1.
          </note>
          <note>
            Fru talman! Vi vet att det kommer att kosta pengar att bevara
            mångfalden. Det kan man inte läsa ut av
          </note>
          <note>
            Naturvårdsverkets anslagsäskanden. Man kanske har insett att
            det inte är lönt. Men man markerar i en särskild skrivelse att
            det behövs mer pengar --
          </note>
          <note>
            det rör sig om mycket pengar om man skall lyckas.
          </note>
          <note>
            Varken regeringen eller utskottsmajoriteten har orkat lyfta nivån.
            Vi socialdemokrater menar att det hela handlar både om det reella
            behovet -- som är stort-- och om trovärdigheten i att också i
            en lågkonjunktur försöka prioritera. Vi föreslår ett anslag på
            300 miljoner kronor i reservation 12, vilken jag yrkar bifall
            till.
          </note>
          <note>
            I reservation 3 tar vi upp forskningen om den biologiska mångfalden.
            Vi menar att forskningen också bör omfatta marken som resurs,
            landskapsplanering, vardagslandskapet och ett mer naturanpassat
            och därmed mer långsiktigt hållbart jord- och skogsbruk. Vi ser
            med oro på att det saknas en strategi för genmodifierade organismer
            som sätts ut och hur de påverkar den biologiska mångfalden. Denna
            process måste följas av forskningen på ett annat och bättre sätt
            än nu.
          </note>
          <note>
            I en annan reservation tar vi upp den viktiga frågan om handel
            med hotade arter. Enligt
          </note>
          <note>
            Världsnaturfonden och Ornitologiska föreningen har Sverige kommit
            att bli ett transitland för hotade arter, och vi lever inte upp
            till den konvention vi har skrivit under. Vi i Sverige måste enligt
          </note>
          <note>
            Socialdemokraternas mening ta vårt internationella ansvar och
            skärpa vår egen lagstiftning. Underlaget finns i departementet.
            Vi borde, om viljan hade funnits, ha skyndat oss att komma bort
            från en av jumboplatserna i Europa.
          </note>
          <note>
            Slutligen har vi socialdemokrater gjort en markering i fråga
            om våtmarkerna. Vi menar att det egentligen hade varit bättre
            och motiverat att ha ett generellt förbud mot markavvattning i
            hela landet. Vi nöjer oss emellertid med att bestämt hävda att
            en mycket stor restriktivitet skall tillämpas när man frångår
            förbudet.
          </note>
          <note>
            Fru talman! Med det anförda yrkar jag bifall till reservationerna
            1, 3, 8, 11 och 12.
          </note>
          <note type="speaker">
            Anf. 20 JAN JENNEHAG (v):
          </note>
          <note>
            Fru talman! I propositionen Strategi för biologisk mångfald och
            i utskottets betänkande understryker man att miljömål skall ha
            samma vikt och betydelse som skilda ekonomiska överväganden. Om
            detta råder total enighet.
          </note>
          <note>
            Det finns många områden inom politiken där man med ord kan markera
            att alla vill så väl. På Dagens
          </note>
          <note>
            Nyheters ledarsida står det i dag: '''Säkras, skyddas, värnas'
            -- orden är stiliga, men de är trots allt bara ord.'' Jag återkommer
            till Dagens Nyheter senare.
          </note>
          <note>
            Låt oss titta på ord och pengar. Det är oftast pengar det handlar
            om när principer och vackra ord skall översättas till handling.
            Det är naturligtvis alldeles utmärkt att Nordens Ark kommer att
            få ökade resurser. Det skulle, enligt min mening, också ha varit
            bra om vi hade fått ökade resurser att sprida orden, t.ex. en
            informationskampanj som gäller ekologiskt jordbruk.
          </note>
          <note>
            Ekonomiska och ekologiska skäl gör det omöjligt att ha annat
            än ett miljöanpassat produktionssätt för framtiden. Det gäller
            det som över huvud taget växer i svenskt jord- och skogsbruk.
            Vi vill ha en informationskampanj för både producenter och konsumenter
            om den biologiska mångfalden som klarlägger vilka förändringar
            det krävs för att skapa en produktion som inte hotar miljön.
          </note>
          <note>
            Utskottet anser att det nog är ganska bra som det är. Ett flertal
            organisationer -- Alternativodlarnas riksförbund, KRAV, Samodlarna
            Sverige och den s.k. 10 %-kampanjen -- har skrivit till
          </note>
          <note>
            Jordbruksdepartementet och begärt stöd till information om ekologisk
            odling. Det är ju bra.
          </note>
          <note>
            Utskottet säger att skrivelsen bereds i regeringskansliet. Fattas
            bara. Men vad är det som förbereds, är det ett avslag eller någonting
            annat?
          </note>
          <note>
            Om detta vet vi ingenting. Jag tycker alltså inte att bara för
            att en fråga bereds i regeringskansliet --
          </note>
          <note>
            och vi inte har en aning om hur utslaget kommer att bli -- skulle
            det vara motiv för riksdagen att uttala sig. Jag yrkar bifall
            till min meningsyttring i detta stycke.
          </note>
          <note>
            Det finns flera aspekter på bevarandefrågorna. Om vi menar att
            vi också skall kunna utnyttja resurser som redan finns, tycker
            jag att vissa saker är förbisedda. De skulle möjligen mycket lätt
            kunna inventeras och förberedas för enkla och billiga åtgärder
            när det gäller biotopskyddet.
          </note>
          <note>
            Vägkantsrefuger, kraftledningsgator tycker jag är alldeles utmärkta
            exempel på enkla och självklara saker som man skulle kunna ta
            itu med omedelbart.
          </note>
          <note>
            Kraftledningsgator går kors och tvärs över landet, nord--sydriktning
            och öst--väst. De är utmärkta spridningsvägar för arter som annars
            skulle vara instängda, bilda små öar och på sikt kanske inte kunna
            fortleva.
          </note>
          <note>
            Om detta skrivs litet välvilligt i utskottets betänkande, dock
            föreslås ingen åtgärd för närvarande.
          </note>
          <note>
            Markavvattningen är en annan fråga där orden också kostar litet.
            Som Margareta Winberg sade i sitt anförande tycker socialdemokratin
            att ett generellt förbud i hela landet hade varit att föredra.
          </note>
          <note>
            Om det är att föredra, varför fullföljer man inte det då? Sällan
            har satsen ''Medan gräset gror, dör kon''
          </note>
          <note>
            haft sådan giltighet, även om den i detta fall i första hand
            får överföras på växterna. Så länge vi inte har en fullständig
            inventering över landet, kommer naturligtvis den att bli mindre
            verkningsfull om vi samtidigt fortsätter att markavvattna. Den
            punkten i min meningsyttring yrkar jag också bifall till.
          </note>
          <note>
            För att återgå till Dagens Nyheter tycker jag att det som står
            på ledarsidan i dag i hög grad har tillämpning på det vi behandlar
            nu. Rubriken är
          </note>
          <note>
            Sista chansen för domänreservat. Regeringen har vältaligt formulerat
            att skydd vad gäller miljövård i skogen, samspelet mellan produktionen
            och naturintressena, är någonting som man i teorin kan begränsa,
            men vi måste också se till att det motsvaras av konkreta åtaganden.
          </note>
          <note>
            Skyddet är en angelägenhet för hela samhället.
          </note>
          <note>
            Kostnaden kan inte ensidigt bäras av skogsägaren eller skogsnäringen.
            De måste naturligtvis tåla vissa restriktioner, men det kan rimligen
            inte krävas av dem att de skall avstå från att bruka stora delar
            av sin mark.
          </note>
          <note>
            Om man vill ha åtgärder för väsentligt ökade ytor som undantas
            från aktivt skogsbruk, måste man nu se en chans att lösa detta
            genom att undanta ytterligare Domänskog från det nya bolaget.
            Reellt behöver det inte belasta samhällsekonomin. Det är möjligt
            att skogsaktiens värde sjunker något. Men den förlusten vägs för
            statens del på sikt upp av en långt större vinst i form av utebliven
            framtida ersättning för reservatsbildningar. Om vi nu skall tro
            på det som har sagts åtskilliga gånger i den här kammaren, att
            utökade reservatsbildningar är en nödvändighet.
          </note>
          <note>
            Fru talman! Jag yrkar alltså bifall till meningsyttringen som
            gäller mom. 8 och 26. I allt väsentligt stöder jag också de socialdemokratiska
            reservationerna, naturligtvis med undantag för reservationen 8
            som gäller Socialdemokraternas syn på markavvattning. Egentligen
            överensstämmer den med min uppfattning, men man fullföljer den
            tyvärr inte.
          </note>
          <note type="speaker">
            Anf. 21 LENNART DALÉUS (c):
          </note>
          <note>
            Fru talman! Rachel Carsons bok Tyst vår, som kom i början av
            60-talet, var en av de verkligt fina väckarklockorna på miljöområdet.
            Det var en bok där man kunde läsa om hur en vanlig människa med
            viss akademisk bakgrund kunde gå ut i skogen och bokstavligt talat
            se, eller snarast höra, att något hade förändrats, att miljögifter
            och andra miljöproblem hade lett till att naturen höll på att
            förstummas, fåglarna tystnade. I detta låg en av de vid det laget
            redan gamla iakttagelserna, gubevars, att den väv som naturen
            är uppbyggd av är en mycket sårbar väv, där trådarna måste hållas
            hela.
          </note>
          <note>
            Vävens styrka beror just av mångfalden, av de många olika trådarna
            som spinns till den starka väven.
          </note>
          <note>
            Sedan dess har begreppet biologisk mångfald och värnandet om
            variation i naturen kommit att komma alltmer i centrum för miljöarbete
            och miljöansträngningar. Senast manifesterades detta vid konferensen
            i Rio, som jag tror att Margareta
          </note>
          <note>
            Winberg också nämnde tidigare. Där arbetade man fram och började
            ta ställning till en konvention om den biologiska mångfalden,
            ett undertecknande som sedan har lett till påbörjad och genomförd
            ratificering av många länder, bl.a. Sverige. Det var en följd
            av den proposition som regeringen tidigare har lämnat för riksdagens
            godkännande.
          </note>
          <note>
            Det man diskuterar i de här materialen är också den vardagliga
            mångfalden. Vi slås ibland av att enskilda djur och växter lyfts
            upp till att bli symboler för nödvändigheten av att bevara mångfalden.
            Men i verkligheten är det också de vanliga enkla, dagliga organismerna,
            om man får uttrycka det så, som står för styrkan i mångfalden,
            som är bärande i den biologiska mångfalden. Det är det här litet
            mer vardagsnära mångfaldsarbetet som är så oerhört viktigt för
            oss.
          </note>
          <note>
            Nu har regeringen presenterat en samlad politik för bevarandet
            av mångfalden. Det är ett långtgående förslag, där man föreslår
            att miljömålen också skall jämställas med produktionsmålen inom
            alla samhällssektorer. Där ligger just det vardagliga,
          </note>
          <note>
            ''tråkiga'', ''gråa'' arbetet. Det är inte alltid enskilda arter
            lyfts upp till en glamorös position. Detta vardagsarbete är en
            grundförutsättning för att man skall kunna genomföra en hållbar
            utveckling.
          </note>
          <note>
            Regeringens proposition präglas också av insikten att lagar som
            stiftas inte är det enda sättet att skydda alla hotade arter,
            liksom inte heller inrättandet av naturreservat. Det behövs mer
            än lagar och skyddade områden. Det behövs någonting som kan kallas
            ett hållbart brukande av biologisk mångfald, som innebär att vi
            måste naturvårdsanpassa mycket av vår verksamhet, inte minst inom
            skogs- och jordbruket, och också få ned föroreningsbelastningarna
            till vad naturen kan anses tåla.
          </note>
          <note>
            Ett viktigt element i detta är att varje sektor i samhället tar
            sitt ansvar. Målen i regeringens strategi följs nu upp av åtgärder
            i form av lagstiftning, information och utbildning. Det uttalade
            ansvaret för alla sektorer i samhället för att bevara mångfalden
            görs tydligt, så att man inte bara förlitar sig på lagstiftning
            och myndighetsutövning.
          </note>
          <note>
            Det krävs ett ansvar av var och en av de berörda aktörerna, och
            det skall finnas vissa minimiregler som måste följas. Nu utgör
            ju det nya biotopskyddet litet av en minimiregel, en grundplattform
            i arbetet, som kommer att innebära ett starkt skydd för hotade
            arter när det väl har genomförts.
          </note>
          <note>
            Det finns ett annat skydd som jag tycker att man skall resonera
            kring när man lagstiftar. När man lagstiftar gäller det att se
            till att man gör det så att det blir hanterbart, för mångfalden
            i naturen låter sig inte alltid riktigt inordna sig i våra lagar
            och förordningar -- det tycker jag är tilltalande. Detta gör att
            det inte räcker med en statisk avgränsning, utan man måste ha
            förståelse för dem som skall tillämpa lagen. Man skall kunna identifiera,
            känna igen och se de saker som skall skyddas i naturen om man
            som enskild medborgare skall kunna bli delaktig i det här arbetet.
          </note>
          <note>
            Däri ligger också att det måste finnas en rättvisa i hanteringen.
            Det måste finnas en rättvisa när samhället skall ge ersättning
            till dem som vi kräver skall ta ett mycket starkt ansvar för mångfalden.
          </note>
          <note>
            Det måste vara så att en markägare inte genom naturens nyck kan
            komma att missgynnas jämfört med någon annan. Det måste alltså
            skapas en rättvisa.
          </note>
          <note>
            Utskottsmajoriteten har väldigt tydligt ställt sig bakom tankegångarna
            i regeringsförslaget. Man har ställt sig bakom den svenska strategin,
            bakom kravet att varje sektor skall ta sitt ansvar. Man har kunnat
            iaktta -- och från utskottets sida ställa sig bakom -- regeringens
            redovisning av arbetet med att skapa aktionsplaner i Sverige för
            att bevara den biologiska mångfalden och för att se hur vi skall
            inventera för att vi skall få en bättre grund för framtiden när
            det gäller möjligheterna att få varje sektor att ta det nödvändiga
            ansvaret.
          </note>
          <note>
            Lika viktigt är det att vi genom forskningsarbete skapar den
            kunskapsbas som regeringen pekar på.
          </note>
          <note>
            Där görs nu särskilda intsatser genom regeringens förslag. Arbetet
            med den biologiska mångfalden dras samman till ett centrum, vilket
            på ett tydligt sätt kommer att lyfta den nödvändiga forskningen
            till att bli en vital del i bevarandet av mångfalden.
          </note>
          <note>
            Regeringen kommer att lämna en redovisning av de informationsinsatser
            som kommer att göras och som också är nödvändiga om den enskilde
            brukaren skall kunna ta det nödvändiga ansvaret.
          </note>
          <note>
            Diskussionen om bioteknikens och genteknikens påverkan på den
            biologiska mångfalden förs litet kortfattat i regeringsförslaget
            och också i utskottets betänkande. Det beror självfallet på att
            det pågår ett regeringsarbete, som Jan Jennehag ville veta mera
            om. Snart kommer resultatet av bl.a.
          </note>
          <note>
            Miljöskyddskommitténs arbete -- det är avslutat och bereds nu
            i regeringskansliet -- när det gäller miljöskyddslagstitftning
            och därtill hörande frågor om biotekniken och dess betydelse för
            miljön.
          </note>
          <note>
            Markavvattningsfrågorna är mycket tydligt klargjorda i regeringsförslaget,
            liksom synen på det generella förbudet mot markavvattning i södra
          </note>
          <note>
            Sverige. Det är intressant att se att det här finns en bred förståelse
            bland dem som kan komma att beröras för att det är en viktig del
            när det gäller skyddet av våtmarker, skyddet av mångfalden, i
            de känsliga områdena.
          </note>
          <note>
            Jag måste säga att det är särskilt glädjande när regeringen nu
            signalerar ett efterlängtat -- vågar jag säga -- stöd till Nordens
            ark som en del i bevarandet av genetiskt material. Nordens ark
            har en särställning i Bohuslän, med internationella dimensioner
            i bevarandet, som vi kanske inte är riktigt vana vid i Sverige.
            Men uppenbart har det blivit en sakligt stor framgång, inte minst
            en viktig informationsframgång. Man har öppnat sitt område, om
            än sparsamt av hänsyn till det olika arterna, för vanliga människor
            för att visuellt ta del av bekymren men också möjligheterna när
            det gäller värnandet av mångfalden i naturen.
          </note>
          <note>
            Sammantaget, fru talman, föreslår regeringen en tydlig och viktig
            strategi, som man naturligtvis kommer att följa upp med åtgärder
            inom flera olika angelägna samhällssektorer, vilka genom sin verksamhet
            påverkar den biologiska mångfalden.
          </note>
          <note>
            Fru talman! Vad som i dag är det allra mest glädjande är den
            närmast totala uppslutningen från de olika politiska partierna
            bakom denna strategi.
          </note>
          <note>
            Var och en som lyssnade på inläggen från
          </note>
          <note>
            Margareta Winberg och Jan Jennehag hörde att det är rent kosmetiska
            resonemang man för beträffande de olika reservationerna. Det kanske
            tydligaste exemplet är resonemanget om markavvattningen. Jag har
            svårt att se att det ens skulle berättiga en diskussion eller
            på något vis skulle innebära kritik av regeringens förslag. Det
            är iakttagelser som inte på något sätt innebär en avvikande mening.
            Likadant är det, fru talman, när det gäller Jan Jennehags och
            Vänsterpartiets syn.
          </note>
          <note>
            Egentligen skulle man kunna sluta debatten där och konstatera
            att denna kammare med stor enighet tycks vara beredd att berättigat
            ställa sig bakom regeringens förslag till strategi för biologisk
            mångfald och det betänkande som jordbruksutskottet i all saklig
            enighet har åstadkommit. Det finns trots allt några formella reservationer.
          </note>
          <note>
            Fru talman! Jag yrkar bifall till jordbruksutskottets hemställan
            i betänkande 9.
          </note>
          <note type="speaker">
            Anf. 22 MARGARETA WINBERG (s)
          </note>
          <note>
            replik:
          </note>
          <note>
            Fru talman! Jag vill börja med Nordens ark som
          </note>
          <note>
            Lennart Daléus nämnde. Det var väl betänkt av regeringen att
            ta upp frågan. Den har varit föremål för motioner från olika partier
            under väldigt många år. Vi har också i olika omgångar varit nere
            och tittat på Nordens ark. Om regeringen inte tagit upp det, hade
            den nog fått en liten bakläxa av kammaren.
          </note>
          <note>
            Det vore väldigt intressant om Lennart Daléus, som också är sakkunnig
            hos regeringen, kunde utveckla detta. Det står nämligen ingenting
            om vad det konkret innebär. Vilka pengar rör det sig om, och när
            kommer de?
          </note>
          <note>
            Lennart Daléus nämnde i sin inledning att det inte handlar enskilda
            växter och djur utan mer om vardagen. Det är precis vad vi har
            skrivit i vår första reservation. Vår kritik mot propositionen
            går ut på att det alltför mycket enligt vårt sätt att se handlar
            om enskilda arter och mindre om processer, livsstilar och hur
            vi t.ex. brukar jorden. Detta står att läsa på s. 52, tredje stycket,
            som jag inte tänker läsa upp, för det kan Lennart Daléus läsa
            själv.
          </note>
          <note>
            Lennart Daléus talar om hållbart brukande och om att varje sektor
            skall ta sitt ansvar. Det handlar om två sektorer. Sinnikka Bohlin
            skall för socialdemokraternas del senare tala om skogsbruket,
            som är den ena sektorn. Den andra sektorn är jordbruket. Vi tycker
            att regeringen inte är riktigt beredd att låta den näringen ta
            sitt ansvar.
          </note>
          <note>
            I propositionen handlar det om informationsinsatser riktade till
            jordbrukarna om den biologiska mångfalden, vilket också har blivit
            utskottsmajoritetens beslut. Under åren i opposition har vi försökt
            att vara pådrivande när det gäller de få styrmedel som ändå har
            funnits på jordbrukets område och som regeringen har valt att
            avskaffa. Jag tänker då naturligtvis på prisregleringsavgifter
            på handelsgödsel och bekämpningsmedel.
          </note>
          <note>
            Förutom den här rådgivningen undrar jag hur
          </note>
          <note>
            Lennart Daléus vill medverka till att införa något styrmedel
            som skulle kunna gälla på jordbrukets område. Mycket av det som
            har hänt i fråga om utarmningen av floran och faunan har ju skett
            just på grund av de brukningsmetoder som har använts och som till
            stor del fortfarande används. Hur skall man komma bort ifrån dessa?
            Min tredje fråga handlar om pengar. Naturvårdsverket säger att
            kostnaden kommer att uppgå till i runda tal 500
          </note>
          <note>
            miljoner. Var skall dessa pengar komma ifrån? Det är tydligen
            inte brukarna som skall betala, utan det blir vi skattebetalare
            som skall stå för kostnaden.
          </note>
          <note>
            Men på vilket sätt och i vilken takt?
          </note>
          <note type="speaker">
            Anf. 23 LENNART DALÉUS (c) replik:
          </note>
          <note>
            Fru talman! Det blir en litet lustig replikomgång.
          </note>
          <note>
            Margareta Winberg inledde med att säga att om regeringen inte
            hade föreslagit det som man har föreslagit, hade man fått kritik.
            Nu har ju regeringen föreslagit det som den har föreslagit, nämligen
            stöd till Nordens ark. Detta bör kanske noteras.
          </note>
          <note>
            Det är riktigt att andra har engagerat sig i Nordens ark -- dess
            bättre -- men det gör ju inte det här förslaget sämre. Som Margareta
            Winberg vet kommer de rent ekonomiska frågorna att behandlas i
            samband med budgetpropositionen. De hör alltså inte hemma när
            en särproposition av det här slaget behandlas.
          </note>
          <note>
            När det gäller enskilt artbevarande i relation till helheten,
            är Margareta Winbergs betraktelse helt enkelt orättvis. Denna
            proposition redovisar en helhet. Den redovisar ansvaret för olika
            samhällssektorer och ett generellt miljöansvar.
          </note>
          <note>
            Men regeringens proposition och utskottets betänkande är naturligtvis
            inte en total miljöproposition. Det bedrivs annat miljöarbete
            genom initiativ från regeringen och genom olika myndigheters arbete,
            som hänger samman med att den biologiska mångfalden återverkar
            i samhällssektor efter samhällssektor, i miljöarbete efter miljöarbete.
            ''Allt -- genast'' är ett gammalt slagord som inte går att tillämpa
            när det gäller den biologiska mångfalden.
          </note>
          <note>
            Margareta Winberg undrade vilka miljöåtgärder i jordbruket som
            är rimliga. Det är en sanning att svenskt jordbruk blir alltmer
            miljöriktigt, eller miljövänligt, om man skall använda en något
            luddig formulering. Det beror på att jordbrukarna har tagit sitt
            ansvar. Jordbrukspolitiken har varit riktig.
          </note>
          <note>
            Forskningen har gett större utrymme för bättre utsäde, bättre
            metoder osv. Detta är en sanning, och den återkommer naturligtvis
            i andra regeringsförslag och i annan behandling i den här kammaren.
            ''Allt -- genast'' gäller inte heller på den punkten och särskilt
            inte i samband med denna proposition.
          </note>
          <note>
            Fru talman! Regeringen och i viss mån utskottet har faktiskt
            redovisat någonting som kan liknas vid en vision om hur den biologiska
            mångfalden skall hanteras. Var finns Margareta Winberg? Var är
            socialdemokraternas vision om hur de olika samhällssektorerna
            skall ta ett ansvar och om hur det internationella arbetet skall
            kunna utvecklas?
          </note>
          <note>
            Eller är det detaljerna, som vi egentligen är överens om, som
            vi skall diskutera?
          </note>
          <note type="speaker">
            Anf. 24 MARGARETA WINBERG (s)
          </note>
          <note>
            replik:
          </note>
          <note>
            Fru talman! När det gäller Nordens ark, förstår jag att Lennart
            Daléus inte vill föregripa budgetpropositionen i januari. Men
            det vore intressant att få veta vilken metod som man tänker använda.
            Det finns ett antal olika vägar att gå i fråga om stöd till Nordens
            ark. Man kan tänka sig direkta pengar, men man kan också tänka
            sig momsbefrielse -- som Nordens ark självt var inne på -- i likhet
            med vad som gäller för andra anläggningar i Sverige. Det finns
            kanske någon möjlighet att kommentera detta.
          </note>
          <note>
            Lennart Daléus sade att jordbruket blir allt viktigare och därmed
            bättre. Det har ju varit så, men så är det inte längre. Det som
            Lennart Daléus säger är inte sant. Vad vi nu ser är en politik
            som inte går i den riktningen. Vi har t.ex. föreslagit det som
            Jan Jennehag tog upp, nämligen stöd till ekologiskt jordbruk.
            Det är en del i det hela som faktiskt har kommit i kläm i takt
            med att man nu i jordbrukspolitiken försöker återgå till en gammal
            ordning.
          </note>
          <note>
            Vi har föreslagit ett särskilt arealstöd till det ekologiska
            jordbruket, men det har vi inte fått igenom. Vi har vidare föreslagit
            att man skulle ha kvar prisregleringsavgifterna för att användningen
            av bekämpningsmedel och handelsgödsel skall kunna hållas nere,
            vilket vi i ljuset av att man skall återställa naturen och miljön
            tror är väldigt viktigt.
          </note>
          <note>
            Men inte heller detta har vi fått igenom. Man kan tycka att det
            är fråga om detaljer som har liten betydelse, men eftersom jordbruket
            i sig spelar en så stor roll i detta arbete, är det inte betydelselöst,
            utan tvärtom. Så länge ni inte kan prestera något annat styrmedel
            på det här området, kommer vi att fortsätta att hävda att detta
            är viktigt och att driva detta vidare.
          </note>
          <note type="speaker">
            Anf. 25 LENNART DALÉUS (c) replik:
          </note>
          <note>
            Fru talman! Det är en riktig iakttagelse som
          </note>
          <note>
            Margareta Winberg gör, att det finns olika sätt på vilka man
            kan hantera det stöd som skall riktas till
          </note>
          <note>
            Nordens ark. Jag är övertygad om att regeringen kommer att beakta
            den iakttagelsen.
          </note>
          <note>
            När det gäller jordbrukspolitiken finns det olika sätt att resonera.
            Jag hör till dem som för 15--20 år sedan var med om att tycka
            att skogsbruket höll på att ''hormoslyra'' och kalhugga bort sitt
            förtroendekapital. I dag har det skett en väsentlig förändring
            inom skogsbruket. Skogsbolagen anställer ekologer och beter sig
            på ett sätt som man inte kunde drömma om för 20 år sedan under
            den miljödebatt och det skogshanterande som då förekom. Det är
            alldeles uppenbart att det förhåller sig på likartat sätt inom
            jordbruket i dag. Man har upphört med de gamla hanteringssätten
            -- tunga metoder, köra med giftsprutorna vare sig det behövdes
            eller inte, strunta i de olika alternativ som fanns. Det har skett
            en förändring dels genom den förda jordbrukspolitiken som återkommer
            i många olika förslag som behandlas i den här kammaren, dels genom
            att de enskilda brukarna av egen kraft tagit till sig ny kunskap
            på miljöområdet och beter sig bättre. Svenskt jordbruk är på väg
            att bli -- jag sade inte miljöviktigare, Margareta Winberg --
          </note>
          <note>
            miljöriktigare.
          </note>
          <note>
            Den här propositionen och det här betänkandet är ytterligare
            ett trappsteg i det arbetet, ett arbete som kommer att leda till
            ett bevarande av mångfalden i det svenska jordbruket och skogsbruket.
            Det finns massor av saker som man kan göra. Jag är övertygad om
            att det också kommer att läggas fram sådana förslag.
          </note>
          <note type="speaker">
            Anf. 26 JAN JENNEHAG (v) replik:
          </note>
          <note>
            Fru talman! Självfallet är det bra att vi är eniga om övergripande
            principer. Det håller jag med Lennart
          </note>
          <note>
            Daléus om. Det ligger i demokratins natur att det som alla vill
            blir beslutat. Då är det inte så konstigt om man kommer in på
            konkreta detaljer, det som
          </note>
          <note>
            Lennart Daléus kallar för kosmetiska resonemang.
          </note>
          <note>
            Det är så att säga nästa steg i beslutsprocessen --
          </note>
          <note>
            från att vara enig om övergripande principer övergår man till
            att diskutera vad detta betyder i kronor räknat.
          </note>
          <note>
            Jag vill återkomma till frågan om information om ekologisk odling
            och en informationskampanj. Jag utgår ifrån att det som nu bereds
            i regeringskansliet gäller kronor i den kommande propositionen.
            Vad jag efterlyser är ett besked från Lennart Daléus om att det
            inte blir ett avslag på detta.
          </note>
          <note>
            Den andra konkreta punkten gäller just
          </note>
          <note>
            Domänreservaten. För regeringen diskussioner om att undanta ytterligare
            Domänskog från det nya statliga skogsbolaget?
          </note>
          <note type="speaker">
            Anf. 27 LENNART DALÉUS (c) replik:
          </note>
          <note>
            Fru talman! Det är naturligtvis riktigt att man hamnar i detaljer,
            när man väl har lämnat de övergripande resonemangen. Jag har all
            respekt för detta. Det är naturligtvis också på det sättet vi
            skall kunna diskutera i den här kammaren. Men själva poängen,
            grunden och attityden som kan vara gemensam inför ett beslut är
            att det råder en väldigt stor enighet om de principer som regeringen,
            och sedermera utskottet, har lagt fast när det gäller en strategi
            för bevarandet av den biologiska mångfalden.
          </note>
          <note>
            Dessa detaljer kommer naturligtvis att hanteras.
          </note>
          <note>
            Jag tror att jag kan lova Jan Jennehag att de åtgärder som redovisas
            i propositionen, och som bereds i regeringskansliet, förhållandevis
            snabbt kommer att föreligga antingen som förslag till riksdagen
            eller i form av direkta åtgärder från regeringens sida -- allt
            behöver ju inte komma hit.
          </note>
          <note>
            Alla delar av de informationsinsatser som initieras till följd
            av redovisningen av propositionen kommer inte att vara nödvändiga
            för diskussion och beslut här i kammaren.
          </note>
          <note>
            Jan Jennehag, jag kan i dag inte redovisa de diskussioner som
            förs när det gäller reservatsbildningar i Sverige på det sätt
            som Jan
          </note>
          <note>
            Jennehag efterfrågar. Det finns arbeten som måste förberedas
            på olika sätt. På den här frågan kan jag inte lämna något svar.
          </note>
          <note type="speaker">
            Anf. 28 JAN JENNEHAG (v) replik:
          </note>
          <note>
            Fru talman! Jag förstår att Lennart Daléus inte dag för dag kan
            redovisa vad som pågår i regeringskansliet. Men då går vi över
            till nästa steg i konkretion. Vad tycker Lennart Daléus själv?
            Finns det skäl att undanta ytterligare arealer i
          </note>
          <note>
            Domänskog från det nya statliga skogsbolaget?
          </note>
          <note type="speaker">
            Anf. 29 LENNART DALÉUS (c) replik:
          </note>
          <note>
            Fru talman! Jag skall passa på att ge min ståndpunkt i några
            frågor som Jan Jennehag har diskuterat. När det gäller alternativ
            odling, för att ta något som tidigare nämndes, har sedan en följd
            av år bedrivits informationsinsatser på området.
          </note>
          <note>
            Det har givits stöd i olika former, inte minst till forskningsverksamhet
            som gäller alternativ odling.
          </note>
          <note>
            Det är en angelägen verksamhet. Det verkar som om den alternativa
            odlingen på olika sätt får luft under vingarna och är på väg att
            bli ett viktigt inslag i jordbruksverksamheten. Jag tycker att
            det är bra.
          </note>
          <note>
            När det gäller att undanta reservat skall jag inte gå in i någon
            tydligare diskussion. Det är viktigt att påpeka det som vi började
            denna diskussion med, att det finns ett värnande om den biologiska
            mångfalden över hela skalan, allt ifrån monokulturen på Söderslätt
            till urskogen i
          </note>
          <note>
            Härjedalen och allt däremellan. Det gör att det måste finnas
            en balans mellan reservatsdiskussionen och värnandet om mångfalden
            i andra delar av naturen än den utpräglat urpsprungliga. Den avvägningen
            tror jag kommer att ske i en fortlöpande diskussion, där man från
            tid till annan lägger tyngdpunkt på olika delar. Det tror jag
            är viktigt.
          </note>
          <note>
            Jag hoppas att vi kan fortsätta den diskussionen även här i kammaren.
            När vi gör det, skall det bli spännande att få höra litet mer
            också av Jan
          </note>
          <note>
            Jennehag om just visionerna när det gäller den biologiska mångfalden,
            kanske inte bara begränsad till stödet för ekologisk odling och
            frågan om
          </note>
          <note>
            Domänreservat.
          </note>
          <note type="speaker">
            Anf. 30 SINIKKA BOHLIN (s):
          </note>
          <note>
            Fru talman! Jag skulle vilja påstå att Centerns och
          </note>
          <note>
            Moderaternas markägarintressen, i andra sammanhang kallat särintressen,
            helt styr regeringens politik inom skogen och naturvården.
          </note>
          <note>
            Hedersordet är avreglering och avgiftsbefrielse.
          </note>
          <note>
            Lidande blir naturvården och den biologiska mångfalden.
          </note>
          <note>
            I regeringens nya skogspolitik som antogs i våras jämställdes
            miljömålet med produktionsmålet, detta i total enighet i denna
            kammare. Men med den allmänna avregleringen av lagstiftningen
            har regeringen också avhänt sig möjligheten att ställa miljökrav
            på markägaren. Skogen anges som en nationell tillgång. Därför
            hävdar vi socialdemokrater i stället att man skall betona dess
            unika värden och den resurs som inte enbart har betydelse för
            den enskilde skogsägaren utan också för regioner och för hela
            samhället.
          </note>
          <note>
            Vi ifrågasätter även påståendet, som också Lennart
          </note>
          <note>
            Daléus tog upp i dag, att en avreglering och borttagande av skötselföreskrifter
            gynnar naturvården. Resonemanget om avregleringens generella effekter
            är vilseledande och osakligt. Det är bara att gå tillbaka i historien,
            Lennart Daléus, till 1960- och 1970-talen då avsaknaden av regleringar
            inte förhindrade schabloniserade storskaliga skötselmetoder eller
            användningen av miljögifter. Det är ju dessa årtiondens misstag,
            med åtföljande monokulturer utan ståndortsanpassning, som i stor
            utsträckning har varit orsaken till miljömyndigheternas och miljöorganisationernas
            kritik mot skogsbruket.
          </note>
          <note>
            Fru talman! I dag kommer riksdagen att fatta beslut om regeringens
            förslag till en strategi för biologisk mångfald. Även när det
            gäller artbevarandet märks tydligt regeringens markägarintressen.
            I
          </note>
          <note>
            regeringens pressmeddelande med anledning av propositionen gjordes
            stor affär av biotopskyddet.
          </note>
          <note>
            Den kraftigt uppblåsta ballongen innehåller egentligen bara en
            förordning om biotopskydd i jordbrukslandskapet, dvs. att lantbrukaren
            inte får förstöra åkerholmar, stenrösen m.m. -- en förordning
            som regeringen kan besluta om utan hörande av riksdagen. Regeringen
            vågade emellertid inte föreslå något biotopskydd för skogsmark.
            Med andra ord finns en teoretisk bas för hur samspelet mellan
            produktion och miljövård i skogen skall fungera. Problemet är
            bara att teorin endast i starkt begränsad omfattning motsvaras
            av konkreta åtaganden.
          </note>
          <note>
            Även vi socialdemokrater tror att det framtida reservatsbehovet
            ligger runt 5 % av produktiv skogsmark nedanför fjällkedjan. Alltså
            måste väsentliga ytor skog undantas från skogsbruket, i form av
            reservat eller skydd på annat sätt. På några års sikt kan detta
            innebära en kostnad för inköp av mark inklusive andra naturvårdsåtgärder
            i gammal skog på ca 500 miljoner kronor per år. Den summan skall
            jämföras med de 190 miljoner kronor som anslås i dag.
          </note>
          <note>
            Fru talman! Hur skall vi då klara av finansieringen när det gäller
            att bevara den biologiska mångfalden? Det naturliga vore att regeringen
            kom med ett förslag, att i första hand utnyttja tillgänglig statlig
            mark, t.ex. till utbytesmarker. Detta brådskar, fru talman, på
            grund av den planerade sammanslagningen och den eventuella privatiseringen
            av Domän, Assi och NCB. Det vore olyckligt om regeringen lät den
            planerade sammanslagningen genomföras utan att man dessförinnan
            undantagit betydande arealer för naturvård.
          </note>
          <note>
            Om regeringen och Lennart Daléus vill kan vi på detta sätt klara
            en stor del av den problematik som vi debatterar här och nu, alltså
            att nå de utsatta målen. Om inte, är det orimligt att tro att
            samhället, i nu rådande ekonomiska situation i
          </note>
          <note>
            Sverige, ensamt skall klara kostnaderna.
          </note>
          <note>
            Därför vill vi socialdemokrater lägga fram ett annat förslag.
            Det handlar om att utvidga skogsnäringens sektorsansvar till att
            gälla även den biologiska mångfalden, inklusive inköp av mark
            o.d.
          </note>
          <note>
            På samma sätt som industrin får bära sina egna miljökostnader
            i form av rening och teknikutveckling bör skogsägarna ta sitt
            miljöansvar. Ett sätt kan vara att bilda någon typ av naturfond.
            För att inte enstaka skogsägare med stora bevarandevärden på sina
            marker skall drabbas onödigt hårt kan man ta ut en solidariskt
            utformad avgift som avsätts till en fond. Därmed får alla ägare
            av produktiv skogsmark gemensamt bidra till att täcka kostnaderna
            för att köpa in eller på annat sätt skydda värdefull mark. Även
            staten skall naturligtvis ge sitt bidrag till denna fond.
          </note>
          <note>
            En sådan här avgift måste tas ut rättvist. Den får inte drabba
            små skogsägare. Därför säger vi inte i vårt förslag exakt hur
            fonden skall se ut. I stället vill vi att regeringen utreder utformningen.
            Att
          </note>
          <note>
            Centern och Moderaterna inte stöder vårt förslag är fullt förståeligt.
            Men var finns Folkpartiet, som i sitt program vill värna om naturen?
            Likaså undrar jag hur det är med kds, som värnar moral och etik.
            Jag skulle vilja höra era åsikter angående finansieringen av den
            fortsatta hanteringen beträffande den biologiska mångfalden.
          </note>
          <note>
            Fru talman! Till sist yrkar jag bifall till reservation nr 7
            i betänkandet.
          </note>
          <note type="speaker">
            Anf. 31 LENNART DALÉUS (c) replik:
          </note>
          <note>
            Fru talman! Inledningen av Sinikka Bohlins anförande gör att
            jag måste säga ifrån med viss skärpa. Det är en direkt orättvis,
            osann och oriktig betraktelse att Centerns miljöpolitik skulle
            styras av ägarintressen inom jord- och skogsbruket. Detta är osant,
            oriktigt och något förolämpande.
          </note>
          <note>
            Det finns faktiskt människor som har ett mycket starkt miljöengagemang
            utifrån en närmast idealistisk betraktelse av naturen. Att på
            det här sättet klumpa ihop ägarintressen och göra det till en
            drivande kraft för Centerns miljöpolitik är, som sagt, oriktigt
            och förolämpande.
          </note>
          <note>
            I det förslag som regeringen har avlämnat när det gäller den
            biologiska mångfalden finns ett genomförande av 1991 års beslut
            om biotopskyddet på ett konstruktivt och riktigt sätt. Man beaktar
            de svårigheter som finns i skogslandskapet, till skillnad från
            jordbrukslandskapet, och där man kan identifiera biotoper på ett
            tydligt sätt.
          </note>
          <note>
            Samtidigt anges att det övergripande, generella, biotopskyddet
            måste vara det som genomsyrar det hela.
          </note>
          <note>
            Fru talman! Det är klart att man kan bolla med pengar fram och
            tillbaka eller med nya fonder och nya inriktningar, om man vill
            dölja att regeringen nu genomför en kraftfull satsning och även
            ökning av resurserna till inköp av skyddsvärd mark. Man kan också
            försöka negligera det tydliga beskedet i propositionen om att
            det pågår överläggningar och diskussioner i kretsen av Naturvårdsverket
            och
          </note>
          <note>
            Domänverket när det gäller möjligheten att få tillgång till reservat
            på ett bra och smidigt sätt.
          </note>
          <note>
            Däremot kan man inte negligera det faktum att de problem -- inte
            minst gäller det då miljöproblem --
          </note>
          <note>
            som skogsbruket, vågar jag nog säga, genomlidit under en följd
            av år är resultatet av en statlig, socialdemokratisk skogspolitik,
            som har lett till just det som vi tidigare diskuterade i ett annat
            sammanhang. Jag tänker då på det, skulle jag vilja säga, hormoslyrande
            och det kalhuggande av skogen som icke längre är möjliga med den
            skogspolitik som dagens regering för. Det socialdemokratiska,
            statliga styrandet bl.a. av det då verksdrivna Domänverket --
            som då fick berättigad kritik -- måste vara svårt för Sinikka
          </note>
          <note>
            Bohlin att negligera i samband med angreppen mot
          </note>
          <note>
            ''de av ägarintressen styrda regeringspartierna''.
          </note>
          <note type="speaker">
            Anf. 32 SINIKKA BOHLIN (s) replik:
          </note>
          <note>
            Fru talman! Att jag tog upp frågan om ägarintressen, och då speciellt
            om Centerns engagemang i miljöpolitiken, beror på att jag hittills
            har haft uppfattningen att Centerpartiet är ett miljöparti.
          </note>
          <note>
            Jag hyser stark tilltro till de svenska skogsägarna när det gäller
            vad som benämns som brukade områden. Man förutsätter även att
            förbättrade och naturanpassade skogsbruksmetoder kommer i gång.
            Det är en självklarhet för sektorn. Men varför vill inte Centern
            då ta nästa steg? Med de pengar som vi i dag har till finansiering
            tror jag att vi klarar av områden som kräver fördjupad naturvårdshänsyn.
            Men hur blir det med nästa steg, alltså med reservatsbildningen?
          </note>
          <note>
            Vi är eniga om att det behövs stora reservat. Varför då inte
            ställa upp på en långsiktig finansiering eller i varje fall på
            en utredning av formerna för en finansiering? Varför säga blankt
            nej? Jag tror inte att Centern i regeringsställning har de pengar
            som behövs för att klara av den här finansieringen.
          </note>
          <note type="speaker">
            Anf. 33 LENNART DALÉUS (c) replik:
          </note>
          <note>
            Fru talman! Tilltalande i debatten är -- och det har jag noterat
            flera gånger, inte minst från socialdemokratiska företrädare --
            att man i inledningsanförandet går till våldsamt angrepp mot regeringens
            politik, inte minst mot de enskilda partierna i regeringen och
            deras företrädare, för att sedan vid första bästa tillfälle i
            en replik väsentligen ta tillbaka vad som sagts och framhålla
            att man har stor respekt för det arbete som bedrivs. Jag tycker
            i och för sig, som sagt, att det är en tilltalande debatteknik
            -- om än litet snårig.
          </note>
          <note>
            När det gäller finansieringen och möjligheterna att utöka resurserna
            för inköp eller tillgången till reservat -- allt handlar ju gubevars
            inte om inköp --
          </note>
          <note>
            är regeringen mycket tydlig i sin proposition. Också i utskottet
            har man mycket tydligt diskuterat de möjligheter som nu inventeras
            och bereds i regeringskansliet. Jag skall upprepa slogan från
            tidigare och säga: ''Allt genast'' går inte att tillämpa när det
            gäller skötseln av svensk skog.
          </note>
          <note type="speaker">
            Anf. 34 SINIKKA BOHLIN (s) replik:
          </note>
          <note>
            Fru talman! Jan Jennehag frågade tidigare Lennart
          </note>
          <note>
            Daléus om Centerns inställning just när det gäller
          </note>
          <note>
            Domänverket. Själv framställde jag för några veckor sedan en
            fråga till miljöministern. Jag frågade om regeringen var beredd
            att göra något för att klara av de här Domänreservaten före sammanslagningen.
            Svaret var ett nej. Det fanns inga fysiska skäl att göra någonting.
          </note>
          <note>
            Psykiska skäl är i normalt vardagstal motsatsen till fysiska
            skäl. I politiska debatter är det kanske mera fråga om ideologiska
            skäl. Jag undrar: Står Lennart
          </note>
          <note>
            Daléus och Centern bakom tankarna på en privatisering av svenska
            skogar, alltså av en naturresurs som det här landet har?
          </note>
          <note type="speaker">
            Anf. 35 CARL OLOV PERSSON (kds):
          </note>
          <note>
            Fru talman! Först yrkar jag bifall till hemställan i jordbruksutskottets
            betänkande nr 9.
          </note>
          <note>
            Den biologiska mångfalden, den totala variationen av liv på jorden,
            är ofattbart komplex och ovärderlig. Tyvärr hotas denna mångfald
            både nationellt och internationellt. I Sverige finns det
          </note>
          <note>
            150 djurarter och 400 kulturväxter som är akut hotade. 300 av
            dem är knutna till jordbrukslandskapet.
          </note>
          <note>
            Därför är det när det gäller den kampanj för en rikare skog som
            genomförs i fråga om skogsbruket viktigt och bra att det föreslås
            i propositionen att denna kampanj får en uppföljning inom jordbruket.
            Det är där miljövården måste börja med en kunskapsuppbyggnad.
            Utan kunskap hos den enskilde brukaren, hos oss här och hos alla
            andra blir det nämligen svårt att klara målet att bevara hotade
            arter och miljöer.
          </note>
          <note>
            I detta sammanhang kan jag inte låta bli att peka på den långsiktiga
            betydelsen av ett bevarat livskraftigt jordbruk även i skogs-
            och mellanbygder.
          </note>
          <note>
            Det låter bra när Margareta Winberg talar om att socialdemokraterna
            är emot monokulturen i jordbruket, men nu handlar det ju om ekonomi.
          </note>
          <note>
            Det är omöjligt att bevara ett öppet landskap och få ett miljövänligt
            lantbruk i skogs- och mellanbygderna utan att samhället ser till
            att ekonomin byggs upp där.
          </note>
          <note>
            Det är också väsentligt att slå vakt om att man stimulerar ytterligare
            övergång till ekologisk odling. Den biologiska mångfalden skyddas
            i det ekologiska jordbruket.
          </note>
          <note>
            Jordbruksministern säger i propositionen om ny skogsvårdspolitik
            att det kan vara nödvändigt att reservatsskydda så mycket som
            5 % av all skog under den fjällnära gränsen. Det hänger alltså
            på skogsbruket om man kan ta den naturvårdshänsyn som krävs för
            att vi skall klara målsättningen för bevarande av den biologiska
            mångfalden.
          </note>
          <note>
            Jag tycker att det var intressant att höra vad Jan
          </note>
          <note>
            Jennehag sade. Han har rätt i fråga om Domän AB.
          </note>
          <note>
            Jag kommer att arbeta för att regeringen gör allt för att möjligheten
            att utöka reservaten genom att ta i anspråk mark som staten redan
            äger, inte löper oss ur händerna. Där har regeringen ett stort
            ansvar.
          </note>
          <note>
            Sinikka Bohlin var inne på samma tankegångar.
          </note>
          <note>
            Med tanke på vilken oerhörd budgetbelastning köp av skogsmark
            innebär måste det framstå som synnerligen angeläget att ett riktigt
            ansvarstagande för miljön i vardagslandskapet minimerar behovet
            av reservat.
          </note>
          <note>
            Hur skall vi då bära oss åt? Vi måste bygga på människors miljövårdsintresse.
            Vi måste börja i rätt ände. Det handlar då inte om att i första
            hand skapa nya tvång och därmed döda det enskilda engagemanget
            -- den absolut bästa drivkraften.
          </note>
          <note>
            Sinikka Bohlin manifesterar den klåfingrighet och vilja att reglera,
            som socialdemokraterna står för.
          </note>
          <note>
            Socialdemokraternas reservationer och motioner innehåller krav
            på lagstiftning, exempelvis om kantzoner på fem meter. Socialdemokraterna
            vill ha tillståndsplikt i fråga om främmande arter och klonat
            material. Det kan man delvis instämma i.
          </note>
          <note>
            Men det är betydligt allvarligare att -- som man i ganska stor
            omfattning gör -- plocka in främmande provenienser av trädslag
            som redan finns naturligt i Sverige, som exempelvis vanlig gran.
            Genom fröeller pollenspridning ger de upphov till en ny trädgeneration
            som man inte längre kan identifiera.
          </note>
          <note>
            Det kanske visar sig att nästa generation av detta plantmaterial
            inte alls lämpar sig i vårt klimat.
          </note>
          <note>
            Det talas en del om sektorsansvar, men de flesta som yttrar sig
            verkar ta alltför lätt på den frågan.
          </note>
          <note>
            Vems är t.ex. sektorsansvaret för att skogsmarken försuras? Det
            är förorenaren som skall betala, men hur når vi dit i fråga om
            t.ex. luftföroreningarna?
          </note>
          <note>
            Fru talman! Jag vill upprepa: Ta vara på de frivilliga krafterna.
            Stödet till Nordens ark är ett bra exempel. Där görs mycket bra
            genom privat engagemang. Det bör stödjas. Det har regeringen också
            tagit med. Det finns en enorm kraft i alla människor som engagerar
            sig i miljövårdsfrågor.
          </note>
          <note>
            Låt oss lösgöra den kraften. Det kan ske genom att den myndighet
            som bär ansvaret för naturreservat, nationalparker etc infordrar
            offert från t.ex.
          </note>
          <note>
            naturvårdsföreningar, hemvärn eller hushållningssällskap. De
            kan i sin tur ta hjälp av organisationer som orienteringsklubbar,
            fiskeklubbar, brukshundsklubbar, etc, för att sköta naturreservaten.
          </note>
          <note>
            Kds och Socialdemokraterna säger i motioner att de vill förenkla
            byråkratin kring reservatsbildandet. Ett sätt är just att låta
            frivilligkrafterna ta hand om reservaten.
          </note>
          <note>
            En sak som förvånar mig är att socialdemokraterna anser att skogsägarna
            själva skall finansiera markköp till reservaten. Sinikka Bohlin
            kan nog dra sig till minnes att vi i Skogspolitiska kommittén
            ansåg att just reservatsköpen var ett allmänintresse och inte
            ett sektorsansvar.
          </note>
          <note>
            Jag skulle bra gärna velat säga något om
          </note>
          <note>
            Östersjömiljön också, men det kanske blir tillfälle till det
            efter Kaj Larssons anförande.
          </note>
          <note type="speaker">
            Anf. 36 MARGARETA WINBERG (s)
          </note>
          <note>
            replik:
          </note>
          <note>
            Fru talman! Jag blir alltid lika häpen och upprörd när kds tar
            till orda i dessa frågor. Man framställer sig som om man stod
            vid sidan av det som händer.
          </note>
          <note>
            Kds talar om miljön som om man inte var ansvarig för den utveckling
            som sker i Sverige.
          </note>
          <note>
            Carl Olov Persson talar om att det behövs ett livskraftigt jordbruk
            i skogs- och mellanbygderna, och att man därför måste bygga upp
            ekonomin där.
          </note>
          <note>
            På vilket sätt skall man göra det? Det vill jag gärna veta. Det
            som sker nu är en motsatt utveckling. Det som sker nu är ju följden
            av den politik som regeringen Bildt för, där kds har ett par ministerposter
            och är medansvarigt. Tala om hur ni vill göra och försök att göra
            det. Jag har inte stött på ett enda fall där ni i vårt utskott
            har gått emot förslag som har lett till den utveckling som ni
            nu kritiserar.
          </note>
          <note>
            Kds brukar tala om ekologiskt jordbruk på ett sätt som skulle
            kunna få en att tro att kds driver den frågan på ett speciellt
            sätt. Men det är ju tvärtom så att kds för samma politik som regeringen.
          </note>
          <note>
            Vi har exempelvis lagt förslag om att man skulle ha ett särskilt
            arealstöd för ekologiskt jordbruk, motiverat av den dåliga politik
            som regeringen har fört då man har avskaffat gränsskyddet för
            importerat foder, tagit bort avgifterna på handelsgödsel och bekämpningsmedel
            och tagit bort djurbidraget. Detta har hela tiden haft sin udd
            riktad mot de ekologiska lantbruken. De har inte fått tillbaka
            någonting, utan de har straffats genom att djurbidraget har försvunnit.
            När vi då vill kompensera för den förlusten är ni inte med. Ni
            går även emot era egna partikamrater, som har motionerat i just
            den riktning som vi tycker är bra.
          </note>
          <note>
            Förklara för mig hur detta går ihop. Jag tycker inte att man
            skall förföra väljarna på det sätt som ni gör.
          </note>
          <note>
            Det är inte första gången ni gör det.
          </note>
          <note>
            Anf. 37 CARL OLOV PERSSON (kds)
          </note>
          <note>
            replik:
          </note>
          <note>
            Fru talman! Långsiktigt måste vi arbeta för ett ekologiskt riktigt
            lantbruk. Vi måste alltså delvis gå tillbaka till våra förfäders
            sätt att hantera marken.
          </note>
          <note>
            En lantbrukare kan inte leva med kortsiktiga besked. Vi måste
            ta ett ansvar för redan givna beslut. Vi kan inte kasta om jordbrukspolitiken
            för nästa år. Vi kan inte säga att vi ändrar på reglerna för det
            ena och det andra när lantbrukarna har ställt in sig på ett lantbruk
            som skall se ut på ett visst sätt.
          </note>
          <note>
            Detta måste Margareta Winberg ha respekt för.
          </note>
          <note>
            Socialdemokraterna föreslår miljöavgifter som skall gå direkt
            in i statskassan. Socialdemokraterna vill alltså inte använda
            dessa pengar som ett styrinstrument för att skapa ett öppet landskap
            och ett bra miljövänligt lantbruk, utan mera för att hjälpa upp
            brister i statskassan.
          </note>
          <note>
            Det finns mycket annat jag skulle vilja ta upp, men tiden räcker
            inte till.
          </note>
          <note type="speaker">
            Anf. 38 MARGARETA WINBERG (s)
          </note>
          <note>
            replik:
          </note>
          <note>
            Herr talman! Denna replik gör mig ännu mer upprörd. Carl Olov
            Persson säger att vi inte skall kasta om politiken; vi måste stå
            fast vid redan givna beslut. Det är ju precis det ni har gjort.
            Det är ni i regeringsställning som har kastat om den politik som
            den gamla regeringen och en stor majoritet i riksdagen faktiskt
            var överens om.
          </note>
          <note>
            Jag tycker att det är skamligt av dig att säga att ni inte har
            kastat om politiken. Det är precis det ni har gjort. Ni har kastat
            om politiken i en sådan riktning att den går tvärs emot det som
            ni brukar plädera för här i kammaren, nämligen ökad miljöhänsyn
            och ekologiskt jordbruk.
          </note>
          <note>
            Carl Olov Persson säger att vi skall gå tillbaka till våra förfäders
            sätt att bruka jorden. Förklara vad det innebär.
          </note>
          <note>
            Jag har läst om stenåldern, men inte trodde jag att vi skulle
            gå tillbaka till den. Förklara vad som menas! Jag tycker att det
            är fel att bara kasta ur sig sådana uttryck.
          </note>
          <note>
            Vad som har skett är att ni i regeringsställning och i majoritet
            här i kammaren har kastat om politiken så att spannmålsodlare
            och odlare i södra Sverige gynnas och så att bönder i skogs- och
            mellanbygderna och de ekologiska lantbruken missgynnas. Det är
            sanningen, och det tycker jag att Carl Olov Persson skall erkänna.
            Det blir fel både i protokollet och för dem som lyssnar på läktaren
            om de tror att kds står upp både för miljö och för etik och moral,
            som ni brukar säga. Det här stämmer inte med etik och moral. Carl
            Olov
          </note>
          <note>
            Persson talar inte sanning här.
          </note>
          <note>
            Anf. 39 CARL OLOV PERSSON (kds)
          </note>
          <note>
            replik:
          </note>
          <note>
            Herr talman! I sitt första inlägg talade Margareta
          </note>
          <note>
            Winberg om vem som skulle stå för kostnaden för ett miljövänligt
            jordbruk. Hon frågade om vi konsumenter skall göra det. Förr i
            tiden fanns det en stor grupp lantbrukare; vid sekelskiftet jobbade
          </note>
          <note>
            53 % inom lantbruket. I dag är det bara 90 000
          </note>
          <note>
            människor som jobbar inom lantbruket. Jag menar att vi kanske
            måste ha fler människor som arbetar med ett miljöriktigt lantbruk
            i framtiden.
          </note>
          <note>
            Är Socialdemokraterna beredda att ändra på sin inställning i
            de här frågorna, för att skydda lantbruket mot monokultur och
            stordrift och se till att det får större ekonomiska förutsättningar
            att klara sig? Det har Margareta Winberg inte alls visat prov
            på. Hon har i stället tillsammans med sina partivänner försökt
            att dra ned på resurserna för lantbruket så att det knappast kommer
            att finnas något lantbruk när vi kommer med i EG om ett par år.
          </note>
          <note>
            Det är inte i första hand fråga om moral och etik, utan det är
            fråga om att ni inte begriper konsekvenserna av den ekonomiska
            politik som ni för t.ex. genom era motioner eller av er inställning
            i de här frågorna över huvud taget.
          </note>
          <note type="speaker">
            Anf. 40 SINIKKA BOHLIN (s) replik:
          </note>
          <note>
            Herr talman! Jag skulle vilja ta upp två saker som
          </note>
          <note>
            Carl Olov Persson berörde i sitt anförande. Jag tackar först
            för svaret, som var positivt. Carl Olov
          </note>
          <note>
            Persson lovar att arbeta för att avsätta Domänmark för reservat.
            Men jag skulle också kunna kalla det för dubbelmoral. Det är nämligen
            i det här betänkandet som en motion från kds och
          </note>
          <note>
            Centerpartiet om inventeringar behandlas. I och för sig gäller
            det bara inventering av
          </note>
          <note>
            Domänreservat och lagstadgat skydd för dem, men nya omständigheter
            hade tillkommit när betänkandet behandlades i utskottet. Varför
            då inte agera? Är det vad ni kallar för moral och etik när det
            gäller naturvården?
          </note>
          <note>
            Jag blev anklagad för att vara klåfingrig när jag ville använda
            de styrmedel som finns, alltså de demokratiska medel som vi politiker
            kan använda för att nå de samhällsmål och nationella mål som vi
            enats om i Sverige. För min del gäller det grön tillväxt och grön
            ekonomi. Man behöver ha politiska styrmedel, Carl Olov Persson.
            Marknaden ensam klarar inte av den gröna tillväxten.
          </note>
          <note>
            Anf. 41 CARL OLOV PERSSON (kds)
          </note>
          <note>
            replik:
          </note>
          <note>
            Herr talman! I Skogspolitiska kommittén, där jag ingick som parlamentarisk
            ledamot, gjorde jag ett särskilt uttalande i slutbetänkandet.
            I det talade jag för att Domän skulle få avsätta ytterligare mark
            till reservat. Jag agerar fortfarande för det i ganska stor omfattning.
            Men man kan inte göra allt här i kammaren eller dra allt i utskottet.
          </note>
          <note>
            När det gäller klåfingrigheten tycker jag personligen att det
            skulle vara mycket roligare om
          </note>
          <note>
            Socialdemokraterna övergav regleringstanken, dvs. att man med
            regler och förordningar, och kanske några lagar och åtal och genom
            att sätta dit folk, skulle kunna styra utvecklingen mot en bättre
            miljö. Jag tror inte på det. Det vore bättre om man lockade fram
            de goda egenskaper som finns hos aktörerna. Det finns ett oerhört
            stort miljöintresse hos dem som äger skog och mark. Det skulle
            man kunna ta vara på och få många av målsättningarna förverkligade.
          </note>
          <note>
            Förr i tiden fanns det ett miljöintresse som kunde få effekt,
            därför att det då fanns så många människor som kunde jobba i branschen.
            I dag är det en ekonomiskt och på andra sätt utsatt grupp.
          </note>
          <note>
            Det finns mycket små möjligheter för den gruppen att klara av
            att ensam bära alla kostnader och hela ansvaret för miljövården.
            Vi har många tiotals års försyndelser bakom oss. Det gäller inte
            bara den här regeringen utan i första hand tidigare regeringar,
            då Socialdemokraterna hade ansvaret för Jordbruksdepartementet
            och tvingade fram monokulturjordbruket.
          </note>
          <note type="speaker">
            Anf. 42 SINIKKA BOHLIN (s) replik:
          </note>
          <note>
            Herr talman! Carl Olov Persson hänvisar till
          </note>
          <note>
            Skogspolitiska utredningen. Men det har ju förflutit månader
            och t.o.m. år sedan utredningen blev färdig. Som jag sade tidigare
            gäller nya omständigheter för Domän. Det har bolagiserats, och
            det skall sammanföras med ASSI och NCB.
          </note>
          <note>
            Enligt Moderaterna skall det också privatiseras.
          </note>
          <note>
            Vad händer då med markavsättningarna? Det här är inte fråga om
            någon fem-i-tolv-rörelse, utan klockan har redan slagit. Jag skulle
            fortfarande vilja ha besked av Carl Olov Persson om det som han
            har lovat att arbeta för. Han säger att han inte kan göra det
            i kammaren. Jag undrar då var Carl
          </note>
          <note>
            Olov Persson tänker uträtta det arbetet.
          </note>
          <note>
            Anf. 43 CARL OLOV PERSSON (kds)
          </note>
          <note>
            replik:
          </note>
          <note>
            Herr talman! Jag för ett samtal med folk på regeringsnivå i de
            här frågorna. Det har jag gjort flera gånger, och jag kommer att
            fortsätta med det.
          </note>
          <note type="speaker">
            Anf. 44 KAJ LARSSON (s):
          </note>
          <note>
            Herr talman! Efter denna knivkastning skall jag ta upp ett annat
            problem.
          </note>
          <note>
            I jordbruksutskottets betänkande nr 9, som vi nu debatterar,
            behandlas utöver propositionen bl.a. en motion av mig och Börje
            Nilsson från den allmänna motionstiden om erosionsskador på Skånes
            södra kust, speciellt Löderups strandbad.
          </note>
          <note>
            Under några år har jag motionerat om det här problemet. Anledningen
            är de angrepp som sker på den södra kuststräckan i Skåne. Löderups
            strandbad är speciellt utsatt. Bebyggelse som från början låg
            på betryggande avstånd från havet har fått känna av naturens oanade
            krafter.
          </note>
          <note>
            Stranderosion är ett allvarligt och växande problem, som hotar
            att tillintetgöra betydande värden om det inte sätts in långsiktiga
            och planerade åtgärder. Forskarna är ganska överens om att de
            utsläpp av växthusgaser som följer av energiförbrukningen får
            till följd en klimatförändring och en allmän höjning av jordens
            temperatur genom den s.k. växthuseffekten. Det sägs också att
            detta kommer att göra att havsytan stiger med 20--100 cm under
            nästa århundrade.
          </note>
          <note>
            I Löderups strandbad i Ystads kommun finns -- på en sträcka av
            ca 1 700 m -- den värsta erosionsskada som vi har i Sverige. Det
            är ca 300 fritidsfastigheter som är i farozonen. Men det är inte
            bara det. Även rekreationsområden, campingplatser, vägbyggen osv.
            är hotade. Det har också förekommit att fastigheter har rasat
            ned och blivit havets rov.
          </note>
          <note>
            I Sverige har man inte provat någon teknik för att möta det här
            problemet. Därför tycker jag att det skulle vara naturligt att
            använda problemet i
          </note>
          <note>
            Löderups strandbad till ett försök. I motionen har vi därför
            föreslagit att man gör Löderups strandbad till ett fullskaleprojekt.
            Det är då också viktigt att det fullskaleprojektet till en del
            betalas av staten, att staten engagerar sig i det här. Fastighetsägare
            har varit villiga att ställa upp med medel.
          </note>
          <note>
            Kommunen är villig att ställa upp med medel.
          </note>
          <note>
            Därför har vi också ansett det naturligt att kräva att staten
            visar sitt intresse.
          </note>
          <note>
            Planminister Görel Thurdin besökte Löderup för ett och ett halvt
            år sedan, och vid det tillfället uttalade hon sig väldigt positivt
            för att staten skulle hjälpa till. Därefter har vi varken hört
            eller sett
          </note>
          <note>
            Görel Thurdin.
          </note>
          <note>
            För cirka en månad sedan skrev jag en interpellation till planministern
            om det här, och jag fick kort därefter beskedet att jag inte får
            något svar förrän i januari eller februari månad.
          </note>
          <note>
            Med andra ord kan man säga att det intresse som regeringen hitintills
            har visat har varit väldigt svalt.
          </note>
          <note>
            Naturvårdsverket har däremot visat ett större intresse genom
            att anslå 250 000 kr till forskning kring det här problemet. Också
            NUTEK har visat intresse. Men utöver forskningspengarna behövs
            det också medel för att man skall kunna bygga hövder ute i havet
            som kan bryta vågrörelserna. På så vis kan man också skaffa sig
            en erfarenhet. För detta krävs ett antal miljoner.
          </note>
          <note>
            Som jag nämnde tidigare är det viktigt att dessa utgifter inte
            betalas enbart av fastighetsägare och kommun, utan skall det vara
            ett forskningsprojekt, ett fullskaleprojekt, är det viktigt att
            staten är med och bär sin del av ansvaret. Det är viktigt därför
            att i den framtid som vi går till mötes kommer, som jag nämnde,
            säkerligen andra platser i Sverige att bli utsatta för sådana
            här erosionsskador. För att vi på ett bättre sätt skall kunna
            möta framtiden är det därför viktigt att vi i dag skaffar oss
            både kunskap och lärdom.
          </note>
          <note>
            Jag har ibland i besvikelsens stund sagt -- och det står jag
            fast vid -- att jag är övertygad om att detta problem hade varit
            löst för länge sedan om det hade inträffat uppe i Stockholmsregionen.
          </note>
          <note>
            Utskottet har nu behandlat vår motion, och det är glädjande att
            ett enigt utskott i betänkandet skriver: ''Utskottet anser det
            därför viktigt att staten ikläder sig ett större ekonomiskt ansvar,
            dels för att påbörjade skyddsåtgärder skall kunna fullföljas,
            dels för forsknings- och teknikutvecklingsändamål men också för
            genomförande av detta fullskaleförsök.'' Jag tycker att det är
            bra, men självfallet hade det varit ännu bättre om vi hade fått
            ett tillkännagivande till regeringen. Men jag är i alla fall glad
            så här långt, och jag skall därför inte avge något annat yrkande.
          </note>
          <note>
            Jag förutsätter att regeringen tar fasta på vad jordbruksutskottet
            skriver och vad riksdagen kommer att uttala och att man verkligen
            ser till att engagera sig ekonomiskt i detta fullskaleförsök i
          </note>
          <note>
            Löderups strandbad.
          </note>
          <note type="speaker">
            Anf. 45 LENNART DALÉUS (c) replik:
          </note>
          <note>
            Herr talman! Jag vill bara kort understryka den iakttagelse som
            Kaj Larsson gör om den här typen av miljöproblem. Det är också
            uppenbart att utskottet har tagit till sig insikten om att hoten
            mot den biologiska mångfalden kan dyka upp på många olika sätt
            och att även erosionsfrågor är centralt viktiga naturvårdsfrågor.
            I likhet med Kaj Larsson tycker jag att utskottets skrivning,
            som Kaj Larsson också citerade, är väldigt tydlig och kraftfull.
          </note>
          <note>
            Jag vill än en gång understryka att insikten finns hos utskottet.
            Jag kan försäkra Kaj Larsson om att insikten naturligtvis finns
            hos mark- och planministern om problemets betydelse och behovet
            av även statliga åtgärder.
          </note>
          <note type="speaker">
            Anf. 46 PER STENMARCK (m):
          </note>
          <note>
            Herr talman! I det här betänkandet behandlas några motioner som
            tar upp problematiken kring s.k. stranderosion, dvs. det faktum
            att sand till stora delar försvinner från stränderna.
          </note>
          <note>
            Detta är ett problem som framför allt drabbar
          </note>
          <note>
            Skåne. Det är ingalunda något nytt fenomen. Om man jämför kartor
            från början av 1800-talet med hur verkligheten ser ut i dag, kan
            man se att strandlinjen i flera fall har dragit sig tillbaka med
            långt över 100 m.
          </note>
          <note>
            Detta är också till stora delar en accelererande process. Skadorna
            inom en viss tidsperiod är större nu än vad de var tidigare. Försämringstakten
            var långsammare förr. Förfallet går snabbare nu. Det gör att situationen
            hela tiden bara blir värre. Det kanske är denna tendens som är
            den allra allvarligaste.
          </note>
          <note>
            Det finns förmodligen flera skäl till detta. Ibland samverkar
            de och gör att försämringsprocessen fortsätter på ett okontrollerat
            sätt.
          </note>
          <note>
            Längs stora delar av den skånska kusten är därför stranderosion
            ett stort problem. Kommuner som
          </note>
          <note>
            Ystad, Trelleborg, Skurup, Vellinge, Lomma och
          </note>
          <note>
            Landskrona är i olika grad drabbade. Dessa kommuner har i vissa
            fall lagt ner ett stort arbete och stora belopp på att försöka
            hitta en lösning.
          </note>
          <note>
            Hårdast drabbat är, precis som Kaj Larsson nämnde tidigare, Löderups
            strandbad öster om
          </note>
          <note>
            Ystad, där mycket stora områden är väldigt kraftigt skadade.
          </note>
          <note>
            Bakom skadorna finns sannolikt en rad orsaker:
          </note>
          <note>
            Förmodligen är en pågående klimatförändring en sådan orsak. Det
            globala vindcirkulationsmönstret har därmed ändrat karaktär. Kraftiga
            stormar med ökad våghöjd har förorsakat en ökad erosion.
          </note>
          <note>
            Inom ett tidsperspektiv av 40--50 år beräknar experter att en
            höjning av vattenytan med 25--50
          </note>
          <note>
            cm är fullt möjlig. För Sveriges sydkust skulle detta innebära
            att kustlinjen retirerar med mellan 25 och
          </note>
          <note>
            50 m. Därmed kommer inte mycket att återstå av dessa sandstränder.
          </note>
          <note>
            Detta är krafter som förmodligen ingen av oss rår över men som
            det ändå förtjänar att vi försöker begränsa verkningarna av. Förmodligen
            är det inte möjligt att rädda samtliga skadade stränder i
          </note>
          <note>
            Skåne, men inte minst för djurlivet och ur rekreationssynpunkt
            finns det stränder som är värda att göra särskilda insatser för.
            Den mark som det här rör sig om är dessutom normalt sett allemansrättsligt
            tillgänglig. Detta är av stor betydelse i ett landskap som Skåne,
            där det råder brist på sådana områden.
          </note>
          <note>
            Jag är, herr talman, beredd att hålla med Kaj
          </note>
          <note>
            Larsson om vad som hade hänt om motsvarande problem hade uppstått
            i andra delar av landet.
          </note>
          <note>
            Jag har ibland haft tillfälle att fundera över vilka politiska
            och andra insatser som hade gjorts om det i stället hade varit
            en liten kobbe i Stockholms skärgård som hade varit hotad, och
            inte ett antal mil sandstrand i Skåne. Hade man då också i åratal
            hänvisat till att naturen måste ha sin gång? Jag är övertygad
            om att det inte hade varit på det viset.
          </note>
          <note>
            Alla till buds stående resurser hade omedelbart satts in för
            att se till att minimera de negativa effekterna. Då hade det inte
            behövts några argument om ''nationella värden'' och
          </note>
          <note>
            ''riksintressen'', utan det hade ansetts vara en självklarhet
            att åtgärder skulle vidtas snabbt.
          </note>
          <note>
            Det har inte varit så i det här fallet, men just mot den bakgrunden
            vill jag påstå att jordbruksutskottets betänkande i denna del
            är en klar framgång och ett genombrott för frågans handläggning.
          </note>
          <note>
            Redan för ett år sedan gjorde utskottet uttalanden om krav på
            ökad forskning. Detta har nu också blivit ett av resultaten.
          </note>
          <note>
            Naturvårdsverkets forskningsnämnd har beviljat
          </note>
          <note>
            Lunds tekniska högskola 250 000 kr för att följa upp effekterna
            av erosionsskydd som satts upp.
          </note>
          <note>
            Ystads kommun har fått stöd från NUTEK för att kunna göra en
            allmän utredning med teoretiska försök i datoroch laboratoriemiljö.
          </note>
          <note>
            NUTEK har också beviljat pengar bl.a. till
          </note>
          <note>
            Institutionen för teknisk vattenresurslära vid Lunds tekniska
            högskola för ett forskningsprojekt för teknikutveckling.
          </note>
          <note>
            Allt detta visar på att det nu finns en betydligt större uppslutning
            bakom tanken att det verkligen är av nationellt intresse att försöka
            rädda erosionsskadade stränder. Det finns nu anledning att följa
            upp vad som blir effekterna av dessa åtgärder. Det finns också
            anledning att följa upp vilka eventuellt ytterligare initiativ
            som kommer att tas av det ansvariga statsrådet. Jag lade särskilt
            märke till -- vilket gladde mig -- vad Lennart Daléus sade om
            att det hos detta statsråd finns en insikt om att problemen är
            mycket stora.
          </note>
          <note>
            Jag har, herr talman, mot denna bakgrund inget yrkande utöver
            vad utskottet har föreslagit.
          </note>
          <note>
            Anf. 47 JOHN ANDERSSON (-):
          </note>
          <note>
            Herr talman! Frestelsen blev för stor för mig. Jag kan inte enbart
            lyssna till den här debatten. Jag vill också säga några ord.
          </note>
          <note>
            Jag tycker att det är så många ytterligheter som kommer fram.
            Jag är mycket förvånad över att debatten förs så långt från den
            verklighet det handlar om. Jag tror inte att det råder någon oenighet
            om att bevara mångfalden, ta hänsyn till naturen osv. Men det
            finns delade meningar om hur det skall ske, på vilket sätt och
            med vilka medel.
          </note>
          <note>
            Det vore enkelt om naturen kunde ha sin gilla gång, som det heter.
          </note>
          <note>
            Problemet i det hela -- nu tänker jag på skogsbruket -- är att
            skogsnäringen är Sveriges ekonomiska ryggrad. Den levererar in
            drygt 50
          </note>
          <note>
            miljarder kronor netto. Alla ni som framför önskemål och allehanda
            åsikter om hur man skall förfara i detta skogsbruk har icke på
            något sätt talat om vilken inverkan det har på skogsnäringen och
            vilka konsekvenser det får.
          </note>
          <note>
            Konsekvensbeskrivningar efterlyses. Jag skulle vilja be er lämna
            konsekvensbeskrivningar på en del av de förslag som ni för fram.
          </note>
          <note>
            Om Sinikka Bohlins åsikter om skogsnäringen är representativa
            för Socialdemokraterna tror jag att alla som har sina jobb inom
            skognäringen kommer att ha dålig sömn framöver inför tanken att
            de åsikterna skulle omsättas i praktisk handling. De åsikterna
            är så långt från verkligheten som de någonsin kan vara.
          </note>
          <note>
            Jag har varit verksam inom skogsbruket sedan
          </note>
          <note>
            1950. På 60- och 70-talen och in på 80-talet var jag en skogsbrukets
            största kritiker. Jag var kritiskt mot det skogsbruk vi fick då,
            det schablonmässiga skogsbruket där man ville använda gifter och
            gödsel i obegränsad omfattning. Jag var tämligen ensam.
          </note>
          <note>
            Nu när vi både ser och upplever hur skogsbruket försöker att
            göra allt för att ta allra största hänsyn till naturen kommer
            en massa förslag på regler, anvisningar och nya pålagor. Jag vill
            påstå att skogsbrukarna undrar mycket över den här debatten som
            förs över deras huvuden. När vi här i kammaren diskuterar mångfalden
            tycker de att det är enfalden som kommer fram.
          </note>
          <note>
            Det borde vara klart för alla att det inte går att reglera eller
            lagstifta fram en hänsyn till naturen.
          </note>
          <note>
            Det handlar om så många frågor, bl.a. om ekonomin, som jag sade.
            Då faller hela resonemanget om att man skall göra si eller så.
            Det handlar i stället om den kunskap som finns och att man försöker
            ta den hänsyn som man är mäktig att ta i skogsbruket.
          </note>
          <note>
            Nu ligger åter ett förslag om en avgift för ägarna av produktiv
            skogsmark. Det heter i reservation 7 att man skall ta ut en avgift
            från markägarna för att köpa in deras mark. Det är ungefär som
            att knalla in i en affär, öppna kassan, ta pengarna och sedan
            köpa varorna i hyllan. Det är ungefär samma sak.
          </note>
          <note>
            Jag är också förvånad att Socialdemokraterna har bytt fot på
            bara några månader. När vi beslutade om skogspolitiken i våras
            sade de bestämt att inkomsterna från skogsbruksavgiften inte bör
            användas för inköp av skogsmark till gemensamma insatser för reservatsavsättningar.
            Nu har de ändrat uppfattning på bara några månader. Det gäller
            en näring som har en omloppstid på 100--120 år.
          </note>
          <note>
            Det finns flera saker att peka på. Jag tror att ni som kommer
            med alla dessa förslag -- de må se bra ut, men de andas populism
            -- skulle ta ett resonemang med skogsnäringen och se efter vad
            som är möjligt att göra. Ta framför allt hänsyn till vilka möjligheter
            som finns! Om vi skall införa nya restriktioner, regler eller
            sätta in olika åtgärder måste vi också ta konsekvenserna. Vi vill
            väl inte avsäga oss det exportvärde på över 50 miljarder som kommer
            landet till del? Vi kan inte diskutera och säga att så skall vi
            ha det och helt bortse från den betydelse som näringen har för
            landet.
          </note>
          <note type="speaker">
            Anf. 48 SINIKKA BOHLIN (s) replik:
          </note>
          <note>
            Herr talman! John Andersson säger att det finns ytterligheter
            i den här debatten. Det beskriver kanske också den sammansättning
            som vi har i kammaren. Vi kommer från olika verkligheter. Min
            verklighet är kanske inte likadan som John
          </note>
          <note>
            Anderssons. Jag är inte skogsägare i den meningen.
          </note>
          <note>
            Jag tillhör den stora grupp i samhället som ser skogen som nationell
            resurs. Jag nyttjar skogen på många olika sätt. Jag kommer också
            från den del av landet som är beroende av näringen. Det är jag
            mycket väl medveten om.
          </note>
          <note>
            I dag diskuterar vi inte näringspolitik i stort, utan vi försöker
            klara av den biologiska mångfalden. Om naturen hade sin stilla
            gång -- det vore ju önskvärt --
          </note>
          <note>
            behövde vi inte debattera detta. Då hade ju naturen klarat av
            det. Men nu är det ju så att människan påverkar naturen och kommer
            att påverka den även i fortsättningen. Det är detta som vi gemensamt
            skall försöka klara av. Hur skall vi klara av de mål som vi har
            fattat beslut om här i riksdagen och även ställt upp internationellt?
          </note>
          <note>
            Vi begär en utredning om den långsiktiga finansieringen. Där
            är fondmålet en möjlighet. Vad skall vi göra om vi inte klarar
            vardagslandskapet och detta med Domän AB? När det gäller Domän
            är även skogsägarna inne på samma linje vad gäller avsättandet
            av reservat.
          </note>
          <note>
            Anf. 49 JOHN ANDERSSON (-) replik:
          </note>
          <note>
            Herr talman! Sinikka Bohlin bekräftar det jag sade.
          </note>
          <note>
            Vi diskuterar olika saker olika dagar. Sinikka
          </note>
          <note>
            Bohlin sade att vi inte diskuterar näringspolitik i dag. Problemet
            är att skogsnäringen är både natur, hänsyn till miljön och ryggraden
            i svensk ekonomi.
          </note>
          <note>
            Det är det som är problemet. Det har tydligen inte
          </note>
          <note>
            Sinikka Bohlin och dagens socialdemokrati insett.
          </note>
          <note>
            Jag saknar Jan Fransson, Martin Segerstedt och
          </note>
          <note>
            Håkan Strömberg i den här debatten. Det är en total omläggning
            av synen på skogsbruket som har skett inom socialdemokratin.
          </note>
          <note>
            Jag vill också veta om ni har bytt fot nu. När vi fattade beslut
            om skogspolitiken i våras sade ni ju att den här avgiften inte
            skulle användas för att köpa mark. Nu skall ni använda de här
            pengarna till det. Vad är det som gäller?
          </note>
          <note>
            Jag tror inte att jag behöver några pekpinnar om hur vårt förhållande
            till naturen skall vara. Jag har bott i skogen, och jag är född
            i skogen. Jag har sett varje förändring som har skett i naturen.
            Det har ingenting att göra med om jag är skogsbrukare eller inte.
            Om vi skall ha en skogsnäring som fungerar och ger detta värdefulla
            tillskott till Sveriges ekonomi måste vi också som ledamöter i
            Sveriges riksdag på ett vettigt sätt kunna diskutera vad som är
            möjligt att göra eller inte göra och inte komma med en massa regler.
          </note>
          <note>
            I reservationen om kantzoner vill ni ha fem meters zon längs
            en bäck.
          </note>
          <note>
            Varenda skogsägare som har lämnat en kantzon på några meter mot
            en bäck får efter några veckor se att varenda träd har ramlat
            för blåsten. Det är en omöjlighet. Att över huvud taget detaljreglera
            på detta sätt är en omöjlighet.
          </note>
          <note type="speaker">
            Anf. 50 SINIKKA BOHLIN (s) replik:
          </note>
          <note>
            Herr talman! Man kan alltid säga att det är synd att helheten
            inte diskuteras. Nu säger riksdagsordningen att jag skall försöka
            hålla mig till att debattera det betänkande vi behandlar, och
            det är alltså ''Strategi för biologisk mångfald''. Där berörs
            inte frågan om näringen. Man har skiljt på produktionsmålet och
            miljömålet i debatten. Det kan man beklaga, men vi får väl återkomma
            till denna diskussion i vår och diskutera helheten på ett annat
            sätt.
          </note>
          <note>
            Jag kan tyvärr inte hjälpa att det är en kvinna som debatterar
            skogspolitik och biologisk mångfald och att John Andersson saknar
            sina manliga kolleger.
          </note>
          <note>
            Ni kanske kan föra den diskussionen någon annanstans.
          </note>
          <note>
            Anf. 51 JOHN ANDERSSON (-):
          </note>
          <note>
            Herr talman! För att undvika missförstånd vill jag säga att det
            inte är mina manliga kolleger jag saknar. Jag saknar den syn på
            skogspolitiken som socialdemokraterna har haft. Den syn de har
            nu är helt ny. Att det är en kvinna som debatterar skogspolitik
            har ingenting med saken att göra.
          </note>
          <note>
            Vi kan inte göra det så enkelt för oss som att diskutera miljö
            ena dagen och göra på ett sätt då och näringspolitik andra dagen
            och göra på ett annat sätt då. Jag kräver -- också av mig själv
            -- att man skall kunna se att det finns ett samband och att det
            hela går ihop.
          </note>
          <note>
            Jag har förstått att den nya tidens sätt att driva politik innebär
            att man tar en fråga i sänder. Det gör att man kan lägga fram
            vilka förslag som helst.
          </note>
          <note>
            Ta bara förslaget om att 5 % av marken nedanför odlingsgränsen
            skall bli reservat. Sinikka Bohlin har hela tiden diskuterat priset
            på inköpen av denna mark. Snälla Sinikka Bohlin, en miljon hektar
            mark tas ju ur produktion! Det berör de som jobbar på marken,
            de som transporterar virke och de som skall förädla virket.
          </note>
          <note>
            Gör en konsekvensbeskrivning av vad det blir för kostnader för
            dem som berörs! Det handlar nog inte om 500 miljoner, vilket skulle
            vara priset för marken.
          </note>
          <note>
            Det finns ingen som helst substans i de förslag som kastas fram
            och ingen som helst helhet. Det är det jag efterlyser.
          </note>
          <note type="speaker">
            Anf. 52 CARL G NILSSON (m):
          </note>
          <note>
            Herr talman! Jag ber först att få instämma i John
          </note>
          <note>
            Anderssons mycket viktiga påpekande om sambandet mellan svensk
            ekonomi i allmänhet och skogsbruket. Skogsbruket har en stor betydelse
            i det sammanhanget.
          </note>
          <note>
            Jag begärde ordet närmast därför att Sinikka
          </note>
          <note>
            Bohlin frankt påstod att den moderata politik som kommer till
            uttryck i det betänkande vi nu diskuterar bara representerar ett
            särintresse och ett egenintresse och styrs av markägarnas villkor.
          </note>
          <note>
            Det är helt riktigt, Sinikka Bohlin, att enskilda markägare spelar
            en oerhört stor roll i frågan om biologisk mångfald. Jag tror
            att vi alla är överens om att man vårdar det man äger.
          </note>
          <note>
            Socialdemokraternas skogspolitik under 60- och 70-
          </note>
          <note>
            talet främjade storskalighet och monokulturer.
          </note>
          <note>
            Sinikka Bohlin påpekade ju själv i sitt inledningsanförande att
            det var på det sättet. Den representerade en stark fientlighet
            mot enskilt ägande över huvud taget.
          </note>
          <note>
            Den skogspolitiken är avskräckande i detta sammanhang. Socialdemokraternas
            nuvarande skogspolitik kan vi läsa ut ur reservationerna till
            betänkandet. Man förespråkar återgång till en speciell straffbeskattning
            av skogsbruk, nya regleringar och en allmän återgång till den
            skogspolitik som har åstadkommit de skador och avarter som vi
            nu försöker reparera. Den skogspolitiken och den försämring av
            ägandets villkor som det i själva verket är frågan om är inget
            annat än ett hot mot biologisk mångfald.
          </note>
          <note>
            Vi moderater strävar efter att det skall finnas många enskilda
            små och medelstora skogsägare som representerar en stor mångfald.
            Denna politik exemplifieras bl.a. i det faktum att Domäns ledning
            har givits order om att sälja ut Domäns marker -- de små skogs-
            och lantbruken -- till enskilda brukare, grannar och arrendatorer
            så långt det är möjligt. På det sättet kommer den ägandets mångfald
            som jag menar är den bästa garanten för biologisk mångfald att
            öka.
          </note>
          <note type="speaker">
            Anf. 53 SINIKKA BOHLIN (s) replik:
          </note>
          <note>
            Herr talman! Det är väldigt intressant att se hur ytterligheter
            närmar sig varandra i diskussionen.
          </note>
          <note>
            Moderaterna instämmer i det John Andersson, som i och för sig
            inte har någon partibeteckning, säger.
          </note>
          <note>
            Jag har sagt att de enskilda markägarna är viktiga.
          </note>
          <note>
            Jag har hävdat att vardagslandskapet och de brukningsmetoder
            man använder där är viktiga.
          </note>
          <note>
            Men det är inte markägarintressen som skall styra svensk skogspolitik
            eller den biologiska mångfalden.
          </note>
          <note>
            Det är inte marknaden som styr. Det finns viktigare och större
            frågor som man måste klara av tillsammans i demokratiska former.
          </note>
          <note>
            Vad händer om vi inte klarar av de två mål som vi enhälligt har
            beslutat om, dvs. produktionen och miljön? Skadar inte det vårt
            anseende utomlands?
          </note>
          <note>
            Man kan inte utreda hur länge som helst. Vi såg vad som hände
            med Njakafjället. När regeringen försökte utreda möjligheter till
            utbytesmark avverkade man. Vilka reaktioner väcker det utomlands?
            Skadar det inte näringen som sådan?
          </note>
          <note>
            Om det gör det skadar det också hela Sveriges nationella intressen.
          </note>
          <note type="speaker">
            Anf. 54 CARL G NILSSON (m) replik:
          </note>
          <note>
            Herr talman! Det är bra att Sinikka Bohlin återigen i en replik
            säger att jag har rätt i påståendet att de enskilda markägarna
            spelar en väldigt stor roll i detta sammanhang. Visst skall också
            dessa enskilda ägare till små marker ta skälig hänsyn. Vi är helt
            överens om att miljömålet har en stor betydelse för framtiden.
          </note>
          <note>
            Den gamla socialdemokratiska skogspolitiken representerade en
            storskalighet och en brist på insikt om att regleringar inte löser
            problemen. Tack vare det faktum att många ägare till små marker
            varit bångstyriga och faktiskt trotsat den politiken finns det
            en stor biologisk mångfald inom det privata skogsbruket.
          </note>
          <note>
            Om vi får driva den linje jag pläderade för nyss kommer det också
            fortsättningsvis att vara så.
          </note>
          <note type="speaker">
            Anf. 55 MARGARETA WINBERG (s):
          </note>
          <note>
            Herr talman! Jag vill börja med att instämma i
          </note>
          <note>
            Sinikka Bohlins inlägg om intressepolitik.
          </note>
          <note>
            Intressepolitiken har demonstrerats väldigt tydligt i de senaste
            inläggen. Det faktum att man är gammal kommunist eller högerman
            får stå tillbaka för det övergripande: man är skogsägare.
          </note>
          <note>
            Herr talman! Det var inte för att säga detta som jag begärde
            ordet. Jag vill ta tillbaka de yrkanden om bifall till reservationer
            som jag gjorde tidigare. Jag nöjer mig av tidsskäl med att yrka
            bifall till reservationerna 1, 7 och 12. De övriga yrkandena tar
            jag tillbaka.
          </note>
          <note>
            Anf.56 JOHN ANDERSSON (-):
          </note>
          <note>
            Herr talman! Jag tycker att det var ett billigt debattrick att
            säga att det är för att man är skogsägare som man har en viss
            uppfattning,
          </note>
          <note>
            Margareta Winberg. Jag har varit verksam i skogen i 30 år. Jag
            har varit anställd hos Domänverket som huggare i 26 år. Kan det
            inte vara så, Margareta
          </note>
          <note>
            Winberg, att det är de kunskaper jag fått av detta som jag använder
            när jag diskuterar skogsfrågorna och som är grunden för mitt engagemang
            för skogsbruket?
          </note>
          <note>
            Jag slogs ju med utredarna inom socialdemokratin då det gällde
            1979 års skogsutredning.
          </note>
          <note>
            Socialdemokraterna ville då kalhugga hela fjällbarrskogsfältet.
            De ville införa gödsling i stor skala och använda gifter. De ville
            höja uttaget ur den svenska skogen till 100 miljoner skogskubikmeter
            per år. Det var deras linje. Jag fick slåss överallt mot de förslagen.
            Det kan väl inte ha varit för att jag var skogsägare?
          </note>
          <note>
            När Margareta Winberg nu har möjlighet till replik kan hon kanske,
            eftersom inte Sinikka Bohlin kunde ge ett besked, klargöra om
            ni sedan några månader tillbaka har bytt fot. I våras skulle avgiften
            inte alls användas för att köpa mark, men nu vill ni att den skall
            användas så. Vad är det som gäller?
          </note>
          <note>
            Man kan väl inte byta fot på fem, sex månader när det gäller
            en näring som har så lång omloppstid som skogen.
          </note>
          <note type="speaker">
            Anf. 57 LENNART FREMLING (fp):
          </note>
          <note>
            Herr talman! Sinikka Bohlin efterlyste i sitt tidigare anförande
            Folkpartiets syn på denna fråga. Jag hade egentligen inte tänkt
            begära ordet, eftersom
          </note>
          <note>
            Lennart Daléus på ett bra sätt har beskrivit regeringspartiernas
            gemensamma förslag.
          </note>
          <note>
            Folkpartiet står naturligtvis bakom regeringens förslag i propositionen
            och utskottets betänkande.
          </note>
          <note>
            Jag vill i huvudsak nöja mig med att hänvisa till den skogspolitiska
            utredningen, i vilken Sinikka Bohlin var med.
          </note>
          <note>
            Det som föranledde mig att nu begära ordet var den replikväxling
            som Sinikka Bohlin just har haft med
          </note>
          <note>
            John Andersson. Jag tycker att det är anmärkningsvärt att man
            delar upp debatten så, att vi i dag skall diskutera de förslag
            som behövs för bevarande av den biologiska mångfalden men däremot
            inte skall diskutera näringspolitik. De frågorna hänger i högsta
            grad ihop.
          </note>
          <note>
            De förslag som man lägger fram måste vara ansvarsfulla, och jag
            menar att så är fallet med förslagen i regeringens proposition.
            Man har tagit hänsyn till alla aspekter. Vi i Folkpartiet vill
            liksom regeringen se till helheten. En skiljande fråga är att
            regeringen och Folkpartiet har tilltro till enskilda i det här
            sammanhanget medan socialdemokratin har en tradition av att i
            onödan reglera detaljer. Vi tycker att det behövs en ökad tilltro
            till den enskilde. Vi skall därför driva en avreglerande politik,
            som ändå samtidigt lyfter fram miljövärdena.
          </note>
          <note type="speaker">
            Anf. 58 SINIKKA BOHLIN (s):
          </note>
          <note>
            Herr talman! Jag tycker inte att Lennart Fremling skall anklaga
            oss socialdemokrater för att det inte finns enhetlighet i propositionen.
            Jag hoppas att man även i Folkpartiet vet att vi inte sitter i
            regeringen och inte skriver propositioner. Jag får alltså föra
            debatten på grundval av de propositioner, betänkanden och motioner
            som föreligger.
          </note>
          <note>
            Att jag berörde Folkpartiet i mitt första anförande beror på
            att jag har läst Folkpartiets miljöprogram, där det beträffande
            naturvårdsmålet anförs att alla nuvarande arter skall finnas kvar
            om 50 år. Man kan fråga sig hur denna formulering stämmer med
            de skrivningar som Lennart Fremling som folkpartist ställer sig
            bakom i jordbruksutskottets betänkande.
          </note>
          <note type="speaker">
            Anf. 59 LENNART FREMLING (fp):
          </note>
          <note>
            Herr talman! Självfallet medverkar inte Sinikka
          </note>
          <note>
            Bohlin vare sig i propositionsskrivandet eller i avgörandena
            om vad som skall behandlas. Visst behandlar vi nu frågor som gäller
            en strategi för den biologiska mångfalden, men de förslag som
            man har måste ändå hänga ihop, så att det blir en logiskt sammanhängande
            bild.
          </note>
          <note>
            Anf. 60 JOHN ANDERSSON (-):
          </note>
          <note>
            Herr talman! Jag måste besvära kammarens ledamöter ytterligare
            ett par minuter med att ta upp några saker.
          </note>
          <note>
            Det påstås att den borgerliga regeringen skulle gynna skogsnäringen.
            Jag vill påstå motsatsen. Vad som har hänt är ju att den borgerliga
            regeringen har tagit bort stödet till skogsbilvägarna, vilket
            ju var ett stöd till skogsnäringen. Vidare har priserna på massaved
            rasat sedan 1991, så att de nu ligger på
          </note>
          <note>
            1973 års nivå. Den borgerliga regeringen har inte gjort någonting
            åt detta. Skogsägarna har fått en prissänkning på 30 %, men de
            skall bedriva en oförändrad skogsvård, ta ännu större hänsyn till
            naturen osv.
          </note>
          <note>
            I Norge gick man in med ett stöd på 26 kr per kubikmeter när
            priserna sänktes, och många andra länder har ett mycket större
            stöd till skogsbruket än vårt land. Se t.ex. på Tyskland!
          </note>
          <note>
            Jag kan alltså inte alls begripa att någon kan påstå att den
            borgerliga regeringen och de borgerliga partierna på något sätt
            skulle ha gynnat skogsägarna. Tvärtom pekar en rad omständigheter
            på att det skulle finns mycket mer att göra på detta område.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 14 december.)
          </note>
          <note>
            9 § Lagändringar på djurhälsoområdet
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1993/94:11 Lagändringar på djurhälsoområdet
          </note>
          <note>
            (prop. 1993/94:68).
          </note>
          <note type="speaker">
            Anf. 61 BJÖRN ERICSON (s):
          </note>
          <note>
            Herr talman! Att man skall vara rädd om sina husdjur är en inställning
            med hög status i det svenska folket. Motviljan mot att sätta höns
            i bur --
          </note>
          <note>
            ett högaktuellt ämne för utskottet, om än inte i dagens debatt
            -- och mot att hålla nötkreatur inne året om har visat sig vara
            stark i debatten.
          </note>
          <note>
            Djurhållning handlar ofta om det som senare blir vår mat. Intresset
            för sunda livsmedel som producerats på ett så naturnära och lämpligt
            sätt som möjligt har på senare år växt i vårt land.
          </note>
          <note>
            Frågan har också ett internationellt perspektiv. Vi talar om
            djurhälsa som en nationell tillgång och en konkurrensfördel i
            en allt friare handel.
          </note>
          <note>
            Vi socialdemokrater i jordbruksutskottet vill på alla områden
            flytta fram våra positioner när det gäller djurhälsa. Det är anledningen
            till att vi har ställt oss bakom nästan alla de förslag som regeringen
            framlagt i proposition nr 68. Det är av samma anledning, herr
            talman, som vi har reserverat oss på den punkt som gäller bekämpning
            av tuberkulos hos hjortar.
          </note>
          <note>
            Vi ser nämligen inte något som helst skäl till regeringens tvekan
            inför ett obligatoriskt bekämpningsprogram mot denna sjukdom,
            som före 1991 betraktades som utrotad i Sverige.
          </note>
          <note>
            Tuberkulos eller tbc är en farlig sjukdom. När den väl har brutit
            ut hos en hjort är slakt den enda möjliga åtgärden, och köttet
            blir oanvändbart. Tbc är också en sjukdom som kan föras över till
            många andra djur, t.ex. nötkreatur, och till människor.
          </note>
          <note>
            Många här i kammaren har säkerligen förfäder, kanske föräldrar,
            som har dött i tbc.
          </note>
          <note>
            Herr talman! Låt mig citera några rader ur utskottets betänkande:
            En spridning av tuberkulos bland de hägn där hjortar hålls för
            köttproduktion skulle hota hela hjortnäringen i Sverige och på
            sikt innebära hälsorisker för befolkningen.
          </note>
          <note>
            Så tycker hela jordbruksutskottet. Trots detta lägger regeringen
            fram en proposition som inte innehåller någon som helst uppgift
            om vem som skall vara huvudman för det bekämpningsprogram som
            man föreslår. Och majoriteten av utskottet sväljer förslaget.
          </note>
          <note>
            Jordbruksverket, som haft anledning att se ordentligt på den
            här frågan, har lagt fram ett utmärkt förslag till ett bekämpningsprogram
            med stöd i en särskild lag. Det naturliga, ja självklara, hade
            varit att anta det förslaget. Sedan regeringen sagt att det inte
            skulle komma något sådant förslag avstannade arbetet på att införa
            bekämpningsprogrammet. Det betyder att värdefull tid har gått
            till spillo om riksdagen i dag skulle anta Jordbruksverkets förslag.
            Därför kräver vi inte det, även om det är vad vi egentligen vill.
          </note>
          <note>
            Men det minsta som vi kan begära om vi vill framstå som ansvariga
            i bekämpandet av denna sjukdom, som kan bli farlig för människor
            och fullständigt förödande för hjortuppfödningsbranschen, är att
            det blir ett obligatoriskt program och att vi vet vem som skall
            stå för det. Den som är beredd att ta det ansvaret kan göra det
            genom att stödja den socialdemokratiska reservationen, som jag
            härmed yrkar bifall till.
          </note>
          <note type="speaker">
            Anf. 62 JAN JENNEHAG (v):
          </note>
          <note>
            Herr talman! Björn Ericson har utförligt redovisat motiven för
            den socialdemokratiska motionen. Jag tänker inte stå här och upprepa
            de argumenten. Jag ansluter mig till dem, och givetvis också till
            den socialdemokratiska reservationen.
          </note>
          <note type="speaker">
            Anf. 63 INGVAR ERIKSSON (m):
          </note>
          <note>
            Herr talman! I jordbruksutskottets betänkande nr
          </note>
          <note>
            11 behandlas proposition nr 68. Det gäller lagändringar på djurhälsoområdet
            som utskottet tillstryker. I propositionen föreslås ändringar
            i lagen om bekämpande av salmonella hos djur, djurskyddslagen,
            lagen om kontroll av husdjur samt lagen om provtagning på djur
            enligt livsmedelslagen.
          </note>
          <note>
            Då det gäller lagen om bekämpande av salmonella hos djur innebär
            ändringarna att Statens jordbruksverk bemyndigas delegera till
            veterinär att besluta om bekämpningsåtgärder enligt lagen för
            att på ett effektivare sätt än för närvarande kunna förhindra
            att salmonella via ägg överförs till människa. En obligatorisk
            salmonellaprovtagning införs för värphönsbesättningar.
          </note>
          <note>
            Vidare införs ändringar på djurskyddsområdet som föranleds av
            EES-avtalet. En avgift tillstyrks också kunna tas ut i de fall
            föreskriven förprövning av stall för djur enligt djurskyddslagen
            har underlåtits.
          </note>
          <note>
            Avgiften får dock inte ges retroaktiv verkan och får alltså inte
            tillämpas på byggnadsåtgärder som vidtagits före det att lagen
            trätt i kraft.
          </note>
          <note>
            I maj 1991 konstaterades nötkreatursturberkulos hos hjort i hägn
            -- en infektionssjukdom som betraktats som utrotad i Sverige.
            Ett mödosamt långvarit arbete under 1900-talets första hälft låg
            bakom att Sverige år 1958 som ett av få länder i världen kunde
            förklaras fritt från den fruktade nötkreaturstuberkulosen. Det
            är därför man nu med stort allvar och effektiva åtgärder måste
            stoppa infektionssjukdomen, som hittills angripit hjort i åtta
            hägn.
          </note>
          <note>
            Den smitta som nu påvisats har av allt att döma kommit till Sveige
            med inmporterade djur --
          </note>
          <note>
            dovhjortar som tagits in från England år 1987.
          </note>
          <note>
            Smittan har sedan spridits genom att de importerade djuren spritts
            på olika hägn i landet.
          </note>
          <note>
            Importdjuren har därvid direkt eller indirekt varit i kontakt
            med andra djur. Uppenbarligen har brister i kontrollen av de importdjur
            som kom till Sverige år 1987 förekommit. Berörda myndigheter har
            ett stort ansvar för detta och har inte minst därför också ett
            övergripande ansvar för att vi nu skall komma till rätta med problemen.
          </note>
          <note>
            Hjortägare som i sina hägn fått in sjukdomen har drabbats hårt.
            Staten har ett stort ansvar för att nu i enlighet med epizootilagens
            bestämmelser och intentioner ekonomiskt ersätta de drabbade.
          </note>
          <note>
            Dagens betänkande tar upp den viktiga frågan hur man skall kunna
            hindra spridning av infektionen och åter lyckas med att utrota
            smittan.
          </note>
          <note>
            Enligt uskottets mening är det mycket allvarligt att landet åter
            efter så många år fått in sjukdomen.
          </note>
          <note>
            Djuren i drabbade hägn har avlivats, och beredskapen mot sjukdomen
            måste nu ytterligare höjas. En spridning av tuberkulos bland de
            hjortar för köttproduktion som hålls i hägn skulle kunna hota
            hela hjortnäringen i Sverige. Dessutom skulle spridningen kunna
            ske till andra djur i livsmedelsproduktionen vid ett misslyckande
            av bekämpningen. På sikt skulle det också kunna innebära hälsorisker
            för befolkningen.
          </note>
          <note>
            Utskottet delar regeringens uppfattning att det finns goda förutsättningar
            för att en frivillig hälsokontroll för hjortdjur skall kunna komma
            till stånd. Hjortägarna själva har självfallet ett mycket stort
            intresse av att sjukdomen kan utrotas och därför också en stark
            motivation att ställa upp för denna kontroll.
          </note>
          <note>
            Goda erfarenheter finns av tidigare gjorda bekämpningsprogram
            vad gäller smittosamma husdjurssjukdomar varför regeringen nu
            går in för ett frivilligt program. Programmet innebär att djurägarna
            åtar sig att inte förflytta levande djur från ett hägn till ett
            annat med mindre än att hägnet förklaras fritt från turberkulos.
          </note>
          <note>
            Det måste också i lag förbjudas att ägare som står utanför kontrollprogrammet
            flyttar levande djur från ett hägn om detta inte förklarats fritt
            från tbc.
          </note>
          <note>
            Bekämpningen blir härigenom heltäckande och effektiv. Utskottet
            framhåller också att om anslutningen till den frivilliga kontrollen
            inte blir tillräckligt stor kommer ett obligatoriskt system att
            övervägas.
          </note>
          <note>
            Regeringen har aviserat en utvärdering. Den kommer i så fall
            att ligga till grund för en förnyad prövning av frågan. Ett viktigt
            påpekande görs också i propositionen om att det inte finns skäl
            att utmönstra tuberkulos ur epizootilagstiftningen.
          </note>
          <note>
            Då det gäller huvudmannaskapet för bekämpningsprogrammet har
            Svenska djurhälsovården inom Slakteriförbundet fått förfrågan
            om att åta sig detta. Det är organisationen uppenbarligen också
            beredd att göra, förutsatt att man får kostnaderna täckta. Det
            är bra att man tar sig an huvudmannaskapet, inte minst för att
            denna organisation redan har erfarenheter av liknande verksamhet.
            Det är också bra att det redan finns en organisation som snabbt
            kan gripa sig an uppgiften. Kostnaderna för programmet kan därför
            blir lägre än om en helt ny organisation skulle behöva byggas
            upp.
          </note>
          <note>
            För central ledning och administration har beräkningar gjorts
            om kostnader på omkring en halv miljon kronor. Statens jordbruksverk
            har också initialt i anslagsframställan beräknat kostnaden för
            uppbyggnad av en organisation för registrering och central ledning
            till 1 miljon kronor.
          </note>
          <note>
            Som alltid då det gäller frivilliga system utgår vi från att
            stimulanser för snabb anslutning kommer att införas. Vi utgår
            också från att kostnaderna för programmet täcks med medel utanför
            den ordinarie jordbrukarregleringens ram då jordbrukets djur inte
            alls berörs av det nu aktuella programmet för bekämpning av tuberkulos
            i hjorthägn. Likaså förutsätts att hjortägarna själva står för
            anpassning av hägn, fängslingsanordningar samt arbete vid testningen.
          </note>
          <note>
            Det är angeläget att det köttbesiktningstvång som redan finns
            följs och att kontrollen av efterlevnaden är effektiv. För att
            kunna övervaka sjukdomen och förhindra smittpridning till människa
            kommer nu även husbehovsslakt av hjort att vara underkastad köttbesiktningstvång.
          </note>
          <note>
            Herr talman! Vi har anledning att genom det nu föreslagna åtgärdsprogrammet
            kunna förvänta oss en positiv anslutning och uppföljning. På detta
            sätt skall enligt utskottets bedömning de goda traditioner och
            den höga nivå vi i Sverige har på djurhälsoområdet kunna upprätthållas.
          </note>
          <note>
            Herr talman! Jag yrkar bifall till utskottets hemställan och
            avslag på reservationen och meningsyttringen som är fogad till
            betänkandet.
          </note>
          <note type="speaker">
            Anf. 64 BJÖRN ERICSON (s) replik:
          </note>
          <note>
            Herr talman! Ingvar Eriksson har uttryckt allvaret med sjukdomen
            och talat om hur utskottsmajoriteten vill att den skall bemästras.
          </note>
          <note>
            Han redovisar också tänkta huvudmän för verksamheten.
          </note>
          <note>
            Men låt mig citera ytterligare några rader ur utskottsbetänkandet:
          </note>
          <note>
            ''Om anslutningen till den frivilliga kontrollen inte blir tillräckligt
            stor för att utrota sjukdomen måste ett mera vidsträckt obligatoriskt
            system övervägas.
          </note>
          <note>
            Jordbruksverket skall ges i uppdrag att efter två år redovisa
            en utvärdering av kontrollprogrammet.''
          </note>
          <note>
            Om anslutningen nu inte blir tillräckligt stor och sjukdomen
            sprider sig kan vi få en kraftig folklig reaktion med köpmotstånd
            mot allt hjortkött. Vi kan dra oss till minnes reaktionerna efter
            larmet om gift i musslor för några år sedan eller reaktionerna
            mot renkött och svamp efter Tjernobylolyckan.
          </note>
          <note>
            Gör vi inte hjortaveln en mycket större otjänst om vi låter bli
            att ta krafttag i dag?
          </note>
          <note>
            Än värre är att sjukdomen kan sprida sig till tamboskap. Vad
            skulle Ingvar Eriksson säga till den lantbrukare som fått tbc
            i sin nötbesättning? Det kan självfallet hända även om vi gör
            programmet obligatoriskt, men då har vi i alla fall gjort vad
            vi har kunnat.
          </note>
          <note type="speaker">
            Anf. 65 INGVAR ERIKSSON (m) replik:
          </note>
          <note>
            Herr talman! Björn Ericson tar upp frågan om köpmotstånd i händelse
            av ytterligare sjukdomsfall och ett misslyckande med det program
            som vi nu sätter i sjön.
          </note>
          <note>
            Uppenbarligen är näringen som sådan mycket angelägen om att komma
            till rätta med dessa problem. Man har redan förberett sig för
            detta.
          </note>
          <note>
            Genom att myndigheterna inte tillräckligt har uppmärksammat hjortägarnas
            egna krav och ambitioner har detta försenats. Det gör att regeringen
            inte hyser något som helst tvivel om att hjortägarna tar detta
            på allvar och tar chansen att ansluta sig till programmet.
          </note>
          <note>
            För konsumenternas trygghet finns ett köttbesiktningstvång, som
            innebär att allt hjortkött som skall konsumeras skall vara besiktigat.
            Nu inför vi också ett besiktningstvång vid husbehovsslakt, alltså
            vid den egna slakten. Det bör kunna vara till fyllest för att
            skapa den trygghet som konsumenterna har rätt att kräva.
          </note>
          <note>
            Björn Ericson nämnde lantbrukare som eventuellt skulle kunna
            få djur drabbade på grund av det nu finns smitta i landet. Om
            detta värsta skulle hända så måste snabba åtgärder sättas in;
            det är helt uppenbart. Även i epizootilagen finns möjligheter
            till detta. Jag är övertygad om att den linje som regeringen nu
            har valt är en linje som får hjortägarna med sig, som tar detta
            på allvar och som är till fyllest för att detta skall få ett lyckosamt
            slut.
          </note>
          <note>
            Vi har givetvis också -- som alltid när det gäller program som
            sätts i sjön -- satt in en utvärdering.
          </note>
          <note>
            Det är det normala, och det sker alltid. Skulle programmet inte
            lyckas så kommer vi givetvis att se till att ett tvång införs
            mycket snabbt.
          </note>
          <note type="speaker">
            Anf. 66 HÅKAN STRÖMBERG (s):
          </note>
          <note>
            Herr talman! Jag vill börja med att ställa en fråga till utskottets
            företrädare och den majoritet som skrivit under det betänkande
            från jordbruksutskottet som nu behandlas:
          </note>
          <note>
            Tror ni att vi snart kommer att kunna bekämpa den bovintuberkulos
            som upptäcktes 1991 och som i dag härjar bland våra hjortbesättningar?
            Tror ni också att man med ett frivilligt program kan bekämpa tuberkulosen?
          </note>
          <note>
            Historien borde ha lärt er att om man skall bekämpa en sådan
            svår sjukdom som tuberkulos så måste kraftfulla åtgärder snabbt
            sättas in. Historien har lärt oss att man faktiskt kan bekämpa
            tuberkulos med kraftfulla åtgärder. För 50--60 år sedan härjade
            tuberkulosen i vårt land. Praktiskt taget alla människor hade
            nära anhöriga som drabbats av tuberkulos. Man byggde en rad sanatorier,
            som var överfulla av sjuka patienter.
          </note>
          <note>
            Sjukdomen spreds främst genom mjölken. Det var först sedan vi
            fick en lag om allmän vaccinering mot tuberkulos i våra kobesättningar
            som vi kunde bekämpa tuberkulosen och tömma våra sanatorier på
            sjuka patienter. Ingvar Eriksson sade ju själv att
          </note>
          <note>
            Sverige redan 1958 förklarades praktiskt taget helt fritt från
            nöttuberkulos.
          </note>
          <note>
            Men vi fick återigen kännedom om bovintuberkulosen, som förmodligen
            kom in i landet genom import av hjortar från England 1987.
          </note>
          <note>
            När Jordbruksverket 1991 upptäckte att tuberkulos fanns i hjortbesättningarna
            och fick i uppdrag av regeringen att utforma ett program för bekämpning
            av tuberkulosen, tog man detta på stort allvar.
          </note>
          <note>
            Orsaken var att bovintuberkulos, till skillnad från
          </note>
          <note>
            Aujeszkys tuberkulossjukdom, är betydligt allvarligare och oftast
            dödlig om den sprids till människor.
          </note>
          <note>
            Förslaget till bekämpningsprogram med en total kontroll av våra
            hjortbesättningar sändes ut till 20
          </note>
          <note>
            instanser för yttrande. Två instanser svarade inte, och två instanser
            tyckte att programmet var alltför långtgående. Det var Riksförbundet
            för svensk hjortavel och Sällskapet Frisk kronhjort. 16
          </note>
          <note>
            instanser tyckte att ett kraftfullt program var nödvändigt för
            bekämpning av tuberkulosen, bl.a.
          </note>
          <note>
            LRF, Livsmedelsverket och en totalt enig veterinärkår.
          </note>
          <note>
            Jordbruksministern lyssnade på de två hjortägarorganisationerna
            och skrev i propositionen att bekämpningsprogrammet skall vara
            frivilligt. Jordbruksutskottets majoritet intar samma ställning
            som jordbruksministern. Därmed går man emot så tunga instanser
            som LRF,
          </note>
          <note>
            Livsmedelsverket, Jordbruksverket och en totalt enig veterinärkår.
          </note>
          <note>
            Självfallet är det inga problem med de seriösa hjortfarmarna,
            som går in i ett frivilligt program och underkastar sig kontroll.
            Men vad tänker ni göra åt dem som ställer sig utanför? Jo, ni
            tänker avvakta i två år för att följa utvecklingen. Hur mycket
            tuberkulos hinner inte spridas på två år?
          </note>
          <note>
            Vi vet ju att hjortbesättningar inte sällan finns i närheten
            av animalieproducerande djur. Ibland betar de t.o.m. i samma hagar
            och äter av samma foder. Då är risken för spridning av tuberkulosen
            mycket stor. Den kan också spridas genom vilt som älg, rådjur
            och hare.
          </note>
          <note>
            Det står i propositionen att hjortar inte får flyttas från ett
            hägn till ett annat utan att vara besiktigade och tuberkulosfria.
            Det står också att köttet från slaktade hjortar skall besiktigas.
            Men hur skall ni kontrollera detta?
          </note>
          <note>
            Det är väl ingen hemlighet för jordbruksutskottets borgerliga
            majoritet att det även inom hjortaveln förekommer oseriös handel?
            Det finns ju möjlighet att sälja hjortkött direkt till restauranger.
            Det finns inga bevis för att detta skulle förekomma, men det finns
            siffror som pekar åt det hållet.
          </note>
          <note>
            Hösten och vintern 1992--1993 slaktades mellan
          </note>
          <note>
            14 000 och 16 000 hjortar. Av dessa har man besiktningsprotokoll
            på 1 799. Vart har de andra
          </note>
          <note>
            12 000--14 000 slaktade hjortarna tagit vägen? Vem konsumerade
            dessa djur? Det vet vi ingenting om.
          </note>
          <note>
            Det verkar som om man i jordbruksministerns proposition och i
            jordbruksutskottets betänkande valt att sätta hjortägarna främst
            -- i synnerhet de oseriösa, som inte tänker ingå i ett frivilligt
            program, -- och låta deras ekonomiska intressen gå före animalieproduktion,
            djur, djurägare och folkhälsointressen.
          </note>
          <note>
            I den socialdemokratiska reservationen slår man vakt om de intressen
            som jag tycker borde vara vägledande, nämligen animalieproduktionens
            och folkhälsans. I likhet med Björn Ericson vill jag yrka bifall
            till den reservationen.
          </note>
          <note type="speaker">
            Anf. 67 INGVAR ERIKSSON (m):
          </note>
          <note>
            Herr talman! Strömberg ställer en del frågor till mig. För det
            första: Tror ni att tuberkulosen kan bekämpas på ett effektivt
            sätt? Ja, vi tror det.
          </note>
          <note>
            För det andra: Tror ni att det kommer att räcka med det befintliga
            programmet? Ja, det tror vi, med hänsyn till det stora allvar
            som hjortnäringen själv har visat. Man har redan satsat hundratusentals
            kronor på just fångst- och kontrollhägn, för att fånga djuren
            och kunna följa upp det som vi nu beslutar, dvs. att levande djur
            inte får förflyttas från ett hägn till ett annat. Vi tror därför
            att detta skall gå i lås.
          </note>
          <note>
            Strömberg säger att historien har lärt oss att det behövs kraftfulla
            program. Ja, det är uppenbart att historien har lärt oss detta.
            Men det är inte hjortnäringen som är skyldig. Det beror på myndigheternas
            slapphet just vid importen av de hjortar som har spritt smittan.
            Det finns dokument som visar att hjortnäringen gång på gång har
            påpekat detta, men inte fått gehör. Det är först nu som man har
            tagits på allvar. Vi tar detta till intäkt för att man kommer
            att fullfölja intentionerna i detta frivilliga program.
          </note>
          <note>
            Strömberg säger att det finns protokoll över 1 799
          </note>
          <note>
            hjortar som slaktades förra året. Det är uppenbart att det då
            inte fanns något köttbesiktningstvång när det gäller husbehovsslakten,
            vilken givetvis är omfattande. Vi räknar med att all slakt i praktiken
            blir föremål för köttbesiktningskontroll när detta program nu
            införs.
          </note>
          <note>
            Det är helt uppenbart att detta är i hjortägarnas eget intresse.
            De som har drabbats av problemen hittills har gjort oerhörda förluster,
            och tyvärr har ersättning för alla följder av detta ännu inte
            klarats ut. Det är därför angeläget att klara ut detta. Vi tror
            att det är möjligt, genom ett samarbete mellan djurägarna, de
            statliga instanserna och den organisation som nu skall ha huvudansvaret.
          </note>
          <note type="speaker">
            Anf. 68 HÅKAN STRÖMBERG (s):
          </note>
          <note>
            Herr talman! Det är helt klart att det även med ett aldrig så
            finmaskigt kontrollprogram kan slinka igenom problem, som man
            sedan upptäcker. Det är det som har hänt här.
          </note>
          <note>
            Ingvar Eriksson säger att hjortägarna har visat ett stort intresse.
            Är det så stort, när de låter besiktiga
          </note>
          <note>
            1 799 hjortar av ca 16 000 slaktade? Det går inte att skylla
            på att resterande är husbehovsslakt. Det är förmodligen inte frågan
            om det. Det finns alltså ingen kontroll.
          </note>
          <note>
            Varför är hjortägarna så rädda för att underkasta sig ett kontrollprogram
            som är definitivt och heltäckande? Med ett sådant skulle man ju
            klara problemen. Nu står man där, och osäkerheten är stor.
          </note>
          <note>
            Det är de ekonomiska intressena som får gå före folkhälsointresset
            och före animalieproduktionens djur. Det är det allvarliga.
          </note>
          <note type="speaker">
            Anf. 69 INGVAR ERIKSSON (m):
          </note>
          <note>
            Herr talman! Håkan Strömberg säger att de ekonomiska intressena
            får gå före folkhälsointresset. Det är ett mycket grovt påhopp.
          </note>
          <note>
            Vi har anledning att mycket noga följa utvecklingen, och det
            kan vi göra snabbt genom anslutningen till programmet.
          </note>
          <note>
            Det skulle givetvis medföra en stor kostnad för staten att bygga
            upp ett obligatoriskt kontrollsystem -- det skulle kosta många
            hundra miljoner. Ett av de starka skälen till det är att det tar
            längre tid att bygga upp ett sådant, än att införa ett frivilligt
            system.
          </note>
          <note>
            Den avsedde huvudmannen har redan, genom sin erfarenhet på området,
            möjlighet att mycket snabbt komma i gång. Det är därför vi har
            valt det frivilliga systemet. Vi tror, som jag tidigare har sagt,
            att detta skall kunna lyckas.
          </note>
          <note>
            Det är uppenbart att vi alla har ett intresse av att denna näring
            kan överleva. Det är också ett av skälen till att vi menar att
            ett system som är någorlunda rimligt kostnadsmässigt skall kunna
            fullföljas. På det sättet skall vi framöver kunna klara såväl
            problemen när det gäller bekämpningen och utrotandet av sjukdomen
            som en fortlevande näring framöver.
          </note>
          <note type="speaker">
            Anf. 70 HÅKAN STRÖMBERG (s):
          </note>
          <note>
            Herr talman! Vi kräver ju i den motion som jag och
          </note>
          <note>
            Jan Fransson väckte i anledning av propositionen, liksom i Socialdemokraternas
            reservation i utskottet, att man skall lägga fram ett nytt program
            och se till att hjortägarna får ersättning om de utsätts för ekonomiska
            svårigheter i samband med att bovintuberkulos upptäcks och besättningar
            måste slaktas.
          </note>
          <note>
            Ingvar Eriksson tycker att det är ett mycket grovt påhopp av
            mig att säga att de ekonomiska intressena går före folkhälsointresset.
            Men vilka intressen är det fråga om när man inte vill införa en
            lag om total bekämpning och kontroll? LRF vill det, liksom Livsmedelsverket
            och Jordbruksverket.
          </note>
          <note>
            En enig veterinärkår tycker att det skulle vara riktigt.
          </note>
          <note>
            Det räcker inte med ett frivilligt system. Varför tycker exempelvis
            LRF att det skall införas en lag om total kontroll? Jo, man slår
            vakt om folkhälsointresset och om animalieproduktionens djur.
            Det är självfallet det som LRF i första hand tittar på. Man måste
            klara ut detta, så att tuberkulosen inte återigen drabbar nötboskapsbesättningarna.
          </note>
          <note type="speaker">
            Anf. 71 INGVAR ERIKSSON (m):
          </note>
          <note>
            Herr talman! Jag vill bara tillägga att vi har gjort den bedömningen
            att ett obligatoriskt kontrollprogram skulle medföra -- förutom
            att det skulle kosta betydligt mer de första åren, enligt den
            konsekvensutredning som har gjorts -- en omfattande utslagning
            och stora förluster, med många konkurser, bland hjortuppfödarna.
            Det skulle i värsta fall kunna leda till en fullständigt kaotisk
            och okontrollerbar bekämpningssituation.
          </note>
          <note>
            Vad skulle hända om djur kom ur hägnen på grund av att ägaren
            inte orkade med det hela?
          </note>
          <note>
            Därför har vi valt ett system där vi har hjortnäringen med oss.
            Det är betydligt lättare att få förtroende för ett system som
            hjortägarna är beredda att ställa upp på. Sedan har vi infört
            köttbesiktningstvånget. Redan i dag sker en direkt utslagning
            av en hel besättning när fall hittas. Vi följer den gällande epizootilagen.
            Åtgärder vidtas då så snabbt som möjligt. Hela besättningen slaktas
            ut, och smittan försvinner från hägnet. Så är det faktiskt.
          </note>
          <note type="speaker">
            Anf. 72 HÅKAN STRÖMBERG (s):
          </note>
          <note>
            Herr talman! Nu säger Ingvar Eriksson själv att det är fråga
            om ekonomiska intressen; det kostar för mycket att göra kontrollen.
            Men vilka blir effekterna om tuberkulosen återigen börjar spridas
            i våra nötboskapsbesättningar, om den återigen börjar spridas
            i mjölken, med de stormejerier som finns i dag? Det skulle få
            förödande konsekvenser om det drabbade människorna. Dessutom är
            tuberkulosen betydligt farligare i dag än den var tidigare. Då
            skulle de verkliga kostnaderna uppstå.
          </note>
          <note>
            Det är bättre att satsa 50 miljoner på ett totalt bekämpningsprogram,
            så att Sverige återigen kan förklaras vara ett tuberkulosfritt
            land -- det är inte
          </note>
          <note>
            Sverige i dag.
          </note>
          <note type="speaker">
            Anf. 73 INGVAR ERIKSSON (m):
          </note>
          <note>
            Herr talman! Vi har i princip inte olika uppfattning om angelägenheten
            i att klara detta. Det är bara det att ni på s-sidan väljer en
            väg som tar längre tid. Det är snabbheten, effektiviteten och
            uppställningen från de berörda som vi anser vara så viktiga att
            vi har anledning att pröva detta system. Man måste alltid göra
            en rimlig avvägning.
          </note>
          <note>
            Jag vill understryka att det är både regeringens och alla andras
            krav att vi skall se till att utrota den här sjukdomen. Då gäller
            det att få alla med oss.
          </note>
          <note>
            Vi bedömer att våra krav i det här förslaget är tillräckliga.
            Vi kommer att följa utvecklingen från första stund. Om det skulle
            visa sig att det förslag som nu föreligger inte är till fyllest
            kommer vi direkt att skärpa det.
          </note>
          <note type="speaker">
            Anf. 74 HÅKAN STRÖMBERG (s):
          </note>
          <note>
            Herr talman! Det skiljer mycket mellan våra uppfattningar, Ingvar
            Eriksson.
          </note>
          <note>
            För det första vill vi ha en lag. För det andra vill ni inte
            ha någon kontroll över hur stor omfattningen av tbc är bland hjortbesättningen.
            Ni är beredda att göra en utvärdering först efter två år. Då känner
            ni inte till omfattningen. Det är bättre att klippa till nu när
            det finns någorlunda kontroll.
          </note>
          <note type="speaker">
            Anf. 75 INGVAR ERIKSSON (m):
          </note>
          <note>
            Herr talman! Håkan Strömberg har tydligen inte förstått att vi
            redan nu arbetar i enlighet med de krav som finns i epizootilagen.
          </note>
          <note>
            Så snart ett fall av tbc konstateras slås djuren ut.
          </note>
          <note>
            Därmed försvinner smittan ur hägnet.
          </note>
          <note>
            Vi väntar inte två år och ser hur det går. Vi sätter omedelbart
            in ett program. Vi vet att hjortägarna och organisationerna redan
            är inställda på att ställa upp. De har t.o.m. efterfrågat ett
            program från statens sida. Nu kommer detta program. Det är bättre
            att ha näringen med oss än mot oss i det här sammanhanget. Nu
            tror vi att vi får ett effektivt program och ett gott resultat.
            Då kan vi, som jag sade tidigare i mitt anförande, upprätthålla
            den fina tradition och den höga standard som vi har när det gäller
            hälsoläget bland de svenska djuren.
          </note>
          <note type="speaker">
            Anf. 76 HÅKAN STRÖMBERG (s):
          </note>
          <note>
            Herr talman! Jag accepterar att Ingvar Eriksson påstår att jag
            förstår detta. Det är mera förvånande att han säger att en enig
            svensk veterinärkår,
          </note>
          <note>
            Livsmedelsverket, statens jordbruksverk och LRF
          </note>
          <note>
            inte förstår detta.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 14 december.)
          </note>
          <note>
            10 § Avgifter på vissa jordbruksprodukter m.m.
          </note>
          <note>
            Föredrogs
          </note>
          <note>
            jordbruksutskottets betänkande
          </note>
          <note>
            1993/94:JoU12 Avgifter på vissa jordbruksprodukter m.m.(prop.
            1993/94:87).
          </note>
          <note>
            Förste vice talmannen konstaterade att ingen talare var anmäld.
          </note>
          <note>
            (Beslut skulle fattas den 14 december.)
          </note>
          <note>
            11 § 1993 års redogörelse för företag med statligt ägande
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1993/94:NU6 1993 års redogörelse för företag med statligt ägande
            (skr. 1993/94:20).
          </note>
          <note type="speaker">
            Anf. 77 BO FINNKVIST (s):
          </note>
          <note>
            Herr talman! Till näringsutskottets betänkande
          </note>
          <note>
            NU6 har vi socialdemokrater fogat ett särskilt yttrande.
          </note>
          <note>
            Som framgår av betänkandet gäller ett moratorium för utförsäljning
            av statliga företag. Undantag från moratoriet kan medges endast
            i de fall då omstruktureringar är lämpliga och nödvändiga.
          </note>
          <note>
            Detta skall då föregås av samråd mellan regeringen och Socialdemokraterna.
          </note>
          <note>
            Vår kritik gäller såväl samrådets utformning som dess innehåll.
            Kontakter med Socialdemokraterna har i allmänhet tagits mycket
            sent. Inte vid något tillfälle har man beaktat de synpunkter som
          </note>
          <note>
            Socialdemokraterna har framfört. Celsius
          </note>
          <note>
            Industrier är ett exempel på detta. Regeringen har inte levt
            upp till kraven i riksdagens beslut. Det vill vi påtala och anmärka
            på.
          </note>
          <note>
            De statliga företagen utvecklades mycket bra under den socialdemokratiska
            regeringsperioden. I
          </note>
          <note>
            många fall var dessa företag faktiskt de mest framgångsrika i
            landet. Den nuvarande regeringen säljer i dag ut dessa företag
            i mycket snabb takt.
          </note>
          <note>
            Celsius är ett exempel.
          </note>
          <note>
            Nu ökar regeringen takten. Det finns planer på att sälja företag
            som ännu inte existerar; det kände vi inte till när vi skrev yttrandet.
            Detta gäller Domän,
          </note>
          <note>
            ASSI och NCB. De skall bilda ett statligt skogsblock. Det tycker
            vi är bra. Då blir det ett starkt skogsblock.
          </note>
          <note>
            Regeringen säger att man vill sälja ut statliga företag för att
            få in pengar. Varför säljer man då företagen så billigt och förlorar
            pengar? Den enda förklaringen till detta, som jag kan finna, är
            att man är förblindad av något slags ideologi som går ut på att
            statliga företag är dåliga. Därför säljs de ut billigt.
          </note>
          <note>
            Vi avvisar bestämt utförsäljning av statens naturrikedomar. Det
            finns många orsaker, bl.a.
          </note>
          <note>
            näringspolitiska, till att inte sälja ut exempelvis det statliga
            skogsblocket.
          </note>
          <note>
            Domänverkets skogar är viktiga för skogsindustrin, i varje fall
            i norra Sverige. De är också viktiga ur turistisk synpunkt och
            ur fritidssynpunkt och för att man skall kunna driva vissa turistnäringar
            på en del håll. Domänverket behövs för att upprätthålla skogsbruk
            i svaga områden. Det är egentligen
          </note>
          <note>
            Domänverket som har stått för det.
          </note>
          <note>
            Det är också väsentligt att regeringen lever upp till riksdagens
            beslut om att en del mindre delar skall säljas ut för att skapa
            lönsamhet i små och mindre bärkraftiga jordbruks- och skogsenheter
            som finns inom dessa områden. Det uppdraget har regeringen i dag.
            Det är inte slutfört.
          </note>
          <note>
            Domänverket är också av betydelse för de mindre privatägda sågverken
            i Norrlands inland.
          </note>
          <note>
            Näringsministern pekade på detta för ett år sedan.
          </note>
          <note>
            Han ansåg då att det var olämpligt att sälja ut
          </note>
          <note>
            Domänverket.
          </note>
          <note>
            Min uppmaning till Göran Hägglund får bli: Hjälp till att stoppa
            denna utförsäljning och se till att dessa planer hamnar i papperskorgen!
          </note>
          <note type="speaker">
            Anf. 78 ROLF L NILSON (v):
          </note>
          <note>
            Herr talman! Jag har inget att invända mot redogörelsen för de
            statliga företagen och egentligen inte mot näringsutskottets betänkande
            heller. Jag vill bara understryka att Vänsterpartiet, när riksdagen
            1991 fattade beslut om att ge regeringen fullmakt att sälja ut
            34 angivna statliga företag, var emot det. Vänsterpartiet röstade
            emot det förslaget. Vi tycker fortfarande att det är fel att regeringen
            har en fullmakt att sälja ut företag utan att redovisa skäl och
            utan att riksdagen får ta ställning till varje större förändring
            i ägandet.
          </note>
          <note>
            Jag vill inte kommentera moratoriet. Det får man se som någonting
            mellan regeringen och
          </note>
          <note>
            Socialdemokraterna.
          </note>
          <note>
            Jag vill instämma i Bo Finnkvists invändningar mot den planerade
            utförsäljningen av Domän, ASSI
          </note>
          <note>
            och NCB. Till Bo Finnkvists argument vill jag bara lägga att
            det inte är onormalt att staten äger stora skogstillgångar och
            naturresurser. I länder som
          </note>
          <note>
            Finland, USA och Canada är det statliga, samhälleliga, ägandet
            av skogen långt större än
          </note>
          <note>
            19 %, vilket det är i Sverige.
          </note>
          <note>
            Tack!
          </note>
          <note type="speaker">
            Anf. 79 GÖRAN HÄGGLUND (kds):
          </note>
          <note>
            Herr talman! Det betänkande som vi just nu behandlar är föredömligt
            kortfattat. Det grundar sig på regeringens skrivelse med en redogörelse
            för verksamheten inom de statliga företagen under
          </note>
          <note>
            1992.
          </note>
          <note>
            Betänkandet stöds på alla punkter av ett enigt utskott. Men till
            betänkandet har det fogats ett särskilt yttrande från den socialdemokratiska
            gruppen i näringsutskottet. Såvitt jag förstår har den stöd av
            Rolf L Nilson.
          </note>
          <note>
            I detta särskilda yttrande, som naturligtvis inte är föremål
            för kammarens överväganden och beslut nu, har socialdemokraterna
            önskat fästa en del synpunkter på pränt med anledning av den överenskommelse
            som under några besvärliga månader förra året slöts mellan regeringen
            och det socialdemokratiska partiet. Man har synpunkter på hur
            regeringen har hanterat det samrådsförfarande som regeringen och
            Socialdemokraterna kom överens om.
          </note>
          <note>
            Det finns kanske skäl att något rekapitulera vad som verkligen
            ingick i överenskommelsen. I den här överenskommelsen från förra
            hösten heter det, när det gäller den överenskommelse som Bo
          </note>
          <note>
            Finnkvist tidigare talade om: ''av hänsyn till marknadssituationen
            för närvarande råder ett moratorium på större utförsäljningar
            av statliga företag. Detta hindrar inte omstruktureringar i de
            fall sådana är lämpliga och nödvändiga. Försäljning skall föregås
            av samråd mellan parterna.''
          </note>
          <note>
            För den som studerar den här frågan är det viktigt att veta att
            det fanns olika typer av samråd i den här överenskommelsen. Det
            fanns angivet på några punkter i överenskommelsen att vissa saker
            skulle det fattas beslut om i samråd, dvs. parterna skulle vara
            överens. På andra punkter, när det t.ex. gäller utförsäljning
            av statliga företag, sägs att de skall föregås av samråd. I andra
            sammanhang hette det att det skulle föregås av samråd i förtroendefull
            anda. Det finns ytterligare några varianter. Det visar att de
            som har upprättat protokollet hade något bestämt i tankarna. ''Föregås
            av samråd'' är mildare än ''beslutas i samråd''. ''Föregås av
            samråd'' måste rimligen tolkas som att man skall diskutera frågan
            sinsemellan. Om någon gör tolkningen att uppgörelsen skulle ge
          </note>
          <note>
            Socialdemokraterna ett veto i det här fallet så är det fel.
          </note>
          <note>
            Min slutsats är att regeringen har levt upp till överenskommelsen
            med Socialdemokraterna på den här punkten. För kammarens kännedom
            kan jag också meddela att Socialdemokraterna nyligen ensidigt
            har deklarat att man inte anser att samråd i privatiseringsfrågor
            längre bör förekomma mellan partiet och regeringen.
          </note>
          <note>
            Nyss fördes ett resonemang i talarstolen om ASSI,
          </note>
          <note>
            Domän och NCB. Det lär vi få tillfälle att återkomma till i ett
            senare sammanhang. Den frågan är nu inte föremål för kammarens
            beslut.
          </note>
          <note>
            Herr talman! Med det anförda vill jag yrka bifall till hemställan
            i utskottets betänkande.
          </note>
          <note type="speaker">
            Anf. 80 BO FINNKVIST (s):
          </note>
          <note>
            Herr talman! Vi skall givetvis återkomma till en diskussion om
            det statliga skogsblocket i ett senare sammanhang. Det har blivit
            så i den här frågan, trots moratoriet och uppgörelsen, att man
            skall ha tur om man från socialdemokratiskt håll skall kunna framföra
            åsikter om affärer som regeringen håller på att planera. Just
            nu har den här frågan dykt upp efter det att vi behandlade skrivelsen
            i utskottet. I annat fall skulle vi säkert har reagerat på ett
            annat sätt.
          </note>
          <note>
            Jag vill uppmana Göran Hägglund att se till att den här affären
            stoppas. Det finns många fler argument som är allvarliga och som
            bör tas upp gällande vilka näringspolitiska följder detta kommer
            att få, framför allt i Norrlands inland, än vad man kan göra i
            en sådan här kort debatt. Jag tycker att det är bättre att se
            över frågan. Det här borde stoppas.
          </note>
          <note type="speaker">
            Anf. 81 ROLF L NILSON (v):
          </note>
          <note>
            Herr talman! Jag blev nyfiken när Göran Hägglund sade att vi
            skall återkomma till affären Domän--
          </note>
          <note>
            ASSI--NCB. I vilken form kommer det att ske?
          </note>
          <note>
            Syftar Göran Hägglund på att Vänsterpartiet eller
          </note>
          <note>
            Socialdemokraterna kommer att motionera om frågan under den allmänna
            motionstiden?
          </note>
          <note>
            I annat fall är Göran Hägglunds yttrande ett uttryck för den
            önskan som vi har i Vänsterpartiet. Vi uttryckte den när principbeslutet
            fattades, nämligen att affärer av större omfattning skall tas
            upp till debatt och beslut i riksdagen och inte avgöras av regeringen.
            Jag tycker att affärer av sådan här omfattning som berör våra
            naturtillgångar såsom skog och vatten -- Vattenfall och skogsblocket
            -- självfallet måste debatteras i kammaren och beslutas av riksdagen
            i stället för att klaras av på regeringssammanträden.
          </note>
          <note type="speaker">
            Anf. 82 GÖRAN HÄGGLUND (kds):
          </note>
          <note>
            Herr talman! Jag vill påminna både Bo Finnkvist och Rolf L Nilson
            om att det som vi nu debatterar är redogörelsen för de statliga
            företagens verksamhet under 1992. Det är den frågan vi så småningom
            skall fatta beslut om.
          </note>
          <note>
            Mina kombattanter diskuterar framtiden. Jag utgår ifrån att med
            det engagemang man visar kommer man att se till att den här frågan
            aktualiseras igen i kammaren genom interpellationer, enkla frågor,
            motioner eller liknande så att vi får tillfälle att diskutera
            den. Kammaren har alltså, vilket det har påmints om tidigare,
            beslutat att ge regeringen den här fullmakten. Min uppfattning
            är att det inte kommer att omprövas.
          </note>
          <note>
            Bo Finnkvist sade i sitt första inlägg om ADN-
          </note>
          <note>
            företaget -- ASSI--Domän--NCB -- att staten säljer för billigt.
            Det är naturligtvis svårt för mig att uttala mig om det, eftersom
            dessa aktier inte har prissatts än. Jag vet inte om Bo Finnkvist
            har uppgifter om vad priset blir eller vilket pris som borde vara
            det rätta, eftersom han redan nu kan dra slutsatsen att det blir
            för billigt.
          </note>
          <note type="speaker">
            Anf. 83 ROLF L NILSON (v):
          </note>
          <note>
            Herr talman! Det var en intressant markering
          </note>
          <note>
            Göran Hägglund gjorde om att omsorgen om de svenska naturtillgångarna
            och den svenska skogen står oppositionen för och inte regeringen.
            Initiativ i dessa frågor måste komma från oppositionen och inte
            från regeringen.
          </note>
          <note>
            Jag kan i och för sig hålla med Göran Hägglund om att vi kommer
            att ta upp dessa frågor till debatt. Det vore dock mera rimligt
            att vi också skulle få upp dem till beslut och att de automatiskt
            skulle komma upp som de har gjort tidigare.
          </note>
          <note type="speaker">
            Anf. 84 BO FINNKVIST (s):
          </note>
          <note>
            Herr talman! När jag sade att man realiserade de statliga företagen
            syftade jag på Celsius. Jag utgår ifrån att om man säljer ett
            företag som ännu inte finns -- det har man meddelat redan innan
            skogsblocket bildades -- är risken mycket stor att priset blir
            lågt. Det finns ju ingen ordentlig beskrivning av företaget. Jag
            tycker i och för sig att vi skall behandla skrivelsen. Just det
            här ärendet har emellertid dykt upp efter det att vi behandlade
            skrivelsen i utskottet. Det har anknytning till den här frågan.
            Det visar att vi har rätt i vår kritik. Man bryr sig inte ens
            om att ta kontakt med
          </note>
          <note>
            Socialdemokraterna för att diskutera frågan.
          </note>
          <note type="speaker">
            Anf. 85 GÖRAN HÄGGLUND (kds):
          </note>
          <note>
            Herr talman! Rolf L Nilsons demagogiska uttryck att det är oppositionen
            som får stå för omsorgen helt felaktigt. Regeringen överväger
            dessa frågor mycket noggrant utifrån det mandat man har fått från
            kammaren. Man tar självfallet hänsyn till våra naturresurser och
            till hur de skall behandlas.
          </note>
          <note>
            När det gäller villkoren för en försäljning av statliga företag
            skall det självfallet vara en god affär för säljaren, för staten,
            och förhoppningsvis också för köparen. Det är enbart kommersiella
            företag som agerar på en konkurrensutsatt marknad som kan komma
            i fråga. Inga naturliga monopol skall säljas.
          </note>
          <note>
            Vi tror att ett aktivt ägande av många människor har ett betydande
            värde. Det skapar delaktighet och engagemang och en mer levande
            ägarroll än vad staten ofta kan leva upp till.
          </note>
          <note>
            Vidare är det så att privatiseringar i sig frigör kapital för
            staten. Detta kapital finns i dag låst i olika typer av tillgångar.
            I vissa fall handlar det om naturresurser, i många andra fall
            handlar det om verksamhet eller produkter som finns på en konkurrensutsatt
            marknad, där staten inte nödvändigtvis behöver finnas med.
          </note>
          <note>
            De medel som kommer in kan användas på andra sätt. Det är alltför
            bekant för kammaren att det finns några hål i statens kassa som
            dessa pengar skulle kunna användas till.
          </note>
          <note>
            Vi tror också att privata företag har lättare att få fram effektivitetsvinster
            genom den ökade konkurrens de är utsatta för.
          </note>
          <note>
            Jag tror till sist att det finns ett betydande värde i en tydligare
            rollfördelning mellan stat och näringsliv.
          </note>
          <note>
            Staten skall enligt min uppfattning fastställa spelreglerna på
            marknaden, spelreglerna för näringslivet. Själva agerandet på
            marknaden skall man i största möjliga utsträckning överlåta till
            andra. En statlig ägare sitter i en oerhört svår position om han
            skall agera på marknaden.
          </note>
          <note type="speaker">
            Anf. 86 BO FINNKVIST (s):
          </note>
          <note>
            Herr talman! De statliga företagen är en god affär efter den
            rekonstruktionsperiod de genomgick på
          </note>
          <note>
            1980-talet. Jag tror att den nuvarande regeringen skulle göra
            ekonomin och i all synnerhet de statliga företagen en tjänst om
            regeringen tog kontakt med socialdemokratiska partiet och diskuterade
            dessa frågor så som det är uppgjort.
          </note>
          <note>
            Historiskt sett har de statliga företagen gått mycket bra under
            den period då Socialdemokraterna hade regeringsmakten.
          </note>
          <note type="speaker">
            Anf. 87 GÖRAN HÄGGLUND (kds):
          </note>
          <note>
            Herr talman! Vi bör kanske inte ha en stor debatt om ägandet,
            men om man har Bo Finnkvists synpunkter kan man naturligtivs fråga
            sig varför staten skall nöja sig med att äga just dessa 35
          </note>
          <note>
            företag. Det finns en oerhörd massa företag som existerar på
            andra håll, men som ännu inte finns i statlig ägo och som man
            i så fall, i det här goda syftet, skulle kunna se till att de
            var statligt ägda.
          </note>
          <note type="speaker">
            Anf. 88 BO FINNKVIST (s):
          </note>
          <note>
            Herr talman! Vi har aldrig sagt att staten skall köpa in svenskt
            näringsliv. Vi har t.o.m. sagt att det kan vara lämpligt att göra
            omstruktureringar och ägarbyten. Men vi har, till skillnad från
            den nuvarande riksdagsmajoriteten, en syn på statliga företag
            som innebär att statliga företag kan skötas lika bra som privata.
            Det har vi historiska belägg för, tycker jag.
          </note>
          <note>
            Man kan se på resultaten från de statliga företagen något år
            tillbaka i tiden. Det visar sig att det fanns företag i statlig
            ägo som hade de bästa resultaten i svenskt näringsliv.
          </note>
          <note>
            Men vi har inte någon doktrinär syn som innebär att man skall
            sälja ut allt statligt.
          </note>
          <note type="speaker">
            Anf. 89 GÖRAN HÄGGLUND (kds):
          </note>
          <note>
            Herr talman! Jag vill inte heller stå för en doktrinär syn på
            detta. Men när det gäller företag som är verksamma på en marknad
            där det råder konkurrens med andra aktörer, finns det ingen anledning
            för staten att vara med och spela.
          </note>
          <note>
            Staten skall fastställa spelreglerna. Jag skulle vilja fråga
            Bo Finnkvist om han inte kan gå med på att det kan innebära betydande
            problem för staten att vara med genom ett ägande av vissa företag
            samtidigt som man skall bestämma spelreglerna.
          </note>
          <note>
            Om vi tar ADN-företagen igen -- ASSI, Domän,
          </note>
          <note>
            NCB -- säger Socialdemokraterna: OK, 15 % av aktierna kan ägas
            av privata intressenter. Vari, Bo
          </note>
          <note>
            Finnkvist, ligger den prinipiella skillnaden mellan
          </note>
          <note>
            15 och 49 % i privata händer?
          </note>
          <note type="speaker">
            Anf. 90 BO FINNKVIST (s):
          </note>
          <note>
            Herr talman! Jag kan inte se vad det är för speciella problem
            som uppstått när det gäller spelregler just nu i Sverige. Vad
            är det som skiljer Sverige från andra länder? Det är ju inte alls
            ovanligt med statliga företag.
          </note>
          <note>
            Från socialdemokratiskt håll avvisar vi bestämt utförsäljning
            av statens och det allmännas naturrikedomar.
          </note>
          <note type="speaker">
            Anf. 91 GÖRAN HÄGGLUND (kds):
          </note>
          <note>
            Herr talman! Jag vill bara avsluta med att jag anser att den
            synpunkt Socialdemokraterna har redogjort för i sitt särskilda
            yttrande inte är korrekt när det gäller att regeringen inte skulle
            ha levt upp till sina åtaganden i fråga om uppgörelsen. Jag anser
            att jag i mitt första inlägg visade på de formuleringar som fanns
            i uppgörelsen när det gäller samrådsförfarande, och att regeringen
            har levt upp till dem.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 14 december.)
          </note>
          <note>
            12 § Allmänna pensionsfondens verksamhet år
          </note>
          <note>
            1992
          </note>
          <note>
            Föredrogs
          </note>
          <note>
            näringsutskottets betänkande
          </note>
          <note>
            1993/94:NU8 Allmänna pensionsfondens verksamhet år 1992 (skr.1993/94:13).
          </note>
          <note type="speaker">
            Anf. 92 BO G JENEVALL (nyd):
          </note>
          <note>
            Herr talman! Det är väl inte alltför vanligt med ett agerande
            med avseende på en av regeringens skrivelser, men vi har faktiskt
            väckt en motion med anledning av en sådan. Den var också litet
            ovanlig på så sätt att man framhöll att man inte hade någon egentlig
            anledning att ta upp redovisningen för
          </note>
          <note>
            Fond 92--94, men att man ville göra det ändå. Det tyckte jag
            var bra, så att vi kunde få litet belysning av den verksamheten.
          </note>
          <note>
            Vi ställde en rad frågor i vår motion. De gällde framför allt
            redovisningen av kostnaderna. Vi fick en bra föredragning av fondens
            vd, som på ett tillfredsställande sätt redogjorde för merparten
            av de väckta frågorna. Möjligen kan man ytterligare fråga sig
            varför fonden övertog en verksamhet till hundra procent och samtidigt
            tog upp kostnader för verksamheten i sin egen förvaltning. Det
            förefaller litet underligt, men det handlar ju om vänster och
            höger byxficka, så det gör inte så stor skillnad.
          </note>
          <note>
            Två saker var dock anmärkningsvärda. Den ena var att man hade
            tillgång till merparten av de avskedade löntagarfondsdirektörerna,
            som man under ett antal år också bestridde lönerna för, enligt
            gällande avtal, men att man inte brydde sig om att använda deras
            kunskaper, gällande den företagsmassa som man hade blivit satt
            att förvalta och delvis realisera.
          </note>
          <note>
            Det anges i betänkandet att det gällde särskilt de företag vars
            aktier inte var noterade. Där hade man tillgång till en betydande
            kunskap hos dessa människor, men man gick i stället ut och köpte
            konsulttjänster för att utreda det som i så fall redam var utrett.
          </note>
          <note>
            Den andra saken, som jag tycker är viktigast i sammanhanget,
            är fondens ordförandes agerande vid ett antal tillfällen efter
            det att riksdagen hade fattat beslutet om att utdela dessa 6,5
            miljarder till riskkapitalbolag.
          </note>
          <note>
            Detta bestämdes den 3 juni 1992 i kammaren, men så sent som i
            september 1992 går ordföranden ut i en stort uppslagen artikel
            i Dagens Industri och, enligt min mening, obstruerar emot ett
            beslut fattat i Sveriges riksdag. Jag vet att det väckte starka
            känslor även inom regeringen, men det vidtogs inte någon åtgärd.
          </note>
          <note>
            Med anledning av det har jag fogat ett särskilt yttrande till
            detta betänkande, som vi i övrigt stödjer. Jag vill ta tillfället
            i akt att citera detta särskilda yttrande:
          </note>
          <note>
            ''När riksdagen hösten 1991 beslutade att löntagarfonderna skulle
            avvecklas och att medlen tills vidare skulle förvaltas av en avvecklingsstyrelse,
            Fond 92-94, förutskickades att riksdagen senare skulle återkomma
            till frågan om hur medlen skulle användas. Våren 1992 beslutade
            så riksdagen, efter ett förslag i en motion från företrädare för
            Ny demokrati, att 6,5 miljarder kronor skulle avsättas till riskkapitalbolag.
          </note>
          <note>
            Detta beslut av Sveriges riksdag uppskattades uppenbarligen inte
            av ordföranden i Fond 92--94, direktör Stig Ramel. Tvärtom ondgjorde
            han sig över beslutet i olika intervjuer (t.ex. i Dagens
          </note>
          <note>
            Industri den 24 september 1992) på ett -- enligt min och flera
            andras bedömning -- mycket flagrant sätt.
          </note>
          <note>
            Hans olika uttalanden mot den beslutade satsningen på riskkapitalbolag
            kan inte betraktas på annat vis än att han obstruerade mot riksdagsbeslutet.
            Jag finner det ytterst anmärkningsvärt att ordföranden för den
            statliga avvecklingsstyrelsen på detta påtagliga sätt ifrågasatte
            ett av Sveriges riksdag fattat beslut.''
          </note>
          <note>
            Herr talman! Jag yrkar bifall till utskottets hemställan.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 14 december.)
          </note>
          <note>
            13 § Ändring i Studsvikslagen
          </note>
          <note>
            Föredrogs äringsutskottets betänkande
          </note>
          <note>
            1993/94:NU10 Ändring i Studsvikslagen (prop.
          </note>
          <note>
            1993/94:63).
          </note>
          <note type="speaker">
            Anf. 93 BO G JENEVALL (nyd):
          </note>
          <note>
            Herr talman! Detta är också ett ganska litet ärende.
          </note>
          <note>
            Det gäller en föreslagen höjning av en avgift för viss avveckling
            av kärnkraftsföretagens verksamhet.
          </note>
          <note>
            Tidigare beslut anger 0,1 öre per kWh i avgift för dessa åtgärder.
            Propositionen innebär ett förslag om att höja avgiften till 0,15
            öre, vilket låter litet men trots allt är en höjning med 50 %.
            Bakgrunden är att man utgår från en kortare användningsperiod
            av kärnkraften än vad framför allt kärnkraftsindustrin och vi
            tycker är motiverat. Det har varit upplagt för en 40-årig avskrivningsperiod.
          </note>
          <note>
            Vi finner inte någon anledning till att ändra på detta. Det förslag
            som gäller nu bygger på att avskrivningstiden skall sänkas till
            25 år. Vi tycker inte att det är nödvändigt. Därför har vi anslutit
            oss till AB SWAFO:s yttrande i ärendet. De får väl betraktas som
            specialister på området.
          </note>
          <note>
            Ärendet är intressant på så sätt att två motioner har väckts,
            en från Ny demokrati och en från Vänstern.
          </note>
          <note>
            Vänstern föreslår en fördubbling. Det finns verkligen en spridning.
          </note>
          <note>
            I Dagens Nyheter i dag finns det en artikel om kärnkraft och
            lönsamhet. Den kan vara intressant i sammanhanget. Där påpekar
            man att kostnaden för att få fram 1 kWh med hjälp av kärnkraft
            är 10
          </note>
          <note>
            öre och alternativet att producera på konventionellt sätt är
            beräknat till 35 öre. Man belyser i artikeln att även om det givetvis
            krävs tilläggsinvesteringar och reparationer är kärnkraften fortfarande
            mycket lönsam. Det är bakgrunden till att vi föreslår att avgiften
            skall vara oförändrad.
          </note>
          <note>
            Herr talman! Jag yrkar bifall till vår reservation.
          </note>
          <note type="speaker">
            Anf. 94 ROLF L NILSON (v):
          </note>
          <note>
            Herr talman! Avgiften i Studsvikslagen är en liten del av de
            avgifter som kärnkraftsägarna skall betala för att ta hand om
            avfall och genomföra nedläggningar av kärnkraftsanläggningar.
            Avgiften skall täcka nedläggningen av Ågesta och Studsvik plus
            en del andra utgifter. Avgiften är, som framgår av betänkandet,
            beräknad på en driftstid av kärnkraftsverk på 25 år och på en
            realränta på
          </note>
          <note>
            2,5 %.
          </note>
          <note>
            Båda dessa antaganden betecknar vi som osäkra antaganden. Vi
            tycker att vi har fått vår bedömning av den höga osäkerheten på
            driftstiden för kärnkraftsverk bekräftad. De senaste åren har
            i princip samtliga kärnkraftsverk aldrig varit i gång samtidigt.
            Det dyker ständigt upp nya fel. Det är fel som är förknippade
            med åldrandeprocessen och den brist på erfarenhet som finns av
            hur gamla kärnkraftsverk beter sig. Vi tycker att man skall vara
            försiktig i bedömningarna av realräntans utveckling. Mot bakgrund
            av osäkerheten i driftstid och osäkerheten i bedömningen av utvecklingen
            av realräntan, menar vi att det är rimligt att fördubbla
          </note>
          <note>
            Studsvikslagsavgiften till 0,2 öre per kWh.
          </note>
          <note type="speaker">
            Anf. 95 SÖREN NORRBY (fp):
          </note>
          <note>
            Herr talman! Näringsutskottet tillstyrker regeringens proposition
            om ändring i
          </note>
          <note>
            Studsvikslagen, och jag yrkar bifall till utskottets hemställan
            i betänkande NU10. Förslaget i propositionen om avgiftshöjning
            ligger mitt emellan reservationen och meningsyttringen i utskottsbetänkandet,
            och därmed framstår förslaget som väl avvägt.
          </note>
          <note>
            Bakom Studsvikslagen, och ännu tydligare bakom finansieringslagen
            för kärnavfall, ligger tidiga tillämpningar av det som vi nu kallar
            producentansvar. Producentansvaret är i sin tur ett självklart
            inslag i vårt marknadsekonomiska system. Priset på en vara eller
            tjänst skall avspegla hela den resursuppoffring som den kräver
            inte bara för produktion och distribution utan också för att ta
            hand om avfallet. För kärnkraften är den principen mer konsekvent
            tillämpad än för andra energislag.
          </note>
          <note>
            Studsvikslagen innebär också att kärnkraften får bära vissa av
            sina utvecklingskostnader, närmare bestämt avvecklingen av vissa
            forskningsreaktorer och omhändertagande av avfall och bränsle
            från dessa m.m.
          </note>
          <note>
            I propositionen 1988/89:37, som riksdagen godkände, redovisades
            underlaget för
          </note>
          <note>
            Studsvikslagen. Där förutsattes en drifttid för varje produktionsreaktor
            på 25 år. Det är något som ligger fast i dagens energipolitik
            -- alltså inte 40 år som Bo G Jenevall lät antyda i sitt inlägg.
          </note>
          <note>
            Kostnadsbedömningarna slutade då på ca 1,1
          </note>
          <note>
            miljarder kronor för de åtgärder som skulle finansieras med Studsviksavgiften
            -- som därför sattes till 0,1 öre per kWh. Det regeringen nu med
            näringsutskottets tillstyrkan föreslår är en anpassning av avgiften
            med en ökning på 0,05 öre till det nuvarande kostnadsläget för
            de aktuella åtgärderna.
          </note>
          <note>
            Reservationen från Ny demokrati bygger alltså på en annan energipolitisk
            grund -- 40 års livslängd för reaktorerna -- än den som vi i samförstånd
            över blockgränsen har kommit överens om vad gäller kärnkraftsreaktorernas
            livslängd. Jag menar inte den tekniska livslängden -- som uppenbarligen
            Bo
          </note>
          <note>
            G Jenevall talar om -- utan den samhällsekonomiska livslängden
            som tar hänsyn också till andra faktorer än de rent tekniska.
          </note>
          <note>
            Vänsterpartiets meningsyttring innebär en mer realistisk linje
            än den partiet intog 1988. Då föreslog Vänsterpartiet att avgiften
            skulle sättas till
          </note>
          <note>
            1 öre. ''Intet prutades dock men så småningom prutades 80 %'',
            för att travestera ett litterärt citat.
          </note>
          <note>
            Blir det pengar över med avgiften 0,2 öre, får väl överskottet
            användas för att finansiera utvecklingen av andra energiformer
            menar Rolf L
          </note>
          <note>
            Nilson i meningsyttringen. Men det strider dels mot principen
            att varje energislag skall bära sina kostnader, dels mot att Studsviksavgiften
            statsrättsligt faktiskt är en specialdestinerad punktskatt. Det
            senare konstaterade näringsutskottet i betänkande 1988/89:NU7.
          </note>
          <note>
            Därmed skiljer sig Studsviksavgiften från den avgift som tas
            ut enligt finansieringslagen och som avser reaktorernas produktionsavfall.
          </note>
          <note>
            Herr talman! Propositionen och utskottsbetänkandet är väl underbyggda.
          </note>
          <note>
            Riksdagen kan lugnt följa beslutsförslaget att höja avgiften
            från 0,10 öre till 0,15 öre med hjälp av en ändring i Studsvikslagen.
          </note>
          <note type="speaker">
            Anf. 96 ROLF L NILSON (v):
          </note>
          <note>
            Herr talman! Jag tror inte att jag i mitt anförande formellt
            yrkade bifall till meningsyttringen, så jag vill göra det nu.
          </note>
          <note>
            Sören Norrby sade att Studsvikslagen är ett tidigt uttryck för
            producentansvar. Det kan man väl hålla med om, precis som finansieringslagen.
            Men det är tveksamt om han har rätt när han säger att producentansvaret
            är mycket långt drivet när det gäller kärnkraften.
          </note>
          <note>
            Här har vi ju de ständiga diskussionerna om kärnkraftens försäkringskostnader,
            som gör att folk kan få för sig att det är billigt att producera
            el med kärnkraft. Men man måste hålla i minnet att kärnkraften
            är den enda verksamhet som inte har fullt kostnadsansvar för de
            skador som kan uppkomma av verksamheten. Man har en motivering
            till detta. Motiveringen är rätt krass.
          </note>
          <note>
            Det finns inga försäkringsbolag som är beredda att försäkra kärnkraftsanläggningar
            till fulla värdet.
          </note>
          <note>
            Om man tillämpade producentansvaret fullt ut, tror jag inte att
            man skulle kunna säga att kärnkraftselen var billig.
          </note>
          <note>
            Talmannen får ursäkta den här utvikningen, som inte handlar om
            Studsvikslagen, utan mer om producentansvaret i allmänhet.
          </note>
          <note type="speaker">
            Anf. 97 SÖREN NORRBY (fp) replik:
          </note>
          <note>
            Herr talman! Det jag sade var att för kärnkraften är producentansvarsprincipen
            mer konsekvent tillämpad än för andra energislag. Såvitt jag vet
            bär inte exempelvis förbränning av fossila bränslen sina försurningskostnader,
            luftföroreningskostnader; i synnerhet inte de vi tidigare har
            haft. Det var det som jag åsyftade.
          </note>
          <note>
            Principen om kärnkraftens livslängd kan man ha litet olika uppfattningar
            om. Men här finns nu en etablerad syn på vilken livslängd vi skall
            använda som underlag för politiska beslut. Det avspeglas också
            i den här propositionen och i betänkandet.
          </note>
          <note type="speaker">
            Anf. 98 ROLF L NILSON (v) replik:
          </note>
          <note>
            Herr talman! Med Sören Norrbys hjälp kommer jag gärna att fortsätta
            att driva på, så att den fossila energiproduktionen får ta sina
            kostnader fullt ut.
          </note>
          <note>
            Jag tycker att det är helt riktigt.
          </note>
          <note>
            Jag har en kort kommentar till det Sören Norrby sade om eventuell
            laglighet i det förslag som finns i meningsyttringen. Det vore
            mig främmande att insistera på att riksdagen skulle fatta olagliga
            beslut.
          </note>
          <note type="speaker">
            Anf. 99 BO G JENEVALL (nyd):
          </note>
          <note>
            Herr talman! Jag vill bara för tydlighetens skull, eftersom Sören
            Norrby tog upp frågan om de 25 och de 40 åren, säga, om jag var
            otydlig på den punkten, att jag avsåg kärnkraftsindustrins beräkningar
            avseende livslängden, och i och för sig den tid som jag tror så
            småningom kommer att bli aktuell.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 14 december.)
          </note>
          <note>
            14 § Bordläggning
          </note>
          <note>
            Anmäldes och bordlades
          </note>
          <note>
            Skrivelse
          </note>
          <note>
            1993/94:106 Alternativ till burhållning av värphöns
          </note>
          <note>
            15 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 8 december
          </note>
          <note>
            1993/94:74 av Annika Åhnberg (-) till miljöministern om kärnkraftverk
            i Central- och
          </note>
          <note>
            Östeuropa:
          </note>
          <note>
            När internationella miljöfrågor diskuteras i
          </note>
          <note>
            Sverige, vilket inte är ofta, är det detaljskillnader mellan
            regler i Sverige och regler på EG-nivå som står i fokus för intresset.
          </note>
          <note>
            Det silas mygg och sväljs elefanter. Ett av de mest akuta miljöhoten
            för människor i hela Europa är kärnkraftverken i Central- och
            Östeuropa;
          </note>
          <note>
            följaktligen är denna fråga totalt frånvarande i den svenska
            miljödebatten. Ansvaret för detta får delas av politiker -- särskilt
            regeringen, berörda tjänstemän och journalister.
          </note>
          <note>
            Det finns 58 kärnkraftsreaktorer i drift i Östeuropa.
          </note>
          <note>
            De är av två typer. Det finns 16 grafitmodulerade, samma typ
            som den havererade reaktorn i
          </note>
          <note>
            Tjernobyl. Det är alltså reaktorer som kan ''skena''
          </note>
          <note>
            på samma sätt som den gjorde och som varken har tillräckligt
            säkra reaktorinneslutningar eller nödkylningssystem.
          </note>
          <note>
            De 16 reaktorerna av denna typ, som konstruerats för att producera
            både el och plutonium, hör till dem som borde stängas omedelbart.
            Nyligen meddelades att den planerade stängningen av
          </note>
          <note>
            Tjernobyl skjutits upp på grund av ekonomiska problem.
          </note>
          <note>
            De övriga reaktorerna är hetvattenreaktorer, och av dem borde
            minst tio stängas omgående, däribland Kozloduy i Bulgarien, som
            anses vara världens farligaste kärnkraftverk.
          </note>
          <note>
            Sverige kan naturligtvis inte på egen hand åstadkomma detta.
            Det krävs ett nära samarbete med andra länder i ''väst''. Det
            är också en av de högst prioriterade uppgifterna för EG att ta
            ansvar för ökad kärnsäkerhet i öst. Nyligen blev det äntligen
            möjligt att börja det konkreta arbetet i reaktorer i Ryssland
            och Ukraina, eftersom frågan om vem som i framtiden har skadeståndsansvaret
            till sist fick sin lösning. Fortfarande finns på andra håll osäkerhet
            om skadeståndsansvaret. Detta har lett till att svenska insatser
            för att höja säkerheten i Ignalina i Litauen inte genomförts som
            planerat.
          </note>
          <note>
            Sammantaget är det som gjorts nödåtgärder, och de är otillräckliga.
          </note>
          <note>
            Drygt 300 miljoner ecu (340 miljoner dollar) har ställts till
            förfogande. Men investeringsbehovet har bedömts vara mellan 20
            60 miljarder dollar!
          </note>
          <note>
            Arbetet fördröjs av att det råder oenighet mellan olika aktörer
            i väst om hur stödet skall ges, på vad det skall satsas och om
            kärnkraftens roll i den framtida energiförsörjningen. Det finns
            planer på omfattande utbyggnad av kärnkraft i öst, t.ex. i
          </note>
          <note>
            Estland, vilket borde uppmärksammas i Sverige.
          </note>
          <note>
            Länderna i väst måste dels intensifiera akuta insatser för att
            höja säkerheten, dels bidra till en ny energipolitik för Central-
            och Östeuropa. Den svenska regeringen, med beslutet om kärnkraftsavveckling
            i ryggen, borde kunna ha ett tydligt engagemang i denna oerhört
            viktiga fråga, men den har inte sagt någonting!
          </note>
          <note>
            Det finns beräkningar bl.a. från Världsbanken som ger vid handen
            att energibehovet i öst skulle kunna halveras. Detta förutsätter
            att övergången till marknadsekonomi lyckas, att energianvändningen
            effektiviseras och att naturgas blir en viktig del i energisystemet.
            Med tanke på att en mycket stor del av världens naturgasfyndigheter
            finns i
          </note>
          <note>
            Ryssland borde detta vara möjligt. Naturgas till
          </note>
          <note>
            Baltikum skulle också kunna komma från Norge via t.ex. Sverige.
            Därmed skulle en avstängning av
          </note>
          <note>
            Ignalinaverket möjliggöras och en utbyggnad i
          </note>
          <note>
            Estland undvikas.
          </note>
          <note>
            Det är ingen slump att det enda kärnkraftverk i öst som stängts
            är Greifswald i östra Tyskland. Det beror på återföreningen med
            Västtyskland och därigenom också med EG. Det har lett till höjda
            säkerhetsambitioner och stor överföring av ekonomiska resurser
            från västra Tyskland och från
          </note>
          <note>
            EG.
          </note>
          <note>
            När som helst kan ännu en kärnkraftsolycka inträffa. Hur länge
            skall vi fortsätta att hoppas på turen?
          </note>
          <note>
            Mot bakgrund av ovanstående vill jag ställa följande frågor:
          </note>
          <note>
            Vad avser regeringen göra för att tillsammans med andra länder
            öka det akuta säkerhetsarbetet vid reaktorer i Central- och Östeuropa?
          </note>
          <note>
            Vad avser regeringen göra för att möjliggöra en avveckling av
            i första hand de farligaste -- av IAEA
          </note>
          <note>
            m.fl. -- utdömda reaktorerna?
          </note>
          <note>
            Vad avser regeringen göra för att bidra till utarbetandet av
            en långsiktig energistrategi -- utan kärnkraft -- för Central-
            och Östeuropa?
          </note>
          <note>
            Vad avser regeringen göra för att bidra till en lösning av energiproblemen
            i Baltikum?
          </note>
          <note>
            16 § Kammaren åtskildes kl. 14.04.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 8
          </note>
          <note>
            § anf. 37 (delvis),
          </note>
          <note>
            av förste vice talmannen därefter t.o.m. 13 § anf. 95
          </note>
          <note>
            (delvis) och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
