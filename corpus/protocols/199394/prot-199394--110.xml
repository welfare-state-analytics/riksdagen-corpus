<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--110</head>
          <docDate when="1994-05-25 00:00:00">1994-05-25 00:00:00</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 19 maj.
          </note>
          <note>
            2 § Hänvisning av ärende till utskott
          </note>
          <note>
            Föredrogs och hänvisades
          </note>
          <note>
            Förslag
          </note>
          <note>
            1993/94:RR10
          </note>
          <note>
            3 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1993/94:KU36
          </note>
          <note>
            Finansutskottets betänkande 1993/94:FiU23
          </note>
          <note>
            Kulturutskottets betänkanden 1993/94:KrU29 och
          </note>
          <note>
            KrU33
          </note>
          <note>
            Jordbruksutskottets betänkanden 1993/94:JoU21,
          </note>
          <note>
            JoU25 och JoU27
          </note>
          <note>
            Näringsutskottets betänkanden 1993/94:NU17 och
          </note>
          <note>
            NU22
          </note>
          <note>
            Arbetsmarknadsutskottets betänkande
          </note>
          <note>
            1993/94:AU15
          </note>
          <note>
            4 § Granskning av statsrådens tjänsteutövning och regeringsärendenas
            handläggning
          </note>
          <note>
            Föredrogs
          </note>
          <note>
            konstitutionsutskottets betänkande
          </note>
          <note>
            1993/94:KU30 Granskning av statsrådens tjänsteutövning och regeringsärendenas
            handläggning.
          </note>
          <note type="speaker">
            Anf. 1 TALMANNEN:
          </note>
          <note>
            Granskningsdebatten uppdelas liksom tidigare år i flera avsnitt.
            Varje avsnitt behandlas som ett självständigt ärende, och talarlistan
            för de olika avsnitten kan alltså utökas med ytterligare talare.
          </note>
          <note>
            Då alla under ett avsnitt anmälda talare haft ordet, övergår
            kammaren omedelbart till att debattera nästa avsnitt.
          </note>
          <note>
            Voteringarna äger rum i ett sammanhang sedan samtliga avsnitt
            slutdebatterats.
          </note>
          <note>
            Regeringens sammansättning och regeringsarbetets organisation
            m.m.
          </note>
          <note>
            (avsnitten 1--9)
          </note>
          <note type="speaker">
            Anf. 2 THAGE G PETERSON (s):
          </note>
          <note>
            Fru talman! Den här våren har varit extra arbetsam för konstitutionsutskottet.
            Sammanträdena har varit många och långa. Innan riksmötet är till
            ända har KU, såvitt nu kan bedömas, lagt fram 51
          </note>
          <note>
            betänkanden. Ett flertal grundlagspropositioner,
          </note>
          <note>
            Riksdagsutredningens tre betänkanden och barnpornografifrågan
            har ökat KU:s redan stora arbetsbörda. Och granskningen har i
            år omfattat fler anmälningar än någon gång tidigare.
          </note>
          <note>
            Jag vill på hela utskottets vägnar tacka vår skickliga personal
            på KU:s kansli för extra ansträngningar och mycket arbete på kvällar
            och veckoslut. Vi vet att er arbetsbörda den här våren har varit
            exceptionellt stor.
          </note>
          <note>
            Mina partikamrater i KU kommer på de olika sakområdena av granskningsverksamheten
            att närmare beröra utskottets uttalanden i några väsentliga frågor
            samt att närmare utveckla de socialdemokratiska reservationerna.
            Jag kommer i min inledning att ta upp några principiella och allmänna
            synpunkter på granskningsverksamheten.
          </note>
          <note>
            Årets granskning har omfattat totalt 46 ärenden, och i dessa
            har funnits 39 granskningsanmälningar.
          </note>
          <note>
            Av de 46 ärendena har KU avgjort 38. Av de återstående ärendena
            har 7 skjutits till hösten. De har samtliga att göra med bank-
            och finanskrisen.
          </note>
          <note>
            KU vill bl.a. att pågående rättsutredningar skall vara över innan
            utskottet slutför sin granskning. Ett ärende har återtagits. Granskningen
            av regeringens upphandling av konsulter tas upp i ett särskilt
            granskningsbetänkande senare i vår.
          </note>
          <note>
            Av de 38 ärenden som KU har slutgranskat föreligger full politisk
            enighet i 28 ärenden.
          </note>
          <note>
            Utskottet har gjort en ingående granskning av regeringens handläggning
            av privatiseringen av statligt ägda företag och en speciell granskning
            av försäljningen av statens aktier i företaget Celsius.
          </note>
          <note>
            Utskottet har inte från konstitutionella utgångspunkter funnit
            några skäl till kritik.
          </note>
          <note>
            Fyra statsrådsuttalanden har särskilt granskats.
          </note>
          <note>
            Utskottet står enigt bakom slutsatserna av verkställd granskning
            i den delen.
          </note>
          <note>
            Fru talman! Jag har velat göra dessa påpekanden, därför att det
            i debatten på visst håll görs gällande att KU partipolitiserar
            granskningen. Men faktum är att stora och viktiga sakfrågor och
            kontroversiella statsrådsuttalanden har kunnat avgöras i full
            politisk enighet.
          </note>
          <note>
            Svenska folket har en stark känsla för rättssäkerhet; en stark
            känsla för att allt skall gå rätt till. Granskning av dem som
            fått och utövar politisk makt är ett viktigt inslag i vår demokrati.
          </note>
          <note>
            Riksdagens konstitutionsutskott har, enligt grundlagen, skyldighet
            att granska statsrådens tjänsteutövning och regeringsärendenas
            handläggning. KU har därmed en mycket viktig uppgift i vår demokrati.
          </note>
          <note>
            Ett organ med så utomordentligt stora maktbefogenheter som regeringen
            måste naturligtvis kontrolleras ingående och fortlöpande.
          </note>
          <note>
            Och den kontrollen kan bara anförtros folkets valda representanter.
            När utskottet fullgör sin uppgift enligt grundlagen och granskar
            regeringen eller ett statsråd i en viss fråga, skall det inte
            uppfattas som liktydigt med kritik. En annan sak är att granskningen
            kan leda fram till kritik. Slutsatsen kan emellertid också bli
            att det inte finns grund för någon erinran. De flesta anmälningar
            resulterar inte i kritik.
          </note>
          <note>
            Jag tycker att det är viktigt att anmälningar görs, när någon
            ledamot av riksdagen anser att en fråga bör utredas och granskas
            av KU. Det är bättre att en anmälan görs, så att en granskning
            kan äga rum, än att frågorna kring en misstänkt felaktig handläggning
            inte får något svar.
          </note>
          <note>
            Att det är borgerlig majoritet i KU har inte i något fall hindrat
            att en socialdemokratisk anmälan lett till utredning och granskning.
            Jag utgår från att det var på samma sätt i KU med socialdemokratisk
            majoritet, nämligen att alla anmälda ärenden blev föremål för
            granskning oavsett från vilken politisk sida de kom. Detta arbetssätt
            är en styrka för demokratin.
          </note>
          <note>
            Konstitutionsutskottets granskningsuppgift är en demokratisk
            tillgång som är värd respekt.
          </note>
          <note>
            Från moderathåll agerar man nu på ett sätt som förringar konstitutionsutskottets
            verksamhet.
          </note>
          <note>
            Våldsamma personangrepp riktas mot mig, när jag fullgör min i
            Sveriges grundlag ålagda uppgift att leda granskningen av regeringen.
            För att inga missförstånd skall uppstå, vill jag upprepa att det
            är från moderat håll som kritiken kommer. Andra partier har inte
            kritiserat och handlat på samma sätt som Moderaterna.
          </note>
          <note>
            Fru talman! Så länge KU granskade socialdemokratiska regeringar
            och statsråd var allt i sin ordning. Kritiska uttalanden mot socialdemokratiska
            statsråd applåderades av moderata tidningar. Men när konstitutionsutskottet
            börjar granska moderata statsråd svallar känslorna okontrollerat
            över både på statsministern och det ledande moderata pressorganet.
            Och man tycker från moderathåll i
          </note>
          <note>
            KU att utfrågningarna med Anders Björck tog för lång tid, att
            frågorna upprepades etc., etc.
          </note>
          <note>
            Granskningen stämplas som ren partipolitik och som ett uttryck
            för KU-ordförandens revanschhunger och intellektuella otillräcklighet.
          </note>
          <note>
            Det är väl inte uteslutet att man har rätt på den sista punkten.
          </note>
          <note>
            KU:s granskning av statsrådens innehav av aktier betecknas som
            en personkampanj mot statsrådet
          </note>
          <note>
            Ulf Dinkelspiel.
          </note>
          <note>
            KU:s granskning av JAS-kraschen i Stockholm stämplar man som
            rena larvigheten.
          </note>
          <note>
            KU:s arbete för att skydda oskyldiga barn mot våld, tortyr och
            andra sexuella övergrepp -- ett arbete som för övrigt stöttats
            inte bara av
          </note>
          <note>
            Socialdemokraterna utan också av Centern, kds,
          </note>
          <note>
            Ny demokrati, Vänsterpartiet och delar av
          </note>
          <note>
            Folkpartiet -- är ett intensivt utnyttjande av den allmänna indignationen
            över barnpornografin.
          </note>
          <note>
            Fru talman! Jag är helt övertygad om att om konstitutionsutskottet
            låtit bli att granska statsrådens aktieaffärer, regeringens anlitande
            av konsulterna JKL, KREAB och Gramma, JAS-
          </note>
          <note>
            kraschen och struntat i att rätta till den moderata justitieministerns
            passivitet i barnpornografifrågan, då hade moderaternas kritik
            mot KU och mig personligen uteblivit.
          </note>
          <note>
            Kanske jag t.o.m. då hade fått ett alldeles speciellt vänligt
            hedersomnämnande på Svenska Dagbladets ledarsida.
          </note>
          <note>
            Men, fru talman, det exceptionella inträffar att landets statsminister
            skriver brev till riksdagens konstitutionsutskott, som om det
            vore han som bestämde över riksdagen och KU. ''Jag förutsätter'',
            skriver statsministern, och han kräver att det utskott som har
            regeringsformens uppdrag att granska honom och regeringen i stället
            skall granska KU:s ordförande.
          </note>
          <note>
            Det finns ingen rättslig eller konstitutionell grund för Carl
            Bildts agerande. Aldrig förr i riksdagens historia har det förekommit
            att en statsminister på detta grundlagsstridiga -- och arroganta
            och överlägsna -- sätt har ingripit i konstitutionsutskottets
            arbete och granskningsuppgift. Det hedrar i och för sig
          </note>
          <note>
            Centerpartiets, Folkpartiets, kds,
          </note>
          <note>
            Nydemokraternas och Vänsterpartiets företrädare i KU att de inte
            deltog i moderatgruppens instämmande i statsministerns instruktioner
            till
          </note>
          <note>
            KU.
          </note>
          <note>
            Men det hade faktiskt varit på sin plats att alla partier hade
            hjälpt till att mer aktivt hävda KU:s integritet och tagit avstånd
            från statsministerns brev. Det var faktiskt på det sättet, fru
            talman, att när det var en socialdemokratisk regering och en socialdemokratisk
            statsminister -- och en socialdemokratisk majoritet i KU -- då
            uppträdde
          </note>
          <note>
            KU enigt. Det kan utskottets vice ordförande bekräfta. Då bemötte
            KU ett mycket mindre allvarligt försök av medarbetare till Olof
            Palme att lägga sig i KU:s arbete. Det är utomordentligt förvånande
            att de som i andra sammanhang är noga med att hävda utskottets
            integritet nu är så pinsamt tysta.
          </note>
          <note>
            Fru talman! Jag vill på den socialdemokratiska KU-
          </note>
          <note>
            gruppens vägnar deklarera följande:
          </note>
          <note>
            Eftersom vi stöder oss på grundlagen kommer vi att hävda vår
            rätt och skyldighet att fullgöra vår uppgift enligt 12 kap. 1
            § regeringsformen att granska statsministern och statsråden. Vi
            tillbakavisar statsministerns försök att styra KU:s och riksdagens
            arbete.
          </note>
          <note>
            Fru talman! Jag vill dessutom personligen för riksdagens ledamöter
            och för svenska folket klart deklarera att Sveriges statsminister
            får ta till vilka ord och uttryck som helst för att solka ner
            min heder. Det kommer inte det minsta att påverka mitt granskningsarbete
            av den regering som Carl Bildt leder. Varför inte? Jo, av följande
            skäl:
          </note>
          <note>
            En demokrati som vill överleva måste kontrolleras och granskas;
            man måste sätta gränser.
          </note>
          <note>
            Maktfullkomlighet, överhetsfasoner och arrogans måste motarbetas
            var det än förekommer, såväl i socialdemokratiska led som i borgerliga
            led. Jag har ägnat hela mitt liv åt folkrörelsearbete och politiskt
            arbete. Jag har tillhört denna riksdag i 25 år. Men jag har aldrig
            någonsin blivit utsatt för en så lumpen och dyster kritik som
            från landets statsminister därför att jag fullgör min uppgift
            enligt regeringsformen, att granska regeringen.
          </note>
          <note>
            Jag har den bestämda uppfattningen, fru talman, att makten måste
            kontrolleras i en demokrati. Det må vara socialdemokratisk makt
            eller borgerlig makt. Statsråd i alla regeringar skall ständigt
            känna och veta att någon alltid har ögonen på dem. En slätstruken
            granskning, som inte vågar sätta tänderna i maktens alla delar,
            är skadlig för demokratin. Ett konstitutionsutskott som inte får
            arbeta fritt och självständigt är också till skada för demokratin.
            Passivitet i granskningshänseende är måhända behagligt och bekvämt
            för maktens utövare. Men passiviteten kan leda till att medborgarnas
            aktivitet och uppmärksamhet avtar.
          </note>
          <note>
            Och det är i det långa loppet till skada för det demokratiska
            arbetet.
          </note>
          <note>
            Det är därför som den socialdemokratiska riksdagsgruppen ser
            så utomordentligt allvarligt på statsministerns maktfullkomliga
            försök att styra riksdagens konstitutionsutskott. Riksdagsgruppen
            har genom sin gruppledare Jan Bergqvist nu på morgonen lämnat
            in en anmälan till KU med begäran att granska statsminister Carl
            Bildts agerande.
          </note>
          <note>
            Fru talman! Jag vill yrka bifall till utskottets skrivning i
            betänkandet KU30 med undantag av de avsnitt där det föreligger
            socialdemokratiska reservationer. I dessa fall vill jag yrka bifall
            till reservationerna 1, 3, 7 och 8.
          </note>
          <note>
            I detta anförande instämde Jan Bergqvist, Torgny
          </note>
          <note>
            Larsson, Ingvar Johnsson, Lisbeth Staaf-Igelström,
          </note>
          <note>
            Elvy Söderström, Inger Hestvik, Sigrid Bolkéus,
          </note>
          <note>
            Karl Hagström, Catarina Rönnung, Hans Göran
          </note>
          <note>
            Franck och Björn Kaaling (samtliga s).
          </note>
          <note>
            Anf. 3 Tredje vice talman BERTIL FISKESJÖ
          </note>
          <note>
            (c):
          </note>
          <note>
            Fru talman! Det är som vanligt numera ett omfattande betänkande
            som konstitutionsutskottet har levererat till riksdagen, ett betänkande
            som spänner över de mest skilda ämnesområden. Det är lätt för
            mig att instämma i ordförandens tack till kansliet för det energiska
            arbete som man har lagt ned för att tillgodose utskottets ledamöters
            önskemål i alla möjliga frågor. En del av frågorna har rent kvantitativt
            varit mycket omfattande.
          </note>
          <note>
            Det har för mig som har suttit med länge i konstitutionsutskottet
            varit intressant att följa utvecklingen genom åren. I början av
            70-talet höll konstitutionsutskottets granskningsverksamhet i
            stort sett på att upphöra. Betänkandena var korta.
          </note>
          <note>
            Debatten i kammaren tog någon timme. Det var få ärenden som man
            tog upp som var kontroversiella.
          </note>
          <note>
            Det var relativt sällsynt med reservationer.
          </note>
          <note>
            Under 70-talet expanderade granskningen. Det började med IB-affären
            och så småningom lades det ena till det andra. Utskottets verksamhet
            har sedan under åren bibehållits på den kvantitativt omfångsrika
            nivån.
          </note>
          <note>
            Det verkar som om den nya inriktning vars grund alltså lades
            i början av 70-talet kommer att fortsätta. Det har visat sig att
            det finns ett behov av en granskning av det här slaget. I varje
            fall finns det ett utrymme för den i vårt parlamentariska liv.
          </note>
          <note>
            Annars kan man naturligtvis säga att denna granskning egentligen
            är ett arv från ett förparlamentariskt samhälle med en direkt
            motsatsställning mellan regering och riksdag, där det var viktigt
            för riksdagen, som inte var samlad varje år, att se till att regeringen
            inte överträdde de beslut som riksdagen hade fattat.
          </note>
          <note>
            Trots att det nu finns många olika sätt att utkräva ansvar av
            en regering -- vi har möjligheter till misstroendeförklaring,
            vi har interpellations- och frågeinstitutet och vi har de ständigt
            pågående debatterna här i kammaren -- har det funnits utrymme
            för konstitutionsutskottets granskning.
          </note>
          <note>
            Den är ganska unik, även om det nu börjar finnas länder som efterliknar
            oss. Vi hade för inte länge sedan besök från Norge, där man nu
            infört något liknande.
          </note>
          <note>
            Som jag uppfattat det -- det tror jag är en grund för att konstitutionsutskottet
            kan verka som det gör --
          </note>
          <note>
            verkar utskottet, som jag brukar säga, i gränslandet mellan politik
            och juridik. Utskottet skall granska hur statsråden har sköttt
            sina ämbeten, men det behöver inte vara misstankar om direkta
            felaktigheter som leder till att ett granskningsärende tas upp.
            Det kan finnas intresse av att få frågor ytterligare belysta i
            detalj, sådana frågor som har flaxat snabbt förbi i kammaren och
            där det kan behövas en fördjupad insyn.
          </note>
          <note>
            Det finns en politisk aspekt på granskningen. Det är naturligtvis
            ingen tillfällighet att det regelmässigt är från oppositionen
            som de flesta granskningsanmälningar strömmar in. Jag ser inget
            konstigt i det i och för sig. Det är oppositionens uppgift att
            hålla tummen i ögat på en sittande regering.
          </note>
          <note>
            Vi kan konstatera att alla dessa anmälningar i de flesta fall
            inte lett till några anmärkningar eller ens till förslag om anmärkningar
            mot statsråd. Men det är bra -- och däri instämmer jag med ordföranden
            --
          </note>
          <note>
            att konstitutionsutskottet, när många rykten gått och en upphetsad
            debatt har förts i tidningarna, kan
          </note>
          <note>
            ''rensa fram'' vad som verkligen har hänt och därmed slå undan
            benen för misstankar och insinuationer, som ju förekommer i tidningsdebatterna
            i riklig mängd.
          </note>
          <note>
            Det har varit en särskild stark ström av anmälningar i år från
            socialdemokratisk sida. Man kan konstatera en förändring över
            åren, nämligen att ett stort antal anmälningar numera inte enbart
            kommer från konstitutionsutskottets ledamöter utan också från
            andra ledamöter av riksdagen. Det var ganska ovanligt på 70-talet
            att någon utanför
          </note>
          <note>
            KU anmälde något granskningsärende.
          </note>
          <note>
            Man kan också konstatera att vissa frågor under senare år har
            kommit att framstå som ''evergreens''.
          </note>
          <note>
            De återkommer år efter år. Det gäller flyktingpolitiken, vapenexporten
            -- för att ta ett par av de mer påtgaliga exemplen. Det är naturligtvis
            inte heller en tillfällighet. Det beror på att dessa ärenden är
            känsliga. De är viktiga. Det är naturligtvis -- t.ex. när det
            gäller vapenexporten --
          </note>
          <note>
            vanskliga avgöranden som varje regering har att fatta i de frågorna.
            För den skull är det naturligtvis särskilt viktigt att det efterhand
            görs en ordentlig genomlysning av hur regeringen har tillämpat
            den lagstiftning som riksdagen har antagit.
          </note>
          <note>
            En betydande del av betänkandet i år handlar om konsekvensanalyser.
            Där lyfts fram, inte för första gången men utförligare än tidigare,
            den besvärliga fråga som det finns en tendens i alla politiska
            församlingar att skjuta åt sidan, nämligen vilka de långsiktiga
            effekterna blir av de beslut som riksdagen, den parlamentariska
            församlingen, fattar. Man kan säga rent allmänt att vi i våra
            dagar lider av att framsyntheten inte har varit så stor tidigare.
            Samtidigt är det naturligtvis en oerhört vansklig uppgift att
            i varje större fråga mer detaljerat och säkert ange vad som blir
            den långsiktiga konsekvensen av ett visst handlande.
          </note>
          <note>
            Men det är oerhört viktigt att ögonen ständigt hålls öppna och
            att det görs allvarliga försök från förslagsställarna och beslutsfattarna
            att bedöma den långsiktiga effekten av vad som görs.
          </note>
          <note>
            Vi kan konstatera i t.ex. den långdragna striden om
          </note>
          <note>
            Öresundsbron att det aldrig hade behövt bli så som det har blivit,
            om ärendet hade handlagts på ett framsynt sätt, om de som en gång
            i tiden fattade beslutet om Öresundsbron på förhand, innan beslutet
            fattades, hade utrett de konsekvenser ett brobygge skulle få.
            Jag tar detta som ett konkret och mycket belysande exempel. Det
            är en alldeles galen ordning att man först fattar ett beslut om
            en sådan jätteanläggning och först därefter sätter tänderna i
            de verkligt svåra problemen. Då får vi en mycket märklig beslutssituation,
            dvs. att man beslutar på ett bristfälligt underlag. Man är sedan
            ändå tvungen att ta fram ett ordentligt beslutsunderlag, samtidigt
            som man är bunden av det tidigare beslutet.
          </note>
          <note>
            Detta är ett besvärligt område, och det kommer att krävas mycken
            energi och mycken framsynthet i framtiden om man skall klara konsekvensutredningar
            på ett vettigt sätt. Någon fullständighet kan man naturligtivs
            aldrig kräva.
          </note>
          <note>
            Rent allmänt skulle jag vilja säga att jag nästan tror att konstitutionsutskottets
            granskningsverksamhet håller på att nå sitt maximum. Jag tror
            inte att det är så mycket mer som ett konstitutionsutskott, som
            samtidigt skall vara ett ärendeberedande utskott, klarar av i
            det normala riksdagsarbetet. Det är viktigt för framtiden att
            man väljer att lägga energi på sådana frågor som är viktiga och
            som kan ha betydelse, inte bara för stunden utan också för hur
            den politiska verksamheten särskilt på regeringsnivå skall bedrivas
            framöver.
          </note>
          <note>
            Det finns i betänkandet flera saker som för mig som inte skall
            delta så mycket mer i debatten i dag är intressant att ta upp
            till närmare belysning. Jag tycker för min del att det är bra
            att vi är eniga på de flesta punkter. I de flesta fall har anmälningarna
            inte mynnat ut i någon anmärkning, det är angeläget att understryka.
            I andra fall finns det en mild kritik som vi har varit ense om.
            Det är också viktigt att understryka att vi kan bli ense i konstitutionsutskottet.
          </note>
          <note>
            Sedan har socialdemokraterna, som jag ser det, med ljus och lykta
            sökt efter stridsämnen, för det är naturligtvis tacksamt för en
            opposition att kunna lyfta fram någonting och blåsa upp det så
            mycket som möjligt. De båda ärenden där socialdemokraterna märkligt
            nog fått stöd av Ny demokrati och Vänstern, och där vi har tvingats
            att reservera oss, är mycket märkliga. Det gäller en anmärkning
            mot försvarsministern om att han inte förhindrade JAS-katastrofen.
            Det är en mycket märklig anmärkning som socialdemokraterna och
            de övriga vill rikta mot försvarsministern. Han hade ingen kännedom
            om att uppvisningen skulle äga rum. Även om han hade haft kännedom
            om det, hade han inte kunnat ingripa. Det här är en sak som gör
            sig naturligtvis i den allmänna debatten, men det finns inte,
            som jag ser det, ett uns av underlag för den anmärkning som majoriteten
            här riktar mot försvarsministern.
          </note>
          <note>
            Detsamma gäller bytet av chefskapet på
          </note>
          <note>
            Finansinspektionen. Vi har gått igenom ärendet mycket noga, och
            vi har funnit att Anders Sahlén hade fått ett annat erbjudande
            som han accepterade. Därefter blev det ett chefsbyte. Hade
          </note>
          <note>
            Anders Sahlén inte accepterat erbjudandet, hade det inte blivit
            något chefsbyte. Så enkel var den saken.
          </note>
          <note>
            Till yttermera visso är det ganska märkligt att socialdemokraterna
            är så ängsliga för att regeringar bryr sig om vilka generaldirektörer
            som är tillsatta och hur de utför sitt arbete. Det var ju socialdemokraterna
            som var pådrivande när den nuvarande lagstiftningen infördes,
            som gav regeringen större befogenheter än tidigare. I gamla tider
            var ju chefstjänstemännen praktiskt taget oavsättliga. Enligt
            gammal svensk tradition och ämbetsmannatradition skulle de tjäna
            vilka regimer som helst och följa lagen. Man skulle inte ingripa
            mot dem på politisk väg. Om en chefstjänsteman i något ämbetsverk
            gjorde fel eller om en politiker ansåg att han hade gjort fel,
            skulle lagstiftningen ändras. Också här finner socialdemokraterna
            anledning till anmärkning mot ansvarigt statsråd, vilket är svårt
            att förstå. Jag vill yrka bifall till reservationerna 5 och 6.
          </note>
          <note>
            En annan fråga som har kommit att överskugga hela KU-granskningen
            är ett gräl som har uppkommit mellan KU:s ordförande å ena sidan
            och statsministern och statsrådet Dinkelspiel å andra sidan. För
            min del har jag aldrig riktigt begripit detta gräl, men jag förstår
            ju att det är viktigt, eftersom ordföranden tar till sådana indignerade
            brösttoner. Detta har inte varit något ärende hos KU, men det
            har tydligen blivit det nu genom den anmälan som vi fick höra
            om i dag. Jag har i stort sett ställt mig vid sidan av den diskussionen.
            Det är en debatt som kontrahenterna borde föra inför öppen ridå
            i pressen och gärna i
          </note>
          <note>
            TV. I botten ligger en del insinuationer som förekom i Aftonbladet
            om att regeringsledamöter kunde ha skott sig på att Volvoaffären
            upplöstes.
          </note>
          <note>
            Det är naturligtvis inte bra att komma med sådana insinuationer.
            Vi har sett på ärendet i sak, och då visade det sig att det inte
            finns någon anmärkning att rikta emot regeringen. Sedan har debatten
            kommit att handla om vem som har sagt vad och var. Enligt mitt
            sätt att se är inte detta bra för konstitutionsutskottets anseende.
            Det för ner själva granskningsidéen på en rätt låg nivå. Det beklagar
            jag.
          </note>
          <note>
            Med undantag av reservationerna 5 och 6 yrkar jag att utskottets
            anmälan godkänns.
          </note>
          <note type="speaker">
            Anf. 4 THAGE G PETERSON (s) replik:
          </note>
          <note>
            Fru talman! Tredje vice talmannen har lång erfarenhet av arbetet
            i KU. Han har varit ordförande, vice ordförande och han är därtill
            en erkänd statsvetare. Han gjorde sig känd under socialdemokratiska
            regeringsår som en aktiv utfrågare och granskare av socialdemokratiska
            statsråd. Men när statsminister Carl Bildt går långt i arrogant
            uppträdande mot riksdagens granskningsorgan och ger instruktioner
            till hur KU
          </note>
          <note>
            skall uppträda, då inträffar det märkliga att Bertil
          </note>
          <note>
            Fiskesjö inte reagerar det minsta. Han säger att han vill stå
            vid sidan av. Det är inte bra för KU:s anseende och inte heller
            för riksdagens anseende om inte granskningsorganet självt reagerar.
          </note>
          <note>
            Statsministern försöker faktiskt i sitt brev att påverka konstitutionsutskottet.
            Han ger instruktioner till KU hur vi ledamöter skall svara mot
            den av konstitutionen ålagda skyldigheten för utskottet att granska
            statsråd.
          </note>
          <note>
            Bertil Fiskesjö ville inte kommentera mitt påpekande om att Olof
            Palme och hans regering fick en tillrättavisning då han som statsminister
            genom sina medarbetare ifrågasatte KU:s sätt att förvara hemliga
            handlingar. Då reagerade utskottet i sin helhet, inklusive Bertil
            Fiskesjö, mot inhoppet som hade sin orsak i att statsministern
            ville orientera sig. KU var mycket bestämd i sin kritik.
          </note>
          <note>
            Man erinrade om att det är KU som skall granska regeringen och
            inte tvärtom. Man uttalade att det inte ankommer på regeringen
            eller regeringens kansli att utöva tillsyn över riksdagen och
            dess utskott.
          </note>
          <note>
            Men när nuvarande statsminister Carl Bildt lägger sig i utskottets
            arbete på ett långt mer flagrant sätt och när det från moderathåll
            kallas för tjafs, då hörs det ingen protest ifrån den borgerliga
            majoriteten i
          </note>
          <note>
            KU. Det är det som är så utomordentligt svagt. Jag vill t.o.m.
            säga att detta är pinsamt, Bertil Fiskesjö, inte bara för KU utan
            det är också pinsamt för tredje vice talmannen. På den här punkten
            känner jag inte igen Bertil Fiskesjö. Vi har arbetat väldigt många
            år tillsammans. Jag vet inte varför inte det rättskaffens sinnelag
            och den trohet mot konstitutionen som har präglat Bertil Fiskesjö
            under hela hans tid i riksdagen inte höll i sig när det blev aktuellt
            att värdera Carl Bildts brev.
          </note>
          <note>
            Anf. 5 Tredje vice talman BERTIL FISKESJÖ
          </note>
          <note>
            (c) replik:
          </note>
          <note>
            Fru talman! Jag vidhåller att den här debatten inte är bra för
            KU:s anseende, och jag vidhåller att den är onödig. Den borde
            ha förts i andra forum, och det gäller samtliga inblandade. Ingen
            kan hindra ens en statsminister att skriva brev till konstitutionsutskottet.
            Vi får ju mängder av brev, som ordföranden vet. På den senaste
            listan, som bordlades vid vårt senaste sammanträde, var statsministerns
            brev upptaget bland alla andra brev.
          </note>
          <note>
            Enligt mitt sätt att se är det ett lämpligt sätt att behandla
            det på.
          </note>
          <note>
            Självfallet skall inte statsministern blanda sig i konstitutionsutskottets
            arbete. Det gäller oavsett vem som är statsminister, men man kan
            inte hindra en statsminister från att uttrycka meningar. Det gjorde
            Olof Palme många gånger.
          </note>
          <note>
            När det gäller det ingrepp som konstitutionsutskottet tidigare
            reagerade emot och som ordföranden refererade till, var detta
            ett försök att kontrollera utskottets kansli, vad kansliet hade
            för sig, hur man bevarade hemliga handlingar och liknande ting.
            Det har såvitt jag vet inte den nuvarande statsministern försökt
            sig på.
          </note>
          <note>
            Konstitutionsutskottets ordförande berörde inte de övriga frågor
            som jag tog upp. För den skull skall jag inte fortsätta att diskutera
            dem.
          </note>
          <note>
            Jag vidhåller alltså vad jag har sagt, att jag tycker att hela
            den här affären, som nu blivit ett granskningsärende, borde ha
            klarats av mellan utskottets ärade ordförande och de berörda regeringsmedlemmarna
            i andra forum än i konstitutionsutskottet. Om ordföranden betraktar
            ett sådant uttalande som något slags eftergivenhet eller feghet
            är jag mycket förvånad. Jag skulle naturligtvis kunna ta till
            mycket hårdare ordalag om jag ville, och de skulle då drabba åt
            litet olika håll. Men jag föredrar att vara förhållandevis återhållsam
            i en debatt av det här slaget, som egentligen inte angår vare
            sig KU eller mig.
          </note>
          <note type="speaker">
            Anf. 6 THAGE G PETERSON (s) replik:
          </note>
          <note>
            Fru talman! Jag måste få fråga Bertil Fiskesjö: Vad är det som
            skiljer i konstitutionellt hänseende mellan en socialdemokratisk
            statsminister och en moderat statsminister?
          </note>
          <note>
            För tio år sedan var Bertil Fiskesjö med om att tillrättavisa
            den socialdemokratiske statsministern i ganska hårda ordalag.
            Men när Carl Bildt så att säga gör sig skyldig till ett långt
            mer flagrant övergrepp på KU och riksdagens integritet, vill tredje
            vice talmannen och vice ordföranden i KU
          </note>
          <note>
            stå vid sidan om. Då tycker Bertil Fiskesjö att han inte har
            med frågan att göra. Det är i detta som jag inte riktigt hänger
            med, så frågan till Bertil Fiskesjö om skillnaden kvarstår faktiskt.
          </note>
          <note>
            Fru talman! Jag vill bara ta upp de två ärenden som
          </note>
          <note>
            Bertil Fiskesjö ansåg vara märkliga och som vi socialdemokrater
            skulle ha sökt efter med ljus och lykta för att kunna föra upp
            på KU:s bord. Jag vill tillbakavisa påståendet och framföra några
            funderingar utifrån en annan utgångspunkt, nämligen följande:
          </note>
          <note>
            Den som läser 1994 års granskningsbetänkande märker att granskningen
            i två viktiga ärenden, nämligen JAS-frågan och Salénärendet, inte
            tas på allvar av de borgerliga ledamöterna och inte heller av
            utskottets vice ordförande. De fakta som kansliet har tagit fram
            under granskningen kommenteras knappast av de borgerliga i dessa
            två fall, där man friar statsråden. Det jättearbete som
          </note>
          <note>
            KU:s kansli har gjort i dessa två ärenden lämnar ni precis som
            om de vore luft. Utan närmare analys sägs bara att kritik är omotiverad.
            Jag menar att det är ett oerhört nonchalant uppträdande som försvagar
            KU:s position gentemot regeringen.
          </note>
          <note>
            Detta har man glömt när man avger dessa två, som jag uttrycker
            det, mycket slarviga reservationer där man inte tar det minsta
            hänsyn till det underlag som har tagits fram av KU:s kansli. Det
            är djupt beklagligt.
          </note>
          <note>
            Det är viktigt, menar jag, att behålla det nuvarande systemet
            med ett politikersammansatt organ som granskar regeringsutövningen.
            Men då måste KU
          </note>
          <note>
            och dess ledamöter ta uppgiften på allvar också när det gäller
            sådana ärenden som berör de egna statsråden.
          </note>
          <note>
            Det skulle vara intressant om Bertil Fiskesjö i sin kommande
            replik något ville kommentera just förhållandet att ni har lämnat
            alla grundfakta åt sidan och bara avgett en mycket kort reservation,
            i vilken ni säger att det inte finns anledning till kritik.
          </note>
          <note>
            Anf. 7 Tredje vice talman BERTIL FISKESJÖ
          </note>
          <note>
            (c):
          </note>
          <note>
            Fru talman! Ytterligare några ord om polemiken mellan KU:s ordförande
            och statsministern. Jag tycker nog att det är litet skillnad mellan
            att skicka en spion till KU:s kansli för att rota i arkivet eller
            för att se efter hur det är upplagt och att skriva ett brev till
            KU. Ert brev till KU har vi ju också behandlat på det sätt som
            vi brukar behandla brev till KU. Även om ingen vill engagera sig
            finns brevet upptaget på listan för bordläggning. Jag föreställer
            mig att det sedan behandlas på samma sätt som andra brev.
          </note>
          <note>
            Jag markerar gärna, om ordföranden vill det, att jag på samma
            sätt som ordföranden självfallet inte tycker att regeringen skall
            lägga sig i hur KU sköter sitt arbete. Men denna fråga har ju,
            vilket alla som känner till den vet, helt andra och mer fluffiga
            dimensioner.
          </note>
          <note>
            Ordföranden säger att de båda reservationer som vi varit tvungna
            att avge är nonchalanta. Mot vem är de i så fall nonchalanta?
            Vi har ju medverkat till att dessa frågor har blivit utomordentligt
            väl utredda.
          </note>
          <note>
            Vi har anordnat utfrågningar i mängd, och kansliet har utfört
            ett beundransvärt arbete när det gällt att reda ut vad som verkligen
            har skett.
          </note>
          <note>
            Detta återfinns ju i reciten, som vi är ense om. Den faktabeskrivning
            som där finns behöver vi naturligtvis inte upprepa i våra reservationer.
          </note>
          <note>
            Därför förstår jag inte vad utskottets ärade ordförande menar
            när han talar om nonchalans i de båda frågorna. Vi har minsann
            inte nonchalerat dem utan gått igenom dem oerhört noggrant, alla
            tillsammans, och kommit till slutsatsen att det inte finns någon
            som helst konstitutionell grund för kritik. Eftersom många hänger
            upp sig på orden konstitutionell kontroll vill jag tillägga att
            det inte heller utifrån andra aspekter finns någon anledning till
            kritik i dessa båda fall.
          </note>
          <note>
            När det gäller JAS-olyckan, som naturligtvis var beklaglig, var
            beslutanderätten i frågan delegerad.
          </note>
          <note>
            Försvarsministern hade inte beslutanderätt i en fråga av detta
            slag. Om försvarsministern hade ingripit i frågan hade det snarare
            varit fråga om ministerstyre, och då hade vi från konstitutionsutskottets
            sida av den anledningen varit som hökar på försvarsministern.
          </note>
          <note type="speaker">
            Anf. 8 BIRGER HAGÅRD (m):
          </note>
          <note>
            Fru talman! Låt mig först ta tillfället att tacka tredje vice
            talman Bertil Fiskesjö, som nu av allt att döma för sista gången
            framträder i en granskningsdebatt.
          </note>
          <note>
            Jag vill tacka för de många år och det arbete som han har lagt
            ner som en av den svenska konstitutionens fäder och väktare. Det
            är bestående insatser som Bertil Fiskesjö har gjort i detta sammanhang.
          </note>
          <note>
            Jag vill också tacka kanslichefen Magnus Isberg och hans medarbetare
            i KU-kansliet som har haft och för närvarande har en tung börda
            att dras med. Vi har ju inte kommit ut ur det hela ännu, men jag
            hoppas att så småningom sommaren i all sin fägring skall kunna
            göra det möjligt för all vår kanslipersonal att få det litet lättare
            än vad de har haft det under senare tid.
          </note>
          <note>
            När det sedan gäller själva granskningen vill jag först ta upp
            några principiella problem beträffande
          </note>
          <note>
            KU:s granskningsförfarande. Låt mig inleda detta med att citera
            vad professor Nils Andrén, min en gång vördade lärofader, säger
            i Samhälle och
          </note>
          <note>
            Riksdag, del II, som kom ut 1966:
          </note>
          <note>
            ''Dechargedebatten har blivit kritiskt bedömd, som akademisk,
            långtråkig och utan koncentration på väsentliga frågor. Ett sådant
            generellt omdöme säger åtskilligt om dechargebehandlingens politiska
            betydelse. Större vikt än ett sådant värdeomdöme får en analys
            av debattens faktiska struktur. Vilken betydelse visar regeringen
            genom sitt deltagande att den tillmäter debatten? Och vilken vikt
            tillmäter riksdagen själv uppgörelsen över dechargememorialet?
            Delvis återspeglas detta av i vilken utsträckning debatten är
            en uppgörelse mellan regeringen som svarande och riksdagen som
            kärande och i vilken grad den är något mera än en uppvisning inför
            halvtomma kammarbänkar av de argument som tidigare luftats i konstitutionsutskottet.''
          </note>
          <note>
            Kritiken står sig uppenbarligen alltjämt.
          </note>
          <note>
            Dechargen eller granskningen finns alltjämt kvar, men vi har
            knappast mäktat med att föra över något särdeles nytt till den
            nya författningen.
          </note>
          <note>
            Svagheterna torde framför allt vara att hänföra till partipolitiseringen.
            Anmärkningsförfarandets politisering började emellertid redan
            under ståndsriksdagens tid. Kritik uppfattades snart nog som en
            politisk prickning. Successivt mottogs en utskottsanmärkning med
            allt mindre respekt, eller som det uttrycktes i ett drastiskt
            uttalande från
          </note>
          <note>
            1930-talet: KU:s granskning hade förlorat i tyngd på grund av
            att ''antalet tvivelaktigt eller illa grundade anmärkningar är
            alldeles för stort för att rimligen kunna ursäktas med den mänskliga
            ofullkomlighet, som även vidlåder konstitutionsutskottet''.
          </note>
          <note>
            Olika förslag har under tidernas lopp framlagts för att effektivisera
            och avpolitisera granskningen. Nils
          </note>
          <note>
            Andrén framhöll att granskningens stora dilemma låg i svårigheten
            att ''hålla isär den politiska funktionen och den i princip opolitiska
            uppgiften att undersöka och redovisa allmän praxis vid handläggningen
            av regeringsärendena''.
          </note>
          <note>
            Det fanns anledning till en allmän skepsis mot riksdagspolitiker
            som granskare, och om sedan granskningsarbetet förelades riksdagen
            måste det vara svårt att undvika partipolitiska synpunkter och
            taktiska överväganden. Nils Andréns förslag till en avdramatiserad
            och samtidigt effektiviserad kontroll var att granskningen skulle
            utföras av en
          </note>
          <note>
            ''konstitutionsutskottets ombudsman'', en hög och oväldig ämbetsman.
            Han skulle på riksdagens uppdrag och på utskottets vägnar granska
            administrativ praxis i kanslihuset. Granskningen skulle sedan
            publiceras på samma sätt som JO:s berättelse.
          </note>
          <note>
            I viss mån skulle man kanske kunna säga att stora delar av granskningen
            av administrativ praxis har kommit att avpolitiseras. Därom vittnar
            bl.a. de tio första kapitlen i granskningsbetänkandet. I övrigt
            är det dock samma gamla visa som vanligt, dvs. att oppositionen
            i olika sammanhang tar chansen att framföra en mycket vagt grundad
            kritik mot regeringen i olika sammanhang. Partipolitiseringen
            avgör i de kritiska fallen åt vilket håll vågskålen skall tippa.
          </note>
          <note>
            Frågan är om det inte borde ske en omprövning av hela KU:s granskningsverksamhet.
            Går det att nå fram till samförstånd om en ny tingens ordning?
          </note>
          <note>
            Skulle kritik kunna framföras utan att den omedelbart tvingar
            fram partipolitiska ställningstaganden? Skulle med andra ord kritiken
            kunna avpolitiseras, samtidigt som praxis vidareutvecklas att
            närmare undersöka olika områden av regeringens fögderi från främst
            administrativa utgångspunkter? Går det över huvud taget att undvika
            just partipolitiseringen?
          </note>
          <note>
            Om inte, kan man ställa frågan vilken nytta det är med KU:s granskning
            i det här hänseendet.
          </note>
          <note>
            Det fanns en ganska stark förhoppning vid inledningen av den
            nu snart tilländalupna mandatperioden, att något nytt skulle kunna
            ske inom KU. Före valet 1991 hade det deklarerats från den dåvarande
            oppositionens sida att KU:s ordförande borde tas från oppositionen,
            samtidigt som det uttrycktes förhoppningen att man därvid skulle
            kunna få en ordförande som var så oväldig och litet partipolitisk
            som möjligt. Man ville med andra ord ha ett KU som levde upp till
            de bästa av många omöjliga förutsättningar, nämligen oväld och
            minimering av partipolitiseringen. Vem kunde bättre än en tidigare
            talman i riksdagen infria dessa förhoppningar?
          </note>
          <note>
            Till en början syntes också klara ambitioner att infria de förhoppningar
            som hade ställts ut. Men tyvärr visade det sig omsider att förhoppningarna
            var för uppskruvade. Från oppositionens sida och synnerligen,
            tyvärr, från ordförandens, igångsattes en häxjakt mot de statsråd
            som hade en personlig förmögenhet. Det antyddes att det inte skulle
            vara förenligt med utövandet av vissa statsrådsämbeten att ha
            en personlig förmögenhet, en kritik som senare har framförts på
            nytt och som uppenbarligen är det drivande motivet för uppläggningen
            av mycket av kritiken i konstitutionsutskottet. Med all rätt har
            det mot denna kritik anförts att just den som framgångsrikt har
            förvaltat ett eget fögderi på ett bra sätt bör ha goda förutsättningar
            för att också kunna ta hand om det allmännas affärer.
          </note>
          <note>
            Vad gäller granskningsbetänkandet finns det, som regeringens
            företrädare ser det, ingen anledning att reagera mot regeringens
            handläggning av asylärenden, inte heller mot utseendet av en biståndskontorschef
            eller mot statsministerns uttalande om Baltikum. Avslag yrkas
            följaktligen på reservationerna 1, 2, 3, 4, 7 och 8. Bifall yrkas
            däremot till reservationerna 5 och 6.
          </note>
          <note>
            I kritiken mot KU:s granskning har det anförts att partipolitiseringen
            ofta har tagit udden av kritiken och att KU:s kritik därigenom
            har blivit tandlös.
          </note>
          <note>
            Det finns anledning att beklaga att inte utskottet har kunnat
            samla sig till en konstitutionell plattform vid årets granskning.
          </note>
          <note>
            Vid årets granskning vill den socialdemokratiska oppositionen
            rikta kritik mot två statsråd, statsråden Lundgren och Björck.
            I bägge fallen har man en ytterst lös grund att stå på -- jag
            skulle inte vilja kalla det för någon grund över huvud taget.
          </note>
          <note>
            Det är naturligtvis groteskt och löjeväckande att man vill göra
            statsrådet Björck ansvarig för JAS-
          </note>
          <note>
            olyckan. Jag har betydligt större tilltro till Anders
          </note>
          <note>
            Björck som försvarsminister än som flygmekaniker.
          </note>
          <note>
            Jag skulle inte våga flyga med ett plan vars luftvärdighet har
            granskats av Anders Björck.
          </note>
          <note>
            När det gäller statsrådet Lundgren kan man lugnt konstatera att
            hans agerande när det gällde
          </note>
          <note>
            Finansinspektionens förre chef, Anders Sahlén, har varit helt
            och hållet i linje med vad som ställts upp som konstitutionella
            förutsättningar i Sverige.
          </note>
          <note>
            Det finns alltså ingen som helst grund för att rikta kritik mot
            de båda statsråden. Det är också betecknande att det var en ren
            sinkadus som gjorde att detta nu förs fram som en sorts majoritetsförslag.
            Någon majoritet för de här anmärkningarna har över huvud taget
            inte funnits i utskottet. Ordförandens utslagsröst kom in i bilden
            sedan Ny demokrati hade lagt ned sin röst och väntade med att
            ta ställning till dess att frågan kom upp i riksdagen.
          </note>
          <note>
            I ärenden som inte direkt visas upp för riksdagen, men som kanske
            ändå har spelat en större roll än vad som redovisas, finns det
            -- som vi har hört här i debatten -- anledning till betydande
            meningsmotsättningar.
          </note>
          <note>
            Sålunda har konstitutionsutskottets ordförande i en tidningsintervju
            insinuerat att utrikeshandelsministern skulle ha haft vetskap
            om att Volvo--Renault-affären skulle spricka -- en sorts insideraffär
            som i vart fall skulle ha gynnat statsrådet indirekt. Påståendet
            har med skärpa tillbakavisats av statsrådet, och KU:s ordförande
            har inte kunnat bevisa påståendet.
          </note>
          <note>
            Statsministern har likaledes alldeles exempellöst, i form av
            ett särskilt brev till konstitutionsutskottet, tvingats konstatera
            att konstitutionsutskottets ordförande inte har haft något som
            helst belägg för sitt påstående att statsministern, via Pehr G
          </note>
          <note>
            Gyllenhammar, skulle ha haft vetskap om att
          </note>
          <note>
            Volvo--Renault-affären skulle spricka tio dagar innan så skedde.
            Thage G Peterson har upphöjt sig själv till någon sorts korpral
            i ljusets riddarvakt.
          </note>
          <note>
            Han framstår nu i all sin härlighet i tidningsartiklar och i
            riksdagens talarstol och tillbakavisar då vad han anser vara lömska
            angrepp på hans person och gärning. Han är frisk på att betygsätta
            i svart och vitt -- någonting däremellan ges icke.
          </note>
          <note>
            Det är emellertid inte acceptabelt att konstitutionsutskottet
            inte får klara ut vad som är rätt och vad som är osant. Statsministerns
            ord står mot konstitutionsutskottets ordförandes ord. Pehr
          </note>
          <note>
            G. Gyllenhammar kan verifiera eller dementera detta. Detta är
            en trovärdighetskris för konstitutionsutskottet, för riksdagen
            och för regeringen. Därför har jag krävt att Gyllenhammar snarast
            möjligt skall inbjudas till konstitutionsutskottet för att en
            gång för alla klara ut vad som är sant och osant. Det är han som
            har åberopats som källa av konstitutionsutskottets ordförande.
            Det är han som kan klara ut vad som är riktigt i det här sammanhanget.
            Jag beklagar att min begäran i går i konstitutionsutskottet tillbakavisades
            av utskottet med ordförandens utslagsröst. Ny demokratis representant
            avstod från att yttra sig i frågan.
          </note>
          <note>
            Det kan inte heller accepteras att konstitutionsutskottet, likaledes
            genom ordförandens utslagsröst och Ny demokratis nedlagda röst,
            har avstått från att omedelbart utreda den tidigare socialdemokratiska
            regeringens sätt att hantera olika konsultuppdrag till ARE-
          </note>
          <note>
            bolagen och andra i samband med utredningen av den nuvarande
            regeringens konsultuppdrag. Den jämförelsen hade behövts för att
            konstitutionsutskottet skulle kunna göra en rättvis bedömning.
          </note>
          <note>
            Fru talman! I alltför stor utsträckning har vi under de senaste
            veckorna kunnat bevittna hur partipolitiseringen har tagit överhanden
            när det gäller konstitutionsutskottets granskning. Detta är att
            beklaga. Samtidigt borde det hela leda till eftertanke. Det är
            måhända dags att försöka åstadkomma vad man hittills inte har
            lyckats med, nämligen nya och effektiva former för KU:s granskningsarbete.
          </note>
          <note>
            I detta anförande instämde Ola Karlsson, My
          </note>
          <note>
            Persson, Inger René, Stig Bertilsson, Jan-Olof
          </note>
          <note>
            Franzén, Henrik S Järrel och Björn von der Esch
          </note>
          <note>
            (samtliga m).
          </note>
          <note type="speaker">
            Anf. 9 THAGE G PETERSON (s) replik:
          </note>
          <note>
            Fru talman! Birger Hagård höll en i och för sig intressant statsvetenskaplig
            betraktelse som jag lyssnade uppmärksamt på. Men jag måste erkänna
            att jag efter tre års arbete i konstitutionsutskottet med Birger
            Hagård har svårt att se honom som statsvetare. Min minnesbild
            av Birger Hagård under tre år i KU är att han är en nitiskt moderat
            politiker. Det överskuggar också de statsvetenskapliga kunskaperna.
          </note>
          <note>
            Det är självfallet fritt för Birger Hagård att ha synpunkter
            på min person och min uppgift som ordförande. Den debatten skall
            jag inte lägga mig i.
          </note>
          <note>
            Däremot har jag ett par iakttagelser av Birger
          </note>
          <note>
            Hagårds anförande. Han reste frågan om konstitutionsutskottet
            behövs. Det är väl ett uttryck för moderat politik och moderat
            syn på hur makten och överheten skall kontrolleras och om den
            behöver kontrolleras. Det är klart att vi måste ha ett utskott
            som granskar regeringen. Den har ju så utomordentligt stora maktbefogenheter.
            All politisk makt, både socialdemokratisk makt och borgerlig makt,
            måste ju kontrolleras. Men tydligen har Birger Hagård en annan
            uppfattning, åtminstone nu när det är en borgerlig regering.
          </note>
          <note>
            Jag drar den slutsatsen, vilket jag faktiskt gjorde i mitt inlägg,
            att om den socialdemokratiska gruppen i KU hade struntat i att
            granska statsrådens aktieinnehav, struntat i att följa upp regeringens
            anlitande av konsulter och struntat i att titta på
          </note>
          <note>
            JAS-ärendet hade det inte funnits utrymme för någon kritik. Birger
            Hagård hade säkerligen varit ganska nöjd med konstitutionsutskottets
            arbete om vi hade varit snälla och inte tittat på vad de borgerliga
            statsråden gjort.
          </note>
          <note>
            Birger Hagård försökte inte på något sätt förklara
          </note>
          <note>
            Carl Bildts exeptionella personangrepp. I denna fråga uppträdde
            väl Carl Bildt som han uppträder till vardags, och det är allmänt
            omvittnat att han besitter mycket av maktfullkomlighet och arrogans.
          </note>
          <note>
            Jag tror att förklaringen till hans personangrepp är ganska enkel.
            Det har jag förstått efter att ha lyssnat på Birger Hagårds inlägg
            här. Carl Bildt tål helt enkelt inte att granskas. Det är detta
            det är frågan om. Därav följer sedan hans utfall.
          </note>
          <note>
            Fru talman! I min nästa replik skall jag ta upp de uppgifter
            om konstitutionsutskottets beslut i går som Birger Hagård kom
            med. De är inte korrekta i alla delar. Därför skall jag använda
            min nästa replik till att göra några beriktiganden.
          </note>
          <note type="speaker">
            Anf. 10 BIRGER HAGÅRD (m) replik:
          </note>
          <note>
            Fru talman! Thage G Peterson antydde att det skulle finnas en
            kluvenhet i min person mellan statsvetaren och politikern. Visst
            finns den kluvenheten. För mig har det varit en glädje och en
            känsla av spänning under ett helt liv att ha den här kluvenheten.
            Men det fordrar också att man vet när man sysslar med det ena
            och när man sysslar med det andra. I delar av det anförande som
            jag höll var det tveklöst statsvetaren som tagit överhanden. Jag
            försökte att se neråt och granska vad det egentligen är som förekommer,
            men självfallet var det politikern som uppträdde i den andra delen
            av anförandet, Thage G Peterson.
          </note>
          <note>
            Thage G Peterson sade att jag skulle ha frågat om
          </note>
          <note>
            KU behövs. Den frågan har jag över huvud taget aldrig ställt.
            Självfallet behövs KU. Men som jag sade i de allra sista orden
            i mitt anförande behövs det också nya och effektiva former för
            granskningsarbetet. Vi måste akta oss för att inte falla in i
            något slags slentrian. Framför allt är jag orolig för partipolitiseringen.
            Jag tycker att KU:s ordförande tyvärr är ett utmärkt exempel på
            att partipolitiseringen kan gå för långt.
          </note>
          <note>
            Statsministern var naturligtvis tvingad att skriva det brev som
            han skrev till konstitutionsutskottet. Han hade utsatts för arrogans
            och angrepp som han inte kunde låta förbli obesvarade. Det är
            bara synd att grälet fortsätter och att inte konstitutionsutskottets
            ordförande kan säga att det var obetänksamt och felaktigt att
            föra fram dessa insinuationer i olika sammanhang. Då skulle vi
            kunna klättra upp till de höjder där konstitutionsutskottet normalt
            bör dväljas.
          </note>
          <note>
            Statsminister Carl Bildt tål självfallet att granskas i olika
            sammanhang. Det är självfallet utskottets uppgift att utföra en
            granskning av alla statsrådens fögderier. Men det skall också
            vara en granskning som lever upp till de krav på oväld som konstitutionsutskottet
            bör ha som en ledstjärna.
          </note>
          <note type="speaker">
            Anf. 11 THAGE G PETERSON (s) replik:
          </note>
          <note>
            Fru talman! Först några ord om gårdagens sammanträde i konstitutionsutskottet.
            Den enda grund som fanns för att genom ett utskottsinitiativ be
            Volvos förre styrelseordförande att komma till en separat utfrågning
            i utskottet var skrivelser från
          </note>
          <note>
            Carl Bildt och Ulf Dinkelspiel. Men det hade inte varit förenligt
            med grundlagen att göra detta, och det pekade också utskottets
            kanslichef Magnus
          </note>
          <note>
            Isberg på. Detta fick dock inte de borgerliga representanterna
            att ändra ståndpunkt, utan man begärde votering. Ett direkt bifall
            till det moderata förslaget skulle ha inneburit ett godkännande
            av
          </note>
          <note>
            Bildts och Dinkelspiels inblandning i KU:s arbete, vilket vi
            inte kunde acceptera.
          </note>
          <note>
            Beslutet blev att KU skall granska frågan om informationen till
            regeringen i Volvo--Renaultaffären, och därvid kommer det helt
            säkert att bli fråga om ett flertal utfrågningar, och till en
            av utfrågningarna bör Volvos förre styrelseordförande inbjudas.
            Det är möjligt att kanslichefen redan har tagit en sådan kontakt.
            Vi har i ett socialdemokratiskt särskilt yttrande vid betänkandet
            uttalat att vi hoppas att dr
          </note>
          <note>
            Gyllenhammar tar till orda i denna sak.
          </note>
          <note>
            Jag vill lägga till ytterligare en punkt med tanke på vad Birger
            Hagård säger i sina fortsatta angrepp på mig. Jag har i denna
            affär inte fört fram några egna uppgifter utan endast fört vidare
            de uppgifter som jag har fått av Volvos dåvarande styrelseordförande
          </note>
          <note>
            P. G. Gyllenhammar. Jag har inte i något sammanhang, som statsministern
            beskyllt mig för, smutskastat Ulf Dinkelspiel. Jag har i utfrågningar,
            som finns dokumenterade i protokoll, sagt att en helt annan fråga
            är om Ulf Dinkelspiel på något sätt har utnyttjat den information
            som han har haft tillgång till. Detta har jag självklart inte
            uttalat mig om, och jag har heller inte haft några som helst misstankar
            om detta.
          </note>
          <note>
            Jag har vid ett stort antal tillfällen föreslagit Birger
          </note>
          <note>
            Hagård att läsa utfrågningsprotokollet, men av någon anledning
            tycks han inte begripa vad som står i detta protokoll -- om han
            nu har läst det, fru talman.
          </note>
          <note type="speaker">
            Anf. 12 BIRGER HAGÅRD (m) replik:
          </note>
          <note>
            Fru talman! Jo då, jag kan försäkra Thage G
          </note>
          <note>
            Peterson om att protokollen från KU:s utfrågningar tillhör min
            verkliga favoritlektyr, som jag särskilt intensivt studerar varje
            natt innan jag somnar in.
          </note>
          <note>
            Jag är litet grand förvånad över vad konstitutionsutskottets
            ordförande anför i detta sammanhang. Han säger att det inte skulle
            varit förenligt med grundlagen att kalla in Pehr G.
          </note>
          <note>
            Gyllenhammar till KU. Vi skall först konstatera att det är Gyllenhammars
            egen sak om han vill komma till KU eller inte. Han är en privatperson,
            och det finns i och för sig ingen möjlighet i världen för konstitutionsutskottet
            att tvinga in honom. Men naturligtvis är det fullt grundlagsenligt
            att kalla in honom eller att ge honom möjlighet att svara skriftligt
            på KU:s frågor. Om det inte varit så, hade väl knappast KU:s ordförande
            ställt denna fråga under proposition i utskottet på det sätt som
            skedde.
          </note>
          <note>
            Samtidigt har socialdemokraterna i det särskilda yttrande som
            är fogat vid utskottets granskningsbetänkande åtminstone påstått
            att de vill gå till botten med denna affär och utreda vad som
            är sant och osant. Mot den bakgrunden finner jag det högst anmärkningsvärt
            att KU:s ordförande inte tar chansen att kalla in Gyllenhammar.
            Att sätta in honom i ett annat sammanhang, kanske litet senare,
            är ju inte samma sak som att här, nu eller snart få klarlagt vad
            som verkligen har förevarit.
          </note>
          <note>
            Konstitutionsutskottets ordförande säger vidare att han inte
            har några egna uppgifter om vad som har förevarit i informationsavseende
            beträffande
          </note>
          <note>
            Volvo--Renault-affären, utan han har vidarebefordrat information
            som han har haft tillgång till. Det är ju just det som är det
            intressanta: Varifrån har den här informationen kommit? Den förnekas
            uttryckligen av statsministern, och på goda grunder. Vid det ena
            tillfället träffar han president Clinton i USA, och vid det andra
            har han överläggningar just med konstitutionsutskottets ordförande.
          </note>
          <note>
            Varifrån har då de här informationerna kommit?
          </note>
          <note>
            Den frågan förblir obesvarad. Det är detta som har gjort att
            statsministern känt sig föranlåten att skriva ett brev till konstitutionsutskottet,
            ej alls det mästrande brev som konstitutionsutskottets ordförande
            vill få det till utan ett brev genom vilket man vill klara ut
            vad som har förevarit i saken. För landets, för politikens och
            för KU:s anseendes skull finns det all anledning att snarast gå
            till botten med detta ärende.
          </note>
          <note type="speaker">
            Anf. 13 YLVA ANNERSTEDT (fp):
          </note>
          <note>
            Fru talman! Så här i inledningen till mandatperiodens sista granskningsdebatt
            kan det finnas anledning att uttala att vi skulle kunna och borde
            vara mycket stolta över den insyn och de kontrollmöjligheter som
            vi på olika nivåer har i vår demokrati. Vi kan ställa frågor och
            interpellationer, vi kan väcka motioner och vi kan med offentlighetsprincipens
            hjälp kräva att få insyn i myndigheters verksamhet på olika nivåer.
            Därtill kommer riksdagens revisorers arbete, som har blivit alltmer
            aktivt och respekterat, och konstitutionsutskottets granskningar
            av regeringen.
          </note>
          <note>
            Vi är nu i slutet på en mandatperiod med en nyordning inom konstitutionsutskottet
            enligt vilken utskottets ordförande inte som tidigare skulle hämtas
            från regeringspartierna. Genom denna nyordning skulle KU:s uttalanden
            och betänkanden få en mera upphöjd och opartisk status. Har det
            blivit så? Alla goda intentioner till trots måste man nog konstatera:
            Nej, så har det inte blivit.
          </note>
          <note>
            Oppositionen har, speciellt under innevarande granskningsår,
            dvs. valåret, anmält en rad struntsaker till granskning. Jag tänker
            bl.a. på de anmälningar som gäller JAS-överflygningen och vissa
            tjänstetillsättningar. Regeringspartierna har försvarat sina statsråd
            och i vissa fall kommit fram till en annan uppfattning än oppositionen.
            Det är självklart att oppositionen har en mycket aktivare roll
            i granskningen, eftersom det ju är regeringen som skall granskas.
          </note>
          <note>
            Men det skall först sägas att vi på de allra flesta punkter i
            granskningsarbetet ändå har kommit fram till en enig ståndpunkt.
            Vi har haft långa och ingående diskussioner. Vi har tagit in en
            stor mängd material i alla frågor. Det är först när vi närmar
            oss det område där vi, som tredje vice talmannen framhöll, befinner
            oss i gränslandet mellan juridik och politik som vi skiljer oss
            åt i bedömningen.
          </note>
          <note>
            Men är det egentligen så konstigt? I de fall där vi skiljer oss
            åt kan man nog säga att det är på grund av att vi har olika ideologisk
            grund att stå på som vi bedömer fakta olika.
          </note>
          <note>
            I alla de fall som vi har granskat har vi, som jag nämnde, inte
            lämnat någon sten ovänd för att försöka få fram vad som verkligen
            har hänt. Trots det kommer vi fram till olika ståndpunkter. Jag
            tror inte att det är betingat av någon illvillig inställning från
            vare sig oppositionen eller någon annan, utan det beror på att
            vi står på olika ideologisk grund.
          </note>
          <note>
            Så kommer det säkert också att förbli så snart man fjärmar sig
            från de mycket fasta lagregler och den mer administrativa granskning
            som vi också gör.
          </note>
          <note>
            Det är bara att konstatera att vi står på olika ideologisk grund
            och tolkar fakta olika. Jag tycker inte att detta behöver vara
            fel. Vi måste hela tiden ha i minnet att det här finns grupper
            och partier med olika grundsyn och att man då bedömer fakta olika.
          </note>
          <note>
            I varje granskningsbetänkande har vi en grupp anmälningar som
            sammanförs under rubriken
          </note>
          <note>
            ''Vissa uttalanden av statsråd''. Här har vi ofta långa diskussioner
            om vad som går an och vad som inte går an.
          </note>
          <note>
            När vi har fjärmat oss, som jag sade, från de väldigt tydliga
            lagregler som vi har att följa, tror jag att det är nödvändigt
            att i de här fallen ha en mycket vid ram för vad som är tillåtet,
            eftersom statsråden är politiskt valda och eftersom det är farligt
            i en demokrati att ha för snäva gränser för vad som är möjligt
            för regeringens enskilda ledamöter. Jag tänkte återkomma senare
            i debatten till detta.
          </note>
          <note>
            I konstitutionsutskottet har vi under både förra året och detta
            fört en intressant och nyttig debatt om allmänhetens insyn i såväl
            statsråds som riksdagsledamöters ekonomiska förhållanden.
          </note>
          <note>
            Regeringen har från början varit mycket tydlig i sitt agerande,
            med en öppen deklaration av sina tillgångar och tillsättande av
            en etisk kommitté, liksom överlämnande till opartisk förvaltare
            av tillgångarna.
          </note>
          <note>
            För riksdagsledamöter har vi givit riksdagens förvaltningsstyrelse
            i uppdrag att utforma en modell som tillfredsställer de krav som
            kan ställas på allmänhetens rätt till insyn i förtroendevaldas
            förhållanden. Det är ingen lätt uppgift, med tanke på att det
            kan finnas många bindningar som kan sägas påverka människors omdömesförmåga:
          </note>
          <note>
            kapital, aktier, fasta tillgångar, framträdande uppdrag i fackliga
            och andra intresseorganisationer, styrelseuppdrag i näringslivet,
            etc. Och hur skall man bedöma familjemedlemmars tillgångar? Och
            var går gränsen för privatlivets helgd?
          </note>
          <note>
            Jag har stor respekt för KU:s ordförandes engagemang och ärlighet
            i frågorna om öppenhet och integritet hos förtroendevalda och
            läste med intresse hans artikel häromdagen som gällde just öppenhet
            och förtroende och de moraliska krav som man kan ställa på politiker
            och ledande personer i näringslivet.
          </note>
          <note>
            Artikeln innehöll en rad tänkvärda tankar. Men jag tycker kanske
            ändå inte att man kan vara trovärdig, om man inleder en sådan
            artikel med att säga att problemen förvärrades efter valet 1991,
            inte mot bakgrund av de fakta som jag har redovisat om initiativ
            som togs vid regeringens tillträde 1991.
          </note>
          <note>
            Man kan inte heller med trovärdigheten i behåll, som s-gruppen
            i konstitutionsutskottet gjorde, rösta nej till en granskning
            av s-regeringarnas kontakter med näringslivet.
          </note>
          <note>
            Jag tror att det är viktigt att den här debatten fortsätter,
            så att vi tillsammans kan utforma de regler vi skall ha för de
            personer som är förtroendevalda representanter.
          </note>
          <note>
            När man studerar KU-anmälningarna över tiden, kan man se att
            anmälningarna som kommer in i mycket hög grad är en spegel av
            de frågor som är viktiga frågor i samhällsdebatten. Ja, man skulle
            kunna säga att KU i det här avseendet ger en historisk exposé
            av debatten.
          </note>
          <note>
            Konstitutionsutskottet har under det gångna året spelat en undanskymd
            roll i medierna. Det om något är, kan man säga, ett tecken på
            att de ärenden vi har behandlat varit ganska beskedliga till sin
            karaktär. Det faktum att reservationerna är få, trots betänkandets
            omfång, är också ett tecken på att substansen i granskningsanmälningarna
            är ganska liten.
          </note>
          <note>
            Fru talman! Jag vill instämma i tredje vice talmannens syn på
            debatten och konfrontationen mellan statsministern och KU:s ordförande,
            en debatt som har fått sken av personmotsättning. Jag kommer också
            senare i debatten att återkomma till avsnittet om statsrådens
            uttalanden liksom till det om byte av chef för Finansinspektionen,
            och Ingela
          </note>
          <note>
            Mårtensson kommer att ta upp frågan om
          </note>
          <note>
            Krigsmaterielinspektionen.
          </note>
          <note>
            Jag vill rikta ett tack till kansliet för det arbete som det
            har lagt ner med omsorg och stor energi för att granskningsbetänkandet
            faktiskt skulle ligga på bordet i dag.
          </note>
          <note>
            Jag vill också tacka Bertil Fiskesjö för det samarbete vi har
            haft i konstitutionsutskottet.
          </note>
          <note>
            Genom stor kunnighet och gott omdöme har han varit en ovärderlig
            tillgång i granskningsarbetet.
          </note>
          <note>
            Han har varit en inspirationskälla för mig personligen, när jag
            kom som ny till utskottet, genom sina kunskaper och erfarenheter,
            och han har företrätt kontinuiteten i utskottet och stabiliteten,
            eftersom många nya ledamöter har kommit till. Jag har verkligen
            lärt mig mycket av honom och beklagar att han uppenbarligen kommer
            att lämna KU med detta riksmöte.
          </note>
          <note>
            Fru talman! Jag yrkar bifall till de reservationer där
          </note>
          <note>
            Folkpartiet finns representerat och i övrigt att riksdagen godkänner
            konstitutionsutskottets anmälan.
          </note>
          <note type="speaker">
            Anf. 14 THAGE G PETERSON (s) replik:
          </note>
          <note>
            Fru talman! Jag vill börja med att säga att i den artikel som
            jag skrev i Svenska Dagbladet finns säkerligen åtskilligt som
            tål att diskuteras. Det var faktiskt också meningen med artikeln
            att den skulle vara en debattartikel, och jag hoppades att det
            skulle kunna bli en debatt med många deltagare.
          </note>
          <note>
            Jag skulle hälsa med tillfredsställelse om Ylva
          </note>
          <note>
            Annerstedt med sin ofta balanserade framtoning ville ta till
            orda i den debatten.
          </note>
          <note>
            Sedan måste det säkerligen vara ett missförstånd.
          </note>
          <note>
            S-gruppen i konstitutionsutskottet röstade inte i går nej till
            granskning av kontakter med näringslivet, utan voteringen gällde
            avgränsningsfrågan i det ärende som togs upp, och det är någonting
            helt annat.
          </note>
          <note>
            Vidare vill jag säga ett par ord om det som Ylva
          </note>
          <note>
            Annerstedt berörde, nämligen om det försök som gruppledarna enades
            om, att KU-
          </note>
          <note>
            ordförandeposten skulle besättas av oppositionen.
          </note>
          <note>
            Vad jag har förstått, har gruppledarna bestämt att detta så småningom
            skall utvärderas. Mina erfarenheter av de här tre åren är faktiskt
            blandade.
          </note>
          <note>
            Jag är inte helt positiv till den nuvarande ordningen. Det beror
            inte på att jag tror att man kan undvika konflikter, utan det
            hela är mer en fråga om ordföranden orkar vara aktiv i sin granskning
            av regeringen.
          </note>
          <note>
            Från visst statsvetarhåll, dock inte från Fiskesjö och
          </note>
          <note>
            Hagård, har det påpekats att man har väntat en konflikt mellan
            statsministern och KU:s ordförande, av den orsaken att när man
            kommer in på känsliga frågor i en regering uppstår konflikter
            om dessa frågor skall granskas. Om vi då har en statsminister
            som över huvud taget inte tål kritik och granskning, blir den
            konflikten hårdare.
          </note>
          <note>
            Jag tror att huvudpunkten, om man skall resonera vidare, är om
            det så att säga ligger något värde i att oppositionen har ordförandeposten,
            om granskningen då blir mera bred och djup. Det är alltså huvudfrågan,
            och därtill kommer då om ordföranden i konstitutionsutskottet
            orkar att utsättas för den simpla kritik som i det här fallet
            statsministern har riktat och om det på något sätt skulle dämpa
            intresset för att granska.
          </note>
          <note>
            Det vore ju utomordentligt allvarligt, därför att jag hävdar
            att vi har i det svenska samhället i dag icke för mycket granskning
            och revision, utan vi har för litet. Därav fick vi 80-talets bank-
            och finansskandaler. De är ju en följd av att granskningen inte
            fungerade. Med den bakgrunden måste den här frågan också belysas.
          </note>
          <note type="speaker">
            Anf. 15 YLVA ANNERSTEDT (fp) replik:
          </note>
          <note>
            Fru talman! Jag tycker att det var intressant att ordföranden
            tog upp just frågan om den nya ordning vi har i konstitutionsutskottet
            och vilka effekter den har fått. Den utvärdering som skall komma
            måste med nödvändighet jämföra utskottsgranskningarna över tiden.
          </note>
          <note>
            Jag kan nog säga att jag tycker att det finns tveksamheter. Mot
            bakgrund av det jag tog upp i mitt inledningsanförande kan man
            ställa frågan: Är det möjligt att helt undvika de politiska diskussioner
            som faktiskt uppstår i ett utskott där ledamöterna sitter som
            företrädare för politiska partier, där man har olika ideologisk
            grundsyn? Det betyder ju att vi ser på samhället och samhällsföreteelser
            på olika sätt och med olika grundförutsättningar. Det kan faktiskt
            betyda att det inte är möjligt att undvika den politiska, eller
            som det uppfattas, partipolitiska inriktning som arbetet i KU
            ibland får. Jag anser att det är bättre att vara medveten om att
            dessa konflikter föreligger och ha dem i åtanke när man bedömer
            de granskningar och uttalanden som görs. Jag ser fram mot den
            utvärdering som kommer att ske.
          </note>
          <note>
            Jag noterar också att ordföranden inte vidare kommenterade mina
            synpunkter på frågan om att sopa rent framför egen dörr.
          </note>
          <note type="speaker">
            Anf. 16 THAGE G PETERSON (s) replik:
          </note>
          <note>
            Fru talman! Jag vet inte riktigt vad Ylva Annerstedt menade med
            det sistnämnda. Jag har i hög grad intresse av att föra debatten
            så, att det också blir en självkritik i den. Därför sade jag att
            min artikel i
          </note>
          <note>
            Svenska Dagbladet helt säkert tål att diskuteras utifrån många
            aspekter. Det finns säkert åtskilligt i den som är tillspetsat
            och som man från andra ideologiska utgångspunkter än de jag har,
            kan anse som tvivelaktigt eller felaktigt osv. Jag hoppades att
          </note>
          <note>
            Ylva Annerstedt och flera andra skall delta i den diskussionen.
          </note>
          <note>
            Vi behöver en debatt i Sverige om alla de reaktioner som kom
            efter det att vi fick veta vad som hade hänt, inte minst i finans-
            och bankvärlden. Därav följer att inte heller det politiska systemet
            var opåverkat. Inte heller vi politiker var oberörda av vad som
            hände. Jag har ett stort intresse av att fortsätta den debatten.
          </note>
          <note>
            Självklart är jag beredd att pröva de argument som förs fram
            mot mina argument och mina teser.
          </note>
          <note>
            Sverige är ju en demokrati.
          </note>
          <note type="speaker">
            Anf. 17 INGVAR SVENSSON (kds):
          </note>
          <note>
            Fru talman! Jag har nu snart avverkat min första riksdagsperiod.
            Det har varit oerhört intressant att få delta i konstitutionsutskottets
            arbete. Jag har fått lära mig att det är ett ganska tungt och
            tufft arbete att delta i granskningen. Det är föga romantiskt.
          </note>
          <note>
            Det är mycket harvande med detaljer. Jag hyser stor beundran
            för kanslipersonalens sätt att hantera de olika bitarna. Enbart
            textmängderna är enorma.
          </note>
          <note>
            Även de tekniska och juridiska detaljerna kan vara mycket svåra.
            Jag hyser mycket stor beundran för kanslipersonalens sätt att
            fungera. Ett stort tack till kanslipersonalen för deras gedigna
            arbete!
          </note>
          <note>
            Vi har väl alla minnesbilderna av JAS-planets inflygning över
            Stockholm under Vattenfestivalen på näthinnan. Vi har sett det
            ett antal gånger på
          </note>
          <note>
            TV. Planet kommer in, stegrar sig och står alldeles stilla, och
            sedan kraschlandar det. Det är en bildserie som lätt kan appliceras
            på det socialdemokratiska agerandet när det gäller granskningsfrågorna.
            ''Upp flyga orden, tanken stilla står'', och sedan en kraschlandning
            i ett antal skrivningar och reservationer från
          </note>
          <note>
            Socialdemokraternas sida.
          </note>
          <note>
            Granskningen är förstås oppositionens julafton framför andra.
            Men det hade varit en fördel om
          </note>
          <note>
            Socialdemokraterna inte fallit offer för partipolitiska frestelser
            utan ägnat sig åt de konstitutionella frågorna. Det blir mycket
            prasslande med julklappspapper och för litet innehåll i julklapparna.
            Man får vara tacksam för att det blev en mjuklandning vad gäller
            jetflygtrafiken på Bromma i alla fall.
          </note>
          <note>
            Vad som föga uppmärksammas är att konstitutionsutskottet i sin
            granskning är överens om faktabeskrivningen. Det är ett mycket
            viktigt konstaterande. I den meningen är utskottet ett konsensusutskott.
            Det har stor betydelse för den historiska forskningen i framtiden,
            att man här är överens om faktabeskrivningen. Sedan kan man skilja
            sig i värderingar och bedömningar av hur saker och ting har utvecklats.
          </note>
          <note>
            Tredje vice talmannen har tidigare varit inne på att vi nu har
            gjort en noggrann genomgång av konsekvensanalyser i propositioner
            och att det finns behov av ytterligare förbättringar på området.
          </note>
          <note>
            Ett annat område som vi i fjol ägnade relativt kraftig kritik
            var författningsutgivningen. 49 % av författningarna kom ut sent.
            I år har andelen minskat till 34 %. Det är självfallet en glädjande
            utveckling. Fortfarande är det dock en stor andel författningar
            som kommer ut sent. Där behövs ytterligare förbättringar. Konstitutionsutskottet
            behöver också fortsättningsvis ha tummen i ögat på regeringen.
          </note>
          <note>
            I Fri- och rättighetskommittén har vi nu sett på hur man hanterar
            passivitetstalan i olika sammanhang i olika länder. Det kan vara
            intressant att konstatera att vi i detta betänkande också pekar
            på att regeringen inte får vara för passiv i sin hantering av
            beslut som har fattats i riksdagen. Vi konstaterar att regeringen,
            om den inte har vidtagit den åtgärd som riksdagen har föreslagit,
            inom ett år bör redovisa detta för riksdagen och försöka ange
            en tidpunkt när åtgärden kan genomföras. Det är viktigt med detta
            tryck på regeringen att handla.
          </note>
          <note>
            Fru talman! För att spara mina stämband och kammarens tid ber
            jag att få yrka bifall till reservationerna 5 och 6 samt i övrigt
            att utskottets anmälan godkänns. Jag vill bara notera att det
            sades fel här tidigare, att Ny demokrati skulle ha stått bakom
            de majoritetsskrivningar som står mot reservationerna 5 och 6.
            Så var det inte. Ny demokrati hade lagt ner sin röst i utskottet.
          </note>
          <note type="speaker">
            Anf. 18 SIMON LILIEDAHL (nyd):
          </note>
          <note>
            Fru talman! Låt mig först upplysa kammaren att jag endast suttit
            som ordinarie ledamot i KU litet mer än en månad. Jag efterträdde
            Harriet Colliander sedan hon blivit partichef. När jag nu tar
            till orda gör jag det med försiktighet och respekt, inte minst
            gentemot dem som har ruvat i utskottet under långliga tider. Jag
            börjar med några synpunkter på utskottsarbetet i KU sett med mina
            unga nybörjarögon.
          </note>
          <note>
            Förutsättningen för att man skall kunna göra ett fullgott arbete
            är att man utan att somna kan läsa igenom de meter av papper som
            produceras av det i mina ögon effektivaste kansli. Jag har jämfört
            med vad jag har upplevt i det civila livet, och jag är djupt imponerad
            av det jobb som Magnus Isberg och hans medarbetare har gjort.
            Jag vill tacka dem för detta.
          </note>
          <note>
            Om jag ser på hur jag får jobba kan sägas att jag får sitta ensam,
            medan mina regeringsvänner och socialistiska vänner delar upp
            jobbet på sex sju personer. Sedan blir jag sittande med utslagsrösten,
            utan någon juridisk eller annan hjälp. När man långsamt växer
            in i de utdragna granskningsärendena under månader är det säkerligen
            okej. Men det är hart när omöjligt att träffa rätt beslut utan
            att läsa in och suga på de ofta komplicerade granskningsfrågorna.
            Jag har därför tvingats att passa ett par gånger, då jag inte
            känt mig mogen att fatta ett beslut som kan få ödesdigra följder
            för ett statsråd. Jag kommer att ta upp det vidare under de två
            granskningsärenden som kommer att avgöras här i kammaren. Det
            gäller
          </note>
          <note>
            JAS-ärendet och ärendet om Finansinspektionens chef. Mitt problem
            är att om jag avstår, blir resultatet detsamma som om jag säger
            nej. Då har ordföranden utslagsröst. Det gäller att hålla tungan
            rätt i mun.
          </note>
          <note>
            En fundering som jag tycker gör KU-livet extra spännande är att
            det i varje granskningsärende snart visar sig att regeringspartierna
            lojalt ställer upp vid varje attack på den sittande regeringen.
            Jag är övertygad om att rollerna var de omvända då
          </note>
          <note>
            Socialdemokraterna satt vid makten under den tidigare mandatperioden.
          </note>
          <note>
            Då det är den sittande regeringen som granskas, tenderar Socialdemokraterna
            att bli aggressiva och i vissa fall gå till överdrift i partipolitiskt
            nit. De borgerliga ledamöterna försöker då slå tillbaka med samma
            vapen. Vi har på sista tiden upplevt uppslitande strider, bl.a.
            i Volvo--Renault-affären, där man diskuterat vad Pehr Gyllenhammar
            sagt eller inte sagt till statsministern. Liknande skärmytslingar
            har ägt rum beträffande granskning av regeringens konsulttjänster.
            Regeringspartierna har riposterat med att kräva granskning av
            den socialdemokratiska regeringens hantering av sina konsulter.
            Jag har, till skillnad mot vad Birger
          </note>
          <note>
            Hagård har sagt, varit positiv till att även den socialdemokratiska
            regeringen skall granskas.
          </note>
          <note>
            Däremot har jag förespråkat att granskning om möjligt skall ske
            omedelbart, medan man diskuterar dessa konsulttjänster i pressen.
          </note>
          <note>
            Jag tror att granskarna kommer att finna att de två regeringarna
            varit lika goda kålsupare när det gäller att använda konsulter.
            Man kanske inte alltid har följt lagens bokstav. Vi får emellertid
            inte glömma att man använder en konsult för att snabbt kunna kompensera
            sig för bristen på kvalificerad arbetskraft. Det är nämligen kvaliteten
            och snabbheten i agerande man söker då man arbetar med konsulter.
            Då hinner man inte alltid med formalia. Detta kommer granskarna
            lätt att kunna konstatera. Jag är däremot tveksam till vitsen
            med att hänga ut varandras insufficiens för pressen, som glupskt
            kommer att kasta sig över dessa godbitar.
          </note>
          <note>
            Jag kommer återigen att sitta med min hopplösa utslagsröst. Jag
            vet att båda parterna är skyldiga till övertramp och vill att
            fighten skall sluta oavgjort.
          </note>
          <note>
            Passar jag, får Socialdemokraterna utskottsmajoritet med ordförandens
            utslagsröst.
          </note>
          <note>
            Röstar jag med regeringen, tvingas jag ta ställning, vilket jag
            inte vill. Allså kommer avgörandet att ske i kammaren, som i dag.
            Det gäller alltså dessa två ärenden som vi har diskuterat tidigare.
          </note>
          <note>
            Ärende efter ärende rullar vidare på samma sätt, och jag blir
            så småningom ovän med alla, trots att jag och Harriet Colliander
            försökt att fungera som moderatorer. För att få respekt fordras
            att man kan sitt ämne, annars faller ens argumentering platt till
            marken.
          </note>
          <note>
            Jag har med viss besvikelse upplevt att utskottet beslutat att
            uppskjuta sju granskningsärenden som har med regeringens behandling
            av
          </note>
          <note>
            Nordbanksaffären och vissa därmed förknippade frågor att göra.
            Jag har tillsammans med
          </note>
          <note>
            Moderaterna reserverat mig mot detta beslut, och jag yrkar härmed
            bifall till den reservationen. Inom parentes sagt trodde jag att
            jag hade reserverat mig mot uppskjutande av alla sju ärendena,
            men jag har tydligen gjort ett misstag. Det förstod jag när jag
            läste igenom protokollet i går. Framför allt har jag reagerat
            negativt mot att frågan om regeringens handläggning av Nordbanksaffären
            som sådan har skjutits upp. Orsaken är kanske att allvarlig kritik
            hade riktats både mot den gamla och den nya regeringen. Då är
            det kanske bekvämt att i enighet skjuta alla kontroversiella frågor
            på framtiden, då allmänheten glömt vad som egentligen hänt i
          </note>
          <note>
            Nordbanksaffären.
          </note>
          <note>
            I raden av de granskningsfrågor som kan sägas vara av mer allmän
            karaktär vill jag i korthet diskutera riksdagens användning av
            konsekvensanalyser.
          </note>
          <note>
            Konsekvensanalyser är ett magiskt ord, framför allt inom riksdags-
            och regeringskretsar. KU har frejdigt diskuterat detta innan jag
            kom in som ordinarie ledamot. I näringslivet kallar man konsekvensanalyser
            för investeringsanalyser, därför att man framför allt är intresserad
            av att uppskatta hur mycket pengar man får ut av en investering.
            Detta är vad det principiellt handlar om. Det viktiga är att man
            gör de rätta antagandena om olika alternativ. Man pratar därvid
            om den
          </note>
          <note>
            Gausska fördelningseffekten. Gauss var, inom parentes sagt, en
            mycket känd matematiker. I
          </note>
          <note>
            korthet rör det sig om en statistisk fördelning runt ett medelvärde.
            Det är tyvärr få förunnat att ha den rätta bollkänslan för att
            göra de rätta antagandena, som får konsekvensanalysen att bli
            rätt utformad.
          </note>
          <note>
            Jag vill därför varna för den inom riksdagen härskande övertron
            på konsekvensanalyser. Man säger populärt: ''Garbage in, garbage
            out''. Det är lätt för en riksdagsledamot, som i allmänhet inte
            känner till Gauss teorier, att i tid och otid, och ofta i ett
            trängt läge, se ordet konsekvensanalys som ett
          </note>
          <note>
            Sesam, öppna dig.
          </note>
          <note>
            KU har frågat de olika utskotten vad de anser och bett dem kommentera
            användandet av konsekvensanalyser. Finansutskottet anser att riksdagen
            bör ställa krav på att konsekvensanalyser skall ingå i alla lagstiftningspropositioner.
            Det anser också att konsekvensanalyser behövs för att ärendet
            skall anses tillräckligt berett.
          </note>
          <note>
            Ny demokrati har i finansutskottet anmält en avvikande mening.
            Vi har anfört att det på det ekonomiska området bör finnas ett
            motsvarande organ till Lagrådet som bör kallas ekonomiskt råd.
          </note>
          <note>
            Rådet skall ha till uppgift att granska regeringens konsekvensanalyser
            och att biträda riksdagen med att förbättra beslutsunderlaget.
          </note>
          <note>
            Ny demokratis propå har, som ofta är fallet, inte vunnit gehör.
            Men jag är övertygad om att vi om några år har ett ekonomiskt
            råd som komplement till Lagrådet. Juridiken får nu inte styra
            utskottsarbetet, och det är viktigt. I den nya eran kommer ekonomerna,
            med eller utan KU, att få ett allt större inflytande på utskottsarbetet.
          </note>
          <note>
            Jag har redan tackat den frånvarande Magnus
          </note>
          <note>
            Isberg. Eftersom jag tror mig säkert veta att jag kommer att
            vara kvar ytterligare en mandatperiod vill jag säga följande.
            Jag kommer att sakna Bertil
          </note>
          <note>
            Fiskesjö för hans kunnighet, hans torra humor och hans skånska
            tal. Jag tycker att han är oöverträffad som talman.
          </note>
          <note type="speaker">
            Anf. 19 BENGT HURTIG (v):
          </note>
          <note>
            Fru talman! Också jag vill börja med att tacka kanslipersonalen
            på konstitutionsutskottet, som har haft och fortfarande har en
            tuff vår. Vi har en förmåga att ställa krav på kansliet.
          </note>
          <note>
            Dagens debatt är en viktig del av den kontrollmakt som måste
            utövas i en demokrati. Flera talare har haft den synpunkten. Ibland
            krävs också i massmedierna att själva kontrollmakten i sin tur
            måste granskas. Jag tror att det finns berättigade synpunkter
            bakom dessa krav. Jag tror också att alla KU-ledamöter välkomnar
            en sådan granskning. Den måste utövas av den politiskt intresserade
            allmänheten och massmedierna, men givetvis också av riksdagens
            ledamöter.
          </note>
          <note>
            Om allmänheten får intrycket att riksdagens konstitutionsutskott
            mest är ett forum för partipolitiska fejder minskar givetvis respekten
            för demokratins kontrollmakt, och förtroendet för själva demokratin
            får sig ytterligare en knäck.
          </note>
          <note>
            Självfallet bär också landets statsminister ett ansvar för opinionsbildningen
            om KU. Jag anser att vissa formuleringar i hans brev till KU var
            olyckliga.
          </note>
          <note>
            Det är enligt min mening också olyckligt att vi i detta betänkande
            fått in ett par särskilda yttranden som behandlar oavslutade frågeställningar
            om regeringen och den s.k. Volvo--Renault-affären, som ju konstitutionsutskottet
            kommer att fortsätta att granska.
          </note>
          <note>
            Fru talman! Precis som i början på 30-talet skrivs nu artiklar
            i pressen med budskapet att demokratin är sjuk. Den representativa
            demokratin måste lämna plats för ett nytt styrelseskick sägs det
            i en artikel av en ledande moderat jurist. En kommission av högt
            uppsatta byråkrater bör få en exklusiv rätt att lämna förslag,
            hävdas det.
          </note>
          <note>
            Jag tycker att denna typ av artiklar för med sig en odör från
            30-talet när det gäller hur man ser på parlamentarismen. Det borde
            vara en varningssignal för oss alla att stärka vakthållningen
            kring demokratins principer. I den vakthållningen har konstitutionsutskottet
            en särskild roll.
          </note>
          <note>
            För drygt ett år sedan framträdde i Finland en anonym konsult.
            Han påstod att han i samarbete med de finska storföretagen arrangerat
            en mediekampanj mot den finska marken för att framtvinga en devalvering.
            En sådan framtvingades ju också.
          </note>
          <note>
            I Sverige genomfördes mot en liknande bakgrund av omfattande
            valutaspekulationer krisuppgörelser i september 1992. Dessa krisuppgörelser
            har haft stor betydelse för riksdagsarbetet sedan dess.
          </note>
          <note>
            Under fjolårets granskningsarbete sköts granskningen av krisuppgörelserna
            mellan regeringspartierna och Socialdemokraterna till i år.
          </note>
          <note>
            Nu har den granskningen lagts på hyllan utan någon särskild utredning.
          </note>
          <note>
            Jag frågar mig: Är det rimligt att partiledare med snabba förhandlingar
            under några timmar utreder och föreslår en politikomläggning av
            den omfattning det här var fråga om? Är det rimligt ur konstitutionell
            synpunkt att regeringen i ett snabbt träffat avtal med ett oppositionsparti
            låser en stor del av riksdags- och regeringsarbetet?
          </note>
          <note>
            Kan inte övriga oppositionspartier och sakkunniga inom regeringskansli
            och riksdag ha något att komma med som i en normal beredningsprocess
            kan förbättra förslagen? Kan sådana avtal, med ett nödvändigtvis
            darrigt underlag, över huvud taget förväntas hålla när de granskas
            närmare? I
          </note>
          <note>
            praktiken har ju krisuppgörelserna fallit sönder.
          </note>
          <note>
            Jag tror inte på det rimliga i att partiledaröverläggningar skall
            tillåtas låsa det politiska arbetet, om man inte har några fasta
            regler för hur och när sådana uppgörelser kan ske. Sådana uppgörelser
            kan vara viktiga, men de måste ske under vissa bestämda former.
            Det är också märkligt att konstitutionsutskottet inte har förmått
            granska regeringsutövningen under krisuppgörelsen år
          </note>
          <note>
            1992.
          </note>
          <note>
            En annan fråga där KU borde ha gjort en ytterligare kraftansträngning
            är granskningen av den förra regeringens information av den illegala
            krutexport via DDR som företaget Bofors stått för.
          </note>
          <note>
            Det görs visserligen i betänkandet beskrivningar av utskottets
            tidigare arbete med frågan sedan år 1987
          </note>
          <note>
            och framåt. Men utskottsmajoriteten hänvisar bara till de kritiska
            uttalanden som tidigare gjorts om svagheter i regeringens kontroll
            av krigsmaterielexporten.
          </note>
          <note>
            Det har enligt min mening i fjol kommit delvis nya uppgifter
            genom boken Die Akte Bofors som kunde ha föranlett utskottet att
            gå vidare och begära uppgifter från t.ex. SÄPO om vad det visste
            och vad regeringen eventuellt visste om den illegala kruthandeln
            vid denna tid. Denna bok bygger på material som man har fått fram
            i forna DDR och som blivit tillgängligt efter murens fall.
          </note>
          <note>
            Det är litet märkligt att EU-frågan inte ägnas större uppmärksamhet
            i granskningsbetänkandet.
          </note>
          <note>
            Visserligen har utskottet utrett hur förberedelsen för tillsättningen
            av de bortåt tusen tjänstemän och svenska befattningshavare i
            EU-apparaten skall gå till. Också på några andra ställen berörs
            EU-
          </note>
          <note>
            anpassningen och EES-samarbetet. Men vi kan fundera på vad detta
            relativa ointresse för EU-
          </note>
          <note>
            frågan beror på.
          </note>
          <note>
            Ur konstitutionell synpunkt finns givetvis många frågor att ställa.
            De har också ställts, t.ex. i samband med EES-propositionen. Jag
            menar att
          </note>
          <note>
            EU-medlemskapet kommer att innebära högst påtagliga förändringar
            i hur lagar och förordningar bereds. Man kan fråga sig om regeringen
            har ansträngt sig tillräckligt för att det svenska samhällslivet
            i hela dess bredd skall komma med i den beredningsprocess som
            nu pågår inom ramen för EES-avtalet.
          </note>
          <note>
            Det kommer säkert att finnas anledning att återkomma till dessa
            problemställningar. Vi fyra
          </note>
          <note>
            EU-motståndare som ingår i konstitutionsutskottet får ta på oss
            en del av skulden till att vi inte varit mer aktiva och med ytterligare
            begäran om granskning drivit denna fråga framåt.
          </note>
          <note>
            Fru talman! Jag skall avslutningsvis beröra en ytterligare frågeställning
            som hör till dessa första tio områden, nämligen frågan om konsekvensanalyser.
            Det sägs på ett ställe i betänkandet att trafikutskottet anser
            att konsekvensanalyserna av regeringens propositioner om trafikens
            infrastruktur måste förbättras. Man säger också att det politiska
            inflytandet måste stärkas. Konsekvenserna av järnvägs- och vägbyggen
            måste klarläggas bättre, menar trafikutskottet. Finansutskottet
            anser att det inte sällan finns uppenbara brister när det gäller
            förekomsten och utformningen av konsekvensanalyser i propositioner.
          </note>
          <note>
            Nu har riksdagen ställt sig bakom rätt omfattande satsningar
            under de närmsta åren på just trafikens infrastruktur. Man räknar
            med att staten skall satsa i storleksordningen 100 miljarder på
            detta område.
          </note>
          <note>
            Man kan fråga sig om riksdagen har fattat de besluten utan att
            ha fullt klart för sig vilka konsekvenser dessa investeringar
            kommer att få.
          </note>
          <note>
            Fru talman! Jag vill slutligen yrka bifall till min meningsyttring
            vad avser avsnitten 12 och 15. Jag återkommer senare i debatten
            till dessa avsnitt.
          </note>
          <note type="speaker">
            Anf. 20 TORGNY LARSSON (s):
          </note>
          <note>
            Fru talman! Jag hajade till litet grand när jag lyssnade på Simon
            Liliedahl för en stund sedan när han beklagade sig över den besvärliga
            ställning som han hade genom att ha den avgörande rösten i utskottet
            och likaså en del av ansvaret för avgörandet i riksdagen. Det
            är glädjande att han ansluter sig till vad jag tror att riksdagen
            i övrigt anser.
          </note>
          <note>
            Fru talman! I sin granskning har konstitutionsutskottet kunnat
            konstatera att det i regeringskansliet i februari månad detta
            år fanns
          </note>
          <note>
            125 politiskt tillsatta tjänstemän av vilka huvuddelen var s.k.
            politiskt sakkunniga. En betydande del av dessa sakkunniga var
            och är knutna till regeringskansliets statsrådsberedning.
          </note>
          <note>
            Det som utskottet i sin granskning särskilt funnit anledning
            att närmare undersöka är hur fyra av dessa politiskt sakkunniga
            vid statsrådsberedningen utfört sina arbetsuppgifter.
          </note>
          <note>
            Dessa fyra ingår i en särskild utredningsenhet och representerar
            vart och ett av de i regeringen ingående partierna. De är lokalmässigt
            samgrupperade och betecknas som den gemensamma utredningsenheten.
          </note>
          <note>
            Dessa personer är anställda i enlighet med de avtal som gäller
            för informationssekreterare och politiskt sakkunniga inom regeringskansliet.
            De har att ta fram bakgrundsfakta och argument samt göra sammanställningar
            om regeringens politik på de olika sakområdena. De skall regelbundet
            förse statsråd, statssekreterare, m.fl. med underlag som beskriver
            regeringens politik på olika områden.
          </note>
          <note>
            De skall ta del av och analysera riksdagspartiernas förslag,
            som de presenteras i riksdagsarbetet, offentliga framträdanden,
            kongressmaterial, m.m., och de skall vara statsråden behjälpliga
            med att ta fram underlag för tal, rapporter och debattsammanställningar.
            Sammanfattningsvis kan det sägas att de behövs för att utföra
            det mer långsiktigt inriktade politiska analysarbetet.
          </note>
          <note>
            Som ett led i detta arbete var det naturligt att de bevakade
            den socialdemokratiska partikongressen i Göteborg i september
            1993 och fortlöpande rapporterade om denna kongress till regeringskansliet.
            Det är naturligtvis ingenting konstigt i det, tvärtom. Det är
            naturligt att partier på olika sätt försöker bevaka varandra för
            att få fram information.
          </note>
          <note>
            Det som däremot var anmärkningsvärt var att dessa fyra politiskt
            sakkunniga i statsrådsberedningen nu plötsligt uppträdde som journalister
            som representerade var sin politiska tidning. Tre av dessa personer
            hade efter framställan från respektive tidskrift chefredaktör
            fått ackreditering.
          </note>
          <note>
            Den fjärde uppgavs representera en tidning från sitt eget politiska
            parti.
          </note>
          <note>
            Eftersom de var journalister och företrädde var sin tidning skulle
            man kunna förutsätta att de var tjänstlediga från sitt vanliga
            arbete eller hade semester. Men så var inte fallet. Utskottet
            har i sin granskning funnit att de inte var tjänstlediga, eller
            lediga på något annat sätt, när de befann sig på denna partikongress
            och tog del av det arbetet. De fick inget löneavdrag. De hade
            inte semester.
          </note>
          <note>
            Regeringskansliet hade t.o.m. stått för resa, hotell och traktamentsersättning.
          </note>
          <note>
            Utskottet har funnit att det är angeläget att man på regeringskansliet
            klarar ut på vems uppdrag de politiskt sakkunniga arbetar. Det
            konstateras också att oklarhet i vissa fall kan uppstå. Det är
            uppenbart att en sådan osäkerhet rådde vid det aktuella tillfället.
            Utskottet konstaterar att de politiskt sakkunniga spelar en viktig
            roll i regeringsarbetet, att varje statsråd bör ha en stor frihet
            att tillsätta de politiskt sakkunniga och bestämma deras arbetsuppgifter,
            men det är viktigt att uppgifterna då har ett direkt samband med
            statsråden och regeringens politiska arbete. Detta kan naturligtvis
            innebära att resultatet av det arbete som de politiskt sakkunniga
            utför kan komma till användning i den egna partiorganisationen.
            Men det är en helt annat sak.
          </note>
          <note>
            Utskottet är enigt. Det som utskottets ordförande sade i sitt
            inledningsanförande förtjänar att upprepas, dvs. att utskottet
            i åtskilliga ärenden faktiskt är enigt. Utskottet är enigt om
            att det bör klaras ut vilken roll de politiskt sakkunniga spelar
            och vilken uppgift de har när de exempelvis bevistar oppositionspartiers
            kongresser. Är de journalister, politiskt sakkunniga eller någonting
            annat?
          </note>
          <note>
            Jag konstaterar, som sagt, med tillfredsställelse att utskottet
            i det här fallet är enigt i sin bedömning.
          </note>
          <note type="speaker">
            Anf. 21 ELVY SÖDERSTRÖM (s):
          </note>
          <note>
            Herr talman! Jag kommer i mitt anförande att beröra tre områden
            i den administrativa granskningen. Det gäller författningsutgivningen,
            riksdagens skrivelser och förekomsten av konsekvensanalyser i
            regeringens propositioner.
          </note>
          <note>
            Jag vill inledningsvis understryka att jag anser att just detta
            arbete är av stor betydelse för demokratin och riksdagens arbete.
            Dessa ärenden skapar inte rubriker i tidningar, radio eller TV,
            men för vårt fortsatta arbete i Sveriges riksdag är de av utomordentligt
            stor betydelse.
          </note>
          <note>
            Utskottet har, som sagt, granskat regeringens författningsutgivning
            under 1993. Årets granskning har visat att antalet författningar
            som har utkommit mindre än två veckor före ikraftträdandet, i
            jämförelse med år 1992, har minskat från 49 % till
          </note>
          <note>
            34 %. Utskottet har noterat denna minskning men vill samtidigt
            framhålla att antalet sent utkomna författningar fortfarande är
            alldeles för stort. Det sade också Ingvar Svensson i sitt anförande.
            Det gäller för oss att hålla tummen i ögat på regeringen i detta
            avseende, och det gäller att sätta stopp så att detta inte rakar
            i höjden igen.
          </note>
          <note>
            Under 1993 skickade regeringen också ut 33 s.k.
          </note>
          <note>
            rättelseblad till tidigare utkomna författningar. Det skall jämföras
            med att man skickade ut 17
          </note>
          <note>
            rättelseblad under 1992, vilket bara det är alldeles för många.
            Författningsarbetet måste bedrivas med en sådan omsorg att behovet
            av rättelser minimeras.
          </note>
          <note>
            Av bil. A 4.2 framgår det också att 65 % av
          </note>
          <note>
            Utbildningsdepartementets författningar har utkommit mindre än
            två veckor före ikraftträdandet. Det är anmärkningsvärt, herr
            talman. Det är på tok för många. Jag tror att vi måste sätta utbildningsminister
            Per Unckel och statsrådet Beatrice Ask på skolbänken så att det
            blir bot och bättring på Utbildningsdepartementet.
          </note>
          <note>
            Herr talman! När det gäller riksdagens skrivelser vill jag understryka
            vikten av att det görs en uppföljning av riksdagens beslut. Det
            är viktigt för riksdagen och utskotten. I detta arbete har regeringens
            skrivelser också en viktig funktion. Där skall man redovisa hur
            man arbetar med de skrivelser som man har fått från riksdagen.
          </note>
          <note>
            Jag vill särskilt belysa två av skrivelserna, som även har varit
            föremål för en särskild granskning. Den första gäller regeringens
            handläggning av frågan om bevakning och säkerhet vid Statens konstmuseer.
            Ett enigt utskott har påtalat vikten av att riksdagens skrivelser
            till regeringen förs vidare till myndigheter och utredningar som
            berörs av riksdagens ställningstaganden.
          </note>
          <note>
            I riksdagens skrivelse 1991/92:350 om vapenfri tjänst som museivakt
            gav riksdagen till känna att denna fråga skulle utredas. Men den
            här skrivelsen kom aldrig till den sittande Pliktutredningen,
            utan den fastnade på Försvarsdepartementet.
          </note>
          <note>
            Det andra ärendet som jag vill belysa gäller regeringens handläggning
            av frågan om översyn av bestämmelserna om bostadsarrende.
          </note>
          <note>
            I riksdagens skrivelse 1990/91:194 gavs regeringen, med anledning
            av en motion av Sören Lekberg, till känna om en översyn av bestämmelserna
            om bostadsarrende i syfte att ge arrendeorganisationerna förhandlingsrätt.
          </note>
          <note>
            Inte förrän ärendet blev föremål för granskning i konstitutionsutskottet
            anmälde
          </note>
          <note>
            Justitiedepartementet att man tidigast under senare delen av
            våren skulle skriva direktiv för en större översyn angående arrendelagstiftningen.
          </note>
          <note>
            Utskottet säger i sin bedömning att man utgår från att regeringen
            under våren påbörjar detta arbete.
          </note>
          <note>
            Utskottet uttalar också enigt vikten av att regeringen behandlar
            riksdagens skrivelser utan alltför stor tidsutdräkt.
          </note>
          <note>
            Detta ärende har faktiskt blivit behandlat allt för sent. Det
            har nu gått tre år sedan regeringen fick skrivelsen från riksdagen.
            Man kan därför påstå att det har gått alldeles för lång tid. Det
            kan inte riksdagen acceptera. Det måste till en annan ordning,
            och framtida regeringar måste arbeta med riksdagens skrivelser
            på ett bättre sätt.
          </note>
          <note>
            Jag skall nu gå över till konsekvensanalyserna i propositionerna.
            Flera av utskottets ledamöter har berört detta.
          </note>
          <note>
            Jag vill börja med att läsa ett citat:
          </note>
          <note>
            ''Tillkomsten av en ny lag eller ändring i en bestående måste
            vara väl förberedd. Därmed bör lagarna få sådan kvalitet att snara
            ändringar inte blir nödvändiga. Då kan medborgare -- och rättstillämpande
            organ -- sätta sig in i vad den nya regleringen innebär. När lagar
            ändras hastigt blir resultaten ofta att de är illa förberedda
            och fungerar dåligt, att de skapar stora praktiska problem i samhället
            och slutligen att de skadar respekten hos medborgarna för lagar,
            myndigheter och ytterst lagstiftaren. Lagändringar till de enskildas
            nackdel får aldrig genomföras så hastigt att enskilda drabbas
            av rättsförluster. Det är nödvändigt att varje förslag till ny
            lag åtföljs av en ordentlig utvärdering av konsekvenser och kostnader
            för enkilda individer, företag och statsmakterna.''
          </note>
          <note>
            Ni kanske undrar vem jag citerar. Jag skall be att få avslöja
            att jag citerar Sveriges statsminister. Detta sade Carl Bildt
            m.fl. i en riksdagsmotion
          </note>
          <note>
            1990/91:K216 från den 16 januari 1991.
          </note>
          <note>
            Tyvärr verkar det här kravet inte gälla en regering ledd av statsminister
            Carl Bildt, för konstitutionsutskottet har vid flera tillfällen
            tidigare granskat det här med konsekvensanalyser av våra lagförslag.
            Vid årets granskning har vi också funnit att det råder brist på
            konsekvensanalyser.
          </note>
          <note>
            Genom en del av övriga utskotts yttranden får man klart för sig
            att vissa propositioner har varit kemiskt rena från konsekvensanalyser.
          </note>
          <note>
            Årets granskning visar alltså på fortsatt stora brister. Det
            har föranlett ett enat utskott att uttala:
          </note>
          <note>
            ''Generellt anser utskottet att det finns utrymme för förbättringar.''
          </note>
          <note>
            Av uppgifter inhämtade från Finansdepartementet framgår att regeringen
            för närvarande överväger och planerar ett antal åtgärder som skall
            resultera i både fler och bättre konsekvensanalyser. Med tanke
            på Carl Bildts motioner är det märkligt att de här övervägandena
            inte kom till stånd förrän konstitutionsutskottet påbörjade sin
            granskning.
          </note>
          <note>
            Eller var det så att Carl Bildt m.fl. inte avsåg borgerliga regeringar?
          </note>
          <note>
            Flera av riksdagens utskott har varit eniga i kritiken, som jag
            tidigare nämnde. Det framgår av bilagorna i årets granskningsbetänkande.
          </note>
          <note>
            Herr talman! Ännu en gång:
          </note>
          <note>
            Konstitutionsutskottets administrativa granskning är viktig för
            riksdagen och den är viktig för demokratin.
          </note>
          <note type="speaker">
            Anf. 22 BENGT DALSTRÖM (nyd):
          </note>
          <note>
            Herr talman! Det är olyckligt att utskottets ordförande inte
            är på plats. Jag riktar mig främst till honom. Det är bara att
            hoppas att protokollet kan leda någon vart, om nu Thage G Peterson
            inte dyker upp.
          </note>
          <note>
            I sitt inledningsanförande nämnde konstitutionsutskottets ordförande
            att utskottet i avvaktan på vissa utredningar förpassat sju granskningsärenden
            med anknytning till bankkrisen till handläggning i KU under hösten
          </note>
          <note>
            1994.
          </note>
          <note>
            Jag inlämnade den 18juni 1992, alltså för snart två år sedan,
            en anmälan till KU gällande finansministerns och näringsministerns
            handläggning av informationen kring regeringens begäran om 5 respektive
            20 miljarder kronor till
          </note>
          <note>
            Nordbanken.
          </note>
          <note>
            Bakgrunden till min anmälan var att såväl utskott som riksdag
            här ställdes inför ett beslut om ett tillskjutande av dessa stora
            belopp utan tillgång till någon relevant information. På min begäran
            genomfördes dock en hearing med ordföranden i
          </note>
          <note>
            Nordbanken, Björn Wahlström, och representanter för Finansinspektionen
            och
          </note>
          <note>
            Bankföreningen. Då hävdade för övrigt Björn
          </note>
          <note>
            Wahlström att de av regeringen föreslagna 5
          </note>
          <note>
            miljarderna skulle räcka för att återställa den ekonomiska balansen
            i Nordbanken -- tala om felbedömning och ansvar!
          </note>
          <note>
            Ny demokrati kritiserade då i riksdagsdebatten den bristande
            dokumentationen och underlaget för beslutet om de 5 miljarderna.
            Vi framförde även krav på en grundlig utredning. Våra förslag
            avstyrktes respektive avslogs av utskott och kammare. Våra farhågor
            för den finansiella utvecklingen besannades då Nordbanken ett
            halvår senare begärde, och fick, ytterligare ett kapitaltillskott
            på 20 miljarder kronor.
          </note>
          <note>
            Regeringens huvdsakliga motiv för kapitaltillskotten till i första
            hand Nordbanken var att bankväsendet måste garanteras.
          </note>
          <note>
            Förtroendekrisen för Sverige gentemot utlandet skulle annars
            anta enorma proportioner. Det må så vara! Men i skydd härav kom
            regeringen med sin hemställan till riksdagen utan någon relevant
            information. För den här informationsbristen måste finansministern
            och näringsministern ta det yttersta ansvaret.
          </note>
          <note>
            Jag anser att denna fråga och min anmälan till KU
          </note>
          <note>
            inte behöver sammankopplas med pågående utredningar om bakgrund
            och orsaker till finanskrisen.
          </note>
          <note>
            Jag finner det synnerligen anmärkningsvärt att KU
          </note>
          <note>
            under de här två åren inte har hanterat min anmälan, och jag
            beklagar att Ny demokratis representant i utskottet inte lyckats
            föra upp frågorna på dagordningen.
          </note>
          <note>
            Min fråga går nu till Thage G Peterson som KU:s ordförande, och
            jag hade varit tacksam om han här hade kunnat utveckla motiven
            till den här flagranta långbänken under två år gällande min anmälan
            av finansministern och näringsministern för bristande information
            i det påtalade sammanhanget -- i nordbanksaffären.
          </note>
          <note>
            Som jag ser saken är det principiellt viktigt att den här typen
            av frågor inte förlorar sin aktualitet genom handläggningen i
            KU.
          </note>
          <note>
            Vissa uttalanden av statsråd
          </note>
          <note>
            (avsnitt 11)
          </note>
          <note type="speaker">
            Anf. 23 INGVAR JOHNSSON (s):
          </note>
          <note>
            Herr talman! Konstitutionsutskottet har granskat fyra anmälningar
            som avser vissa uttalanden av statsråd. Även om utskottet blivit
            helt enigt vill jag kort kommentera anmälningarna och skälen till
            de skrivningar som vi har gått med på.
          </note>
          <note>
            Inledningsvis vill jag säga att jag tycker att det är positivt
            att vi har uppnått enighet även där, som vice ordföranden tidigare
            sade, det hela kan uppfattas som en mild kritik mot vissa.
          </note>
          <note>
            Reglerna för vad ett statsråd får säga och inte säga kan naturligtvis
            inte vara orimligt snäva. Vi tycker ändå att det är viktigt att
            gränserna sätts så att dessa sedan inte överträds. Syftet med
            utskottets skrivningar kan väl snarast sägas vara att förtydliga
            var rågången skall gå.
          </note>
          <note>
            Två av de anmälningar som vi nu behandlar avser uttalanden om
            rättsavgörande. Det gäller dels justitieminister Gun Hellsviks
            uttalande i TV i ett enskilt rättsfall, dels statsrådet Reidunn
            Lauréns kommentar angående Vattendomstolens yttrande om Öresundsbroprojektet.
          </note>
          <note>
            Utskottet vill i detta sammanhang framhålla att domstolarnas
            självständighet är en av grunderna för rättsstaten. Med hänsyn
            härtill bör statsråden visa största återhållsamhet när det gäller
            att uttala sig om rättsavgörande i enskilda fall eller att göra
            uttalanden som kan uppfattas på detta sätt.
          </note>
          <note>
            Utskottet skriver vidare: ''Uttalanden om rättsskipningen kan
            utgå från enskilda fall men slutsatsen måste ges en allmän innebörd
            om inte misstanken skall uppstå att ett statsråd velat påverka
            domstolarnas avgöranden.''
          </note>
          <note>
            Beträffande Gun Hellsviks uttalande har hennes avsikt, enligt
            utskottets bedömning, inte varit att påverka Högsta domstolen.
            Utskottet vill ändå framhålla vikten av att en justitieminister
            är utomordentligt försiktig och återhållsam i situationer där
            justitieministern gör, eller förväntas göra, uttalanden om fall
            som är föremål för prövning i domstol.
          </note>
          <note>
            Två av anmälningarna handlar om uttalanden vars överensstämmelse
            med regeringens uppfattning har ifrågasatts. Det gäller Olof Johanssons
            uttalande om kärnkraftverket i Barsebäck och vad han sagt i samband
            med den planerade fasta förbindelsen över Öresund. Dessutom gäller
            det
          </note>
          <note>
            Margaretha af Ugglas uttalande om den norska valfångsten.
          </note>
          <note>
            I fråga om förabetena till regeringsformen vill vi peka på att
            det förutsätts att regeringen som huvudregel skall uppträda som
            en enhet. Men några formella regler som föreskriver enighet då
            enskilda statsråd uttalar sig i frågor av politisk karaktär finns
            inte. Utskottet vill dock här framhålla att ''uttalanden som uppfattas
            stå i strid med regeringens officiella hållning kan skapa oklarhet
            och risk för komplikationer, särskilt om det berör förhållandet
            till utländsk stat''.
          </note>
          <note>
            Uttalanden av statsråd som inom regeringen ansvarar för den fråga
            som uttalandet gäller måste också bedöma att det måste anses ha
            en särskild auktoritet vad gäller regeringens hållning i samma
            fråga.
          </note>
          <note>
            Olof Johanssons avsikt har väl inte varit att påverka
          </note>
          <note>
            Statens kärnkraftsinspektion, och han har naturligtvis rätt att
            uttala sig om säkerheten.
          </note>
          <note>
            Utskottet anser emellertid att Olof Johansson genom sitt uttalande
            kan ha skapat oklarhet om regeringens hållning i sakfrågan.
          </note>
          <note>
            Anf. 24 Tredje vice talman BERTIL
          </note>
          <note type="speaker">
            FISKESJÖ (c):
          </note>
          <note>
            Herr talman! Jag har bara några korta kommentarer. Enligt det
            styressystem vi har i vårt land får inte regering och riksdag
            lägga sig i avgöranden av enskilda ärenden i domstolar och ämbetsverk.
            Det förvånar ofta folk som klagar till oss i KU. De tror att vi
            kan ingripa när det tycker att något galet har hänt. Men så styrs
            inte Sverige.
          </note>
          <note>
            Domstolar och myndigheter skall tillämpa ett regelsystem. Om
            vi tycker att tillämpningen inte stämmer med avsikten skall lagar
            och andra regler ändras.
          </note>
          <note>
            Uttalanden som statsråd gör väcker särskild uppmärksamhet. För
            den skull är det viktigt att även statsråd vaktar sina tungor
            så att de inte ger intryck av att de vill ge riktlinjer till förvaltning
            eller domstolar om hur enskilda ärenden skall avgöras.
          </note>
          <note>
            Det är först när ett ärende besvärsvägen kommer till regeringen
            som regeringen kan lägga sig i.
          </note>
          <note>
            Detta utgör naturligtvis ibland en besvärlig balansgång för statsråd
            att gå. Statsråd måste kunna, bör och skall delta i den allmänna
            politiska debatten. Det kan vara svårt att undvika att i den debatten
            illustrera vad man vill säga med hjälp av enskilda fall. Uttalanden
            kan tolkas på ett sådant sätt att de har avsett att ge vissa riktlinjer
            för hur myndighet skall handla eller hur ett ärende skall avgöras.
            Med det regelsystem vi har i Sverige på området -- som är rätt
            unikt i världen och som vi tycker är bra -- är det naturligtvis
            viktigt att konstitutionsutskottet har ögonen på uttalanden som
            har blivit kontroversiella. Så småningom kommer som ett särskilt
            ärende statsministerns anförande om neutraliteten och Baltikum.
          </note>
          <note>
            Precis som Ingvar Johnsson sade är det riktigt att förutsätta
            att regeringen uppträder som en enhet, i varje fall i sådana frågor
            där regeringen har fastställt en ståndpunkt på ett eller annat
            sätt. Det är klart att den balansgången är särskilt knepig i en
            koalitionsregering. Även i arbetet i en koalitionsregering, särskilt
            om partiledarna sitter med i regeringen, kan det finnas legitima
            krav för en partiledare att markera partiets speciella profil.
          </note>
          <note>
            De skall t.o.m. kunna hävda att de skulle agera på ett visst
            sätt om de hade kunnat bestämma helt självständigt.
          </note>
          <note>
            Jag är för min del ganska tolerant när det gäller statsråds sätt
            att fresta på gränserna i sådana frågor.
          </note>
          <note>
            Jag tycker att om konstitutionsutskottet uttalar sig alltför
            rigoröst, kan det leda till att en nyttig politisk debatt hämmas,
            i vilken även kontroverser inom en regering kan komma till allmän
            kännedom och verka befruktande på det allmänna meningsutbytet.
            Med anledning av ett av de ärenden som har varit föremål för särskild
            granskning, får vi tillåta även statsråd att skämta eller att
            försöka att så göra.
          </note>
          <note type="speaker">
            Anf. 25 INGER RENÉ (m):
          </note>
          <note>
            Herr talman! ''Arma statsråd!'' Man kan inte låta bli att tänka
            så ibland.
          </note>
          <note>
            Mycket ofta sticks en mikrofon under näsan på statsråd, och de
            förväntas att uttrycka sig klokt, balanserat och konstitutionellt
            riktigt både under arbetstid och under fritid. Deras uttalanden
            skall vara så kloka och omdömesgilla att de klarar den granskning
            som månader av nagelfarande under
          </note>
          <note>
            KU:s lupp utsätter dem för.
          </note>
          <note>
            Det är nästan egendomligt att statsråden över huvud taget säger
            någonting med substans i och inte bara hummar och gräver ned frågorna
            i allmänna floskler. Deras förmåga att för det mesta klara av
            att kryssa mellan Skylla och Charybdis är lika imponerande som
            någonsin Odysseus var!
          </note>
          <note>
            I år var fyra statsråd anmälda till granskning i fråga om uttalanden.
          </note>
          <note>
            Gun Hellsvik var med i diskussionen om ett rättsfall i TV som
            handlade dels om en vårdnadsdom som vid inspelningstillfället
            hade trätt i laga kraft, dels om ett brottmål. Justitieministern
            uttalade sig endast om den lagakraftvunna domen och inte om brottmålet.
            Därmed är det naturligtvis ostridigt så att det inte kan påstås
            att hon på minsta sätt påverkat utgången av det inte avgjorda
            målet.
          </note>
          <note>
            Inte heller statsrådet Reidunn Lauréns uttalande i ett pressmeddelande
            om Vattendomstolens yttrande till regeringen i november 1993 över
          </note>
          <note>
            Öresundsbron får någon som helst kritik av utskottet. Någon avsikt
            att påverka domstolen tycks inte ha förelegat.
          </note>
          <note>
            Utrikesminister Margaretha af Ugglas representerade regeringen
            vid statsbesöket i Oslo i juni 1993. Vid en presskonferens som
            egentligen skulle behandla internationella frågor fick
          </note>
          <note>
            Margaretha af Ugglas frågan om den svenska inställningen till
            norsk valfångst. Hennes svar låg helt i linje med den hållning
            som Sverige tidigare intagit, och någon anledning till kritik
            på denna punkt finns alltså icke.
          </note>
          <note>
            Slutligen har vi Olof Johanssons uttalande i februari 1994, som
            var litet lustifikt, om en eventuell hopkoppling av Öresundsbron
            och
          </note>
          <note>
            Barsebäcksverket från dansk sida -- ett byte mellan ett stängt
            Barsebäck och en bro, så att säga.
          </note>
          <note>
            Statsrådet har sedan dess framhållit att uttalandet var en personlig
            synpunkt och inte en uppmaning till Danmark och än mindre ett
            uttalande om vad
          </note>
          <note>
            Sverige borde göra.
          </note>
          <note>
            Utskottet finner att det måste anses vara långsökt att tro att
            Olof Johansson haft för avsikt att påverka
          </note>
          <note>
            SKI, och det finns alltså ingen som helst anledning att rikta
            kritik mot Olof Johansson.
          </note>
          <note>
            Jag yrkar bifall till utskottets hemställan i alla delar.
          </note>
          <note type="speaker">
            Anf. 26 YLVA ANNERSTEDT (fp):
          </note>
          <note>
            Herr talman! Varje år får KU
          </note>
          <note>
            granskningsanmälningar av denna typ. Dessa granskningar föranleder
            alltid, långa, ingående och principiella diskussioner om var gränsen
            skall gå.
          </note>
          <note>
            Jag talar inte om de mycket tydliga fall som eventuellt kan finnas
            men som sällan uppträder, nämligen där de legala gränserna tydligt
            överskrids.
          </note>
          <note>
            Det är ytterst sällan statsråden överskrider de legala gränserna
            för sin maktutövning. Nej, det handlar om just vad statsråden
            kan tillåtas säga i egenskap av framstående politiska företrädare
            och inte sällan som partiledare.
          </note>
          <note>
            Konstitutionsutskottet har tidigare uttalat att det är statsrådets
            avsikt med uttalandet som skall fälla avgörandet när KU gör sin
            bedömning. I sådana fall går det alltid att se uttalanden från
            två håll. Det finns en generös inställning oavsett partifärg till
            statsrådens rätt att uttala sig, vidare en mer snål inställning.
          </note>
          <note>
            Jag anser att konstitutionsutskottet i dessa gränsfall skall
            handla i den anda som yttrandefrihetslagstiftningen är skapad,
            nämligen att man skall lägga tyngre vikt vid rätten att uttala
            sig om olika fakta och att argument skall vägas samman.
          </note>
          <note>
            Jag har den inställningen främst av det skälet att man i en demokrati
            speciellt skall värna om yttrandefriheten, även för statsråden
            som ju hör till vår demokratis främsta utövare. Det får inte utvecklas
            en praxis där statsråden inte vågar säga någonting som kan misstänkas
            eventuellt få kritik av konstitutionsutskottet.
          </note>
          <note>
            Våra politiska partier gör säkert sitt bästa för att till statsråd
            utnämna omdömesgilla personer som med gott omdöme utövar sitt
            ämbete, personer som kan avgöra vad som håller sig inom gränsen
            för det som är möjligt för ett statsråd att uttala. Därför är
            det positivt att vi i dessa frågor har ett enigt betänkande. Visserligen
            uttalas det synpunkter, men ändå sätts inte för snäva gränser.
            Jag ville göra den principiella markeringen.
          </note>
          <note>
            Regeringens handläggning av vissa asylärenden
          </note>
          <note>
            (avsnitt 12)
          </note>
          <note type="speaker">
            Anf. 27 CATARINA RÖNNUNG (s):
          </note>
          <note>
            Herr talman! Jag yrkar bifall till de socialdemokratiska reservationerna
            1 och 3 fogade till detta avsnitt.
          </note>
          <note>
            Regeringens handläggning av asylärenden är ett återkommande granskningsärende.
            Vi -- här talar jag för socialdemokraterna och för en majoritet
            av riksdagsledamöterna -- är angelägna om att Sverige lever upp
            till sitt goda anseende som ett land där humanitet och omtanke
            är ledstjärnor för flyktingpolitiken.
          </note>
          <note>
            Som Charles Westin, professor i invandrarfrågor uttryckt saken:
            Politikerna måste ta sitt ansvar och klart redogöra för vad vår
            demokrati står för. Och att vi genom olika konventioner faktiskt
            har åtagit oss att ge skydd åt förföljda och förtryckta människor.
          </note>
          <note>
            Herr talman! Utskottet har tillgång till detaljerade och kontinuerliga
            rapporter från US State
          </note>
          <note>
            Department, Amnesty International och Americas
          </note>
          <note>
            Watch. Vi bedömer dessa källor vara säkra.
          </note>
          <note>
            Vi tar också del av vad FN:s flyktingkommissarie anför. Det har
            framkommit att förhållandena i Peru avsevärt försämrats. Peru
            kan inte längre betraktas som en rättsstat. Dödsstraff har nyligen
            återinförts.
          </note>
          <note>
            Människor försvinner spårlöst. Människor avrättas utan rättegång.
            Vi har uppgifter om att militär rutinmässigt torterar misstänkta.
            Bruket av tortyr är således utbrett. Organisationerna Sandero
          </note>
          <note>
            Luminosa och MRTA tillgriper egna sanktionsmetoder utanför lagens
            råmärken mot motståndare, utan att staten Peru i dessa fall skyddar
            sina medborgare. Det finns uppgifter om
          </note>
          <note>
            70 försvinnanden och 30 avrättningar.
          </note>
          <note>
            Vilka utsätts då i första hand för myndigheternas eller terroristorganisationernas
            behandling? Ett lovligt byte för denna brutalitet är naturligtvis
            de som av politiska skäl flytt landet, men som trots detta tvingats
            att återvända.
          </note>
          <note>
            Regeringen har i sin praxisbedömning inte tillmätt dessa omständigheter
            den betydelse som krävs.
          </note>
          <note>
            Detta slår vi socialdemokrater fast i reservation 1.
          </note>
          <note>
            UNHCR har i ett dokument, daterat den 18 mars
          </note>
          <note>
            1994, riktat allvarlig kritik mot de avvisningsbeslut som Invandrarverket
            och Utlänningsnämnden fattat -- naturligtvis med ledning av praxisbeslut
            av regeringen. Invandrarministern ansåg vid den utfrågning utskottet
            hade med henne att ''man lägger stor vikt vid UNHCR:s arbete''.
            Hon går till och med så långt att hon säger att hon i huvudsak
            delar UNHCR:s uppfattning och därmed kritik av den 18 mars 1994.
          </note>
          <note>
            Återrapportering av vad som händer med till Peru avvisade personer
            har varit knapphändig. Men misshandel och en skottskada finns
            det dokumenterat.
          </note>
          <note>
            Regeringen har att göra avvägningar mellan att i en del fall
            avvisa människor eller att låta dem stanna av humanitära skäl.
            Vi har förståelse för regeringens synsätt, som också delades av
            den socialdemokratiska regeringen. Sverige skall inte bli centrum
            för cellverksamhet avsedd att stödja terrorism i Peru. Men låt
            mig säga, utan att vi riktar formell kritik, att vi i en del fall
            tycker i likhet med
          </note>
          <note>
            FN:s flyktingkommissarie att anknytningen till
          </note>
          <note>
            Sandero Luminosa och MRTA varit alltför löslig för att vara relevant
            och för att motivera en utvisning.
          </note>
          <note>
            Vad händer i Kosovo? Tiden medger ingen längre utläggning. I
            september 1990 tog Serbien kontroll över Kosovos parlament, rättsväsen
            och polis. De
          </note>
          <note>
            70 000 albaner som arbetat i statlig tjänst har avskedats. Över
            50 000 modernt utrustade serbiska poliser och soldater har skickats
            till Kosovo som en demonstration att landet i själva verket är
            ockuperat. Övergreppen mot de mänskliga rättigheterna är legio.
            Risken att kriget sprider sig från Bosnien är också överhängande.
          </note>
          <note>
            I oktober 1992 beslutade regeringen att upphäva den s.k. treterminsregeln.
            Denna regel som infördes av den socialdemokratiska regeringen
            innebar att barnfamiljer som rotat sig i landet fick stanna av
            humanitära skäl. Man hade barnens bästa för ögonen. Birgit Friggebo
            påpekade vid upprepade tillfällen i riksdagen att endast skyddsbehovet
            skulle vara avgörande för om människor fick stanna eller inte.
            Följden av detta blev att barnfamiljer sändes tillbaka till Kosovo,
            där skolorna var stängda. De återvändande fick i många fall lita
            till hjälporganisationer för sin överlevnad. Eller också valde
            de att gå under jorden för att stanna illegalt i Sverige eller
            att fly till annat land, företrädesvis Norge. Under alla förhållanden
            fick barnen utstå lidande.
          </note>
          <note>
            Den 14 april 1994 återinförs denna möjlighet för barnfamiljer
            att stanna. Denna ryckighet i normgivningen har skadat tilltron
            till de rättstillämpande myndigheterna. Det har skadat
          </note>
          <note>
            Sveriges anseende.
          </note>
          <note>
            Den andra punkten i vår kritik i reservation 3 gäller att regeringen
            brustit i ansvar när det gäller uppföljningen av avvisade kosovoalbaner.
          </note>
          <note>
            Amnesty har avvisats från Kosovo, och ESK får inte ha undersökningskommissioner
            där. Så mycket mer vilar då ansvaret på att regeringen följer
            upp, åtminstone med stickprovskontroller, vad som händer de återvändande.
          </note>
          <note>
            Sveriges Radio gjorde ett reportage om en hjärtsjuk man som avvisats,
            och som misshandlats och torterats svårt när han återvänt. Han
            torterades vid två tillfällen. Därefter blev han sängliggande,
            och nu har han avlidit. FN:s flyktingkommissarie har bekräftat
            att mannen bar spår av misshandel.
          </note>
          <note>
            Att poliser våldtar, trakasserar och misshandlar finns styrkt.
            Och att unga flickor begår självmord för att de inte står ut med
            sexuella övergrepp finns också styrkt.
          </note>
          <note>
            För övrigt har jag behov av att säga att jag står så långt ifrån
            Ny demokratis reservation i flyktingfrågan som tänkas kan. Harriet
            Colliander har uttalat att hon skall göra svensk flyktingpolitik
            till Ny demokratis huvudfråga i valet. Jag beklagar det ställningstagandet.
          </note>
          <note type="speaker">
            Anf. 28 HARRIET COLLIANDER (nyd):
          </note>
          <note>
            Herr talman! Frågan om de permanenta uppehållstillstånden för
            bosnier är en stor fråga, som berör många människor och som också
            handlar om mycket pengar. Jag anser att regeringen skulle ha underställt
            riksdagen frågan innan man fattade beslutet. Eftersom landet också
            befinner sig i ett svårt ekonomiskt läge finns det all anledning
            att gå till riksdagen och höra om riksdagen anser att ytterligare
            några miljarder kan beviljas för flyktingpolitiken. Jag vet att
            det här är praxisbeslut, förvaltningsbeslut, som regeringen har
            rätt att fatta.
          </note>
          <note>
            Vid utskottets utfrågning frågade jag invandrarministern vilket
            utredningsunderlag regeringen hade när man fattade beslutet och
            om man hade gjort någon konsekvensanalys. Vad skulle beslutet
            att ge 42 000 bosnier, och så småningom också deras åtföljande
            anhöriga, permanent uppehållstillstånd innebära för staten och
            för skattebetalarna?
          </note>
          <note>
            Birgit Friggebo ansåg att det inte fanns någon anledning att
            förse sig med något sådant underlagsmaterial, därför att det här
            var ett praxisbeslut, som regeringen hade rätt att fatta.
          </note>
          <note>
            Jag frågade: Har invandrarministern hört kommunerna? Bosnierna
            skall ju placeras ut där.
          </note>
          <note>
            Det hade man inte gjort. Kommunerna reagerade inte heller så
            som invandrarministern hade tänkt sig, eftersom man fick locka
            kommunerna med stimulansbidrag för att de skulle ta emot bosnierna.
          </note>
          <note>
            Jag anser att regeringen har skött den här frågan mycket illa.
            Men jag konstaterar att problemet med uppehållstillstånden var
            olöst under ett års tid.
          </note>
          <note>
            Under sommaren 1992 fanns det många bosnier här, och det var
            ett akut problem. Sedan gick hösten 1992, och riksdagen arbetade.
            Så kom hösten 1993, och riksdagen arbetade då också. Om jag förstod
            det rätt, fick regeringen de här ärendena från Invandrarverket
            den 15 januari. I mitten av juni hemförlovades riksdagen, och
            den 21 juni fattade regeringen principbeslutet, som hade till
            konsekvens att dessa slussar öppnades, dvs.
          </note>
          <note>
            permanenta uppehållstillstånd för 60 000--100 000
          </note>
          <note>
            människor.
          </note>
          <note>
            Jag menar att regeringen skulle ha gått till riksdagen. Regeringen
            har ju en initiativrätt, och riksdagen hade kunnat ta upp frågan
            om vilka riktlinjer som skulle tillämpas för flyktingpolitiken
            när det gällde uppehållstillstånd för bosnierna.
          </note>
          <note>
            Regeringen hade då kunnat få ett beslut om en ändrad flyktingpolitik,
            som hade kunnat tillkännages Invandrarverket, som då hade vetat
            hur man skulle hantera de här ärendena.
          </note>
          <note>
            Jag sade att regeringen har en initiativrätt. Jag menar också
            att regeringen har en skyldighet att ta initiativ i sådana här
            stora frågor som berör hela landet. Regeringen hade genom ett
            förslag i kompletteringspropositionen kunnat få riksdagen att
            besluta att ställa pengar till förfogande. Nu pålade man riksdagen
            ett konstitutionellt tvång.
          </note>
          <note>
            Först beslutar man om åtgärder, som kommer att innebära kanske
            miljarder på sikt, och sedan går man till riksdagen och begär
            pengar. Riksdagen är då tvungen att besluta om pengarna. Jag frågar
            mig vad som hade hänt om riksdagen under tiden hade fått en annan
            majoritet, som inte hade beslutat som regeringen hade tänkt. Det
            är det jag menar med det konstitutionella tvånget.
          </note>
          <note>
            I regeringsformen står det också att det är regeringen som styr
            riket och att regeringen har ansvar för landet. Regeringen har
            också ansvar för att hushålla med pengarna, och då borde man ha
            gått till riksdagen för att ta reda på hur riksdagen såg på saken.
          </note>
          <note>
            Jag menar också att man borde ha samordnat flyktingpolitiken
            med de nordiska länderna. I
          </note>
          <note>
            Danmark har man löst frågan om uppehållstillstånd för bosnierna
            annorlunda. Där startar man med ett temporärt uppehållstillstånd
            i stället för med ett permanent.
          </note>
          <note>
            När det gäller kosovoalbanerna, där barnfamiljer som hade kommit
            till Sverige före den 1 januari
          </note>
          <note>
            1993 fick uppehållstillstånd, riktar vi kritik mot regeringen.
            Vi anser att regeringen har skött hela
          </note>
          <note>
            Kosovoärendet alldeles felaktigt från början.
          </note>
          <note>
            Man släppte in tusentals kosovoalbaner i Sverige, trots att man
            visste att de inte skulle få uppehållstillstånd här. De får sitta
            i flera år på flyktingförläggningar, och sedan skickas de tillbaka.
            När allt är klart räknar man med att 95--
          </note>
          <note>
            96 % har skickats tillbaka till Kosovo.
          </note>
          <note>
            Sedan finns det människor som har hållit sig undan och som inte
            har velat anpassa sig till myndigheternas krav. Så småningom ger
            man dem uppehållstillstånd, därför att man egentligen inte har
            någonting annat att göra.
          </note>
          <note>
            Jag riktar alltså kritik mot regeringen för att den har handlagt
            detta helt och hållet fel från början.
          </note>
          <note>
            Människor skall inte sitta i åratal på flyktingförläggningar
            och bli prövade, utan en asylprövning skall ske på kort tid --
            vi menar att den skall ske på tre månader. Då hamnar man inte
            i den här situationen.
          </note>
          <note>
            Vi kritiserar också regeringens hantering av flyktingpolitiken
            som sådan.
          </note>
          <note>
            Herr talman! Jag vill nu yrka bifall till våra reservationer
            nr 2 och nr 4.
          </note>
          <note type="speaker">
            Anf. 29 BENGT HURTIG (v):
          </note>
          <note>
            Herr talman! Sedan förra årets granskning av flyktingpolitiken
            har det framkommit oroande rapporter om situationen i Peru. Catarina
            Rönnung berörde de förhållandena i sitt anförande. Det förekommer
            bl.a. uppgifter om att återvändande från Sverige och från andra
            länder har arresterats vid återkomsten till sitt land när de har
            utvisats dit.
          </note>
          <note>
            Regeringsbesluten i Sverige har lett till att asylsökande har
            tvingats söka sig till andra länder, där de åtminstone i ett fall
            har fått uppehållstillstånd. Vidare har besluten lett till att
            en rad av de asylsökande har hållit sig gömda i
          </note>
          <note>
            Sverige under svåra förhållanden.
          </note>
          <note>
            Till det här kommer att UNHCR, under åberopande av konventionsreglerna,
            kritiskt har kommenterat de grunder som åberopats i regeringens
            beslut och som därefter använts i beslut av Invandrarverket och
            Utlänningsnämnden.
          </note>
          <note>
            UNHCR har dessutom vädjat för en av de berörda asylsökandena.
          </note>
          <note>
            Kritiken har baserats på UNHCR:s bedömning av betydelsen av att
            de asylsökande har erhållit pass på legal väg, av att asylsökande
            under lång tid har kunnat hålla sig undan i Peru och av att de
            har sympatiserat med eller varit medlem i en organisation som
            förespråkar eller använder våld.
          </note>
          <note>
            Det har visat sig att det inte är någon märklig omständighet
            att de har haft tillgång till pass, då det är relativt lätt att
            få tag i pass i Peru. Det är också naturligt att de har kunnat
            hålla sig undan under lång tid i Peru och därmed vistats där samtidigt
            som de varit förföljda.
          </note>
          <note>
            När det gäller användningen av
          </note>
          <note>
            Genèvekonventionens artikel 1 F, anser vi att den har använts
            på ett sätt som egentligen inte var tänkt från början. Regeringen
            har utan stöd i utlänningslagens förarbeten åberopat regler om
            särskilda skäl mot asyl i 3 kap. 4 § andra stycket.
          </note>
          <note>
            I ett av de granskade ärendena anför regeringen sålunda att en
            asylsökande har verkat för en organisation vars metoder får anses
            omfatta sådana förhållanden som faller inom ramen för artikel
            1 F
          </note>
          <note>
            i 1951 års Genèvekonvention angående flyktingars rättsliga ställning.
            Enligt den principen skulle då konventionens skydd uteslutas.
            Oavsett om denne asylsökande har anfört sådana skäl mot att återvända
            till sitt hemland som avses i 3 kap. 1 § 3
          </note>
          <note>
            utlänningslagen, skulle därför enligt regeringen särskilda skäl
            kunna föreligga att inte bevilja honom asyl i Sverige.
          </note>
          <note>
            Några särskilda skäl av den här arten anges inte i förarbetena
            till utlänningslagen. Där handlar det om brist på bostäder, på
            möjligheter att ta emot flyktingar och att bereda dem arbete,
            om att de har begått brott, att det är brister i vandel osv.
          </note>
          <note>
            Det framgår av granskningen av besluten att regeringen inte har
            tillmätt omständigheterna för dessa flyktingar en betydelse som
            står i proportion till de uttalanden som gjorts av bl.a. UNHCR
            och till de rekommendationer som vi tidigare har fått därifrån.
          </note>
          <note>
            Man tycks också ha underskattat det förtryck och den rättslöshet
            som enligt samstämmiga rapporter råder i Peru. Härigenom har regeringen
            kommit att meddela flera beslut som enligt vår uppfattning inte
            står i överensstämmelse vare sig med artikel 33 i
          </note>
          <note>
            Genèvekonventionen eller med 3 kap. 1 §
          </note>
          <note>
            utlänningslagen.
          </note>
          <note>
            Birgit Friggebo anförde vid utskottets utfrågning att hon inte
            ändrat uppfattning. Tvärtom visar motiven i förordningen 1994:1
            om uppehållstillstånd i utlänningsärenden att hon vidhåller den
            kritiserade inställningen. I motiven står nämligen att ett särskilt
            skäl att inte bevilja uppehållstillstånd enligt de nya bestämmelserna
            är att någon familjemedlem har verkat i en organisation som gjort
            sig skyldig till grovt övergrepp av olika slag.
          </note>
          <note>
            Mot bakgrund av de oerhört omfattande och svåra kränkningar av
            mänskliga rättigheter som har pågått under en lång tid i Peru
            och som fortsätter under nästan fullständig straffsrättslig immunitet
            för förövarna, anser vi att regeringens tillämpning av Genèvekonventionen
            och utlänningslagen har varit felaktig och att statrådet Friggebo
            inte borde ha undgått kritik för handläggningen av dessa asylärenden.
          </note>
          <note type="speaker">
            Anf. 30 INGER RENÉ (m):
          </note>
          <note>
            Herr talman! Jag tror att få frågor som vi diskuterar i denna
            kammare är så betjänta av en saklig, nyanserad diskussion som
            just flyktingpolitiken.
          </note>
          <note>
            Utgångspunkten för diskussionen måste vara insikten att asylpolitik
            i grunden är restriktiv. Alla får inte stanna, och några signaler
            som gör att ingen kommer hit i onödan finns inte.
          </note>
          <note>
            En självklar utgångspunkt måste vara att alla som söker skydd
            i Sverige får sin sak prövad, likaså att avvisningsbeslutet verkställs
            när det har vunnit laga kraft.
          </note>
          <note>
            Det är säkert ingen överdrift att påstå att det departement som
            har att handha dessa frågor har en av regeringens mest utsatta
            positioner.
          </note>
          <note>
            Flyktingpolitiken tar en mycket stor plats i massmedierna, och
            vi politiker möts av frågor och påståenden på det här området
            på snart sagt varje sammankomst som vi är närvarande vid, tror
            jag.
          </note>
          <note>
            För precis ett år sedan, den 25 maj 1993, stod vi här och diskuterade
            flyktingpolitik. Att ärendet kommer upp i år igen är inte förvånande,
            mot bakgrund av vad jag sade tidigare. I år är det alltså tre
            ärenden på agendan: praxis i fråga om peruanska medborgare, avvisning
            av asylsökande från Kosovo och regeringens beslut att medge uppehållstillstånd
            för asylsökande från Bosnien.
          </note>
          <note>
            Också förra året granskade KU regeringens agerande i frågan om
            praxis vad gäller peruanska medborgare. Granskningen föranledde
            inte något yttrande eller någon som helst kritik.
          </note>
          <note>
            Bengt Hurtig har i sin anmälan tagit upp beslutet från den 8
            juli 1992 om 19 ärenden rörande asylsökande peruanska medborgare.
            Vid granskningen förra året föranledde detta alltså inget uttalande.
          </note>
          <note>
            Hans Göran Francks anmälan är mer allmän, såväl i tid som i omfattning.
            Den handlar om att man bör granska om statsrådet har iakttagit
            gällande rättsregler och konventioner, så att ingen utsatts för
            tortyr efter avvisning.
          </note>
          <note>
            Det är naturligtvis dess värre riktigt att mänskliga rättigheter
            kränks i Peru. På goda grunder tvingas man konstatera att Peru
            är vad man skulle kunna kalla för ett våldssamhälle.
          </note>
          <note>
            Bengt Hurtig tog upp pass- och dokumentlöshet, eller snarare
            att det motsatta gäller för peruanska medborgare. UNHCR har också
            kritiserat Sverige för att i bedömningar av asylansökningar har
            tagit med om den asylsökande på legalt sätt har kunnat lämna landet.
            Självfallet är inte legal utvandring med ett pass det enda skälet
            för avvisning från
          </note>
          <note>
            Sverige, vilket också Birgit Friggebo framhöll vid utskottets
            utfrågning av henne. Det är endast en mycket liten pusselbit i
            den stora bedömningen.
          </note>
          <note>
            UNHCR granskade också i oktober 1992 de flesta akterna i de ärenden
            som prövades av regeringen.
          </note>
          <note>
            UNHCR sade att man skulle höra av sig om man hade invändningar
            mot regeringens bedömningar, men man återkom aldrig. Det måste
            betyda att man inga invändningar hade.
          </note>
          <note>
            Att värdera situationen i ett land är en grannlaga uppgift. Det
            fick om inte annat vi i KU klart för oss när vi besökte Chile
            i september 1992. I våra handlingar finns en redogörelse för erfarenheter
            som advokat Christian Åhlund gjort under ett besök den 3--7 maj
            1993. Naturligtvis kan dessa redovisningar utgöra underlag för
            regeringens,
          </note>
          <note>
            Invandrarverkets och Utlänningsnämndens beslut.
          </note>
          <note>
            Det ligger i sakens natur att inte ens den svenska ambassaden
            kan redovisa de källor man använder som underlag för sina bedömningar
            på liknande sätt.
          </note>
          <note>
            Regeringen använder dessutom andra rapporter som grund för sitt
            ställningstagande, t.ex. rapporter från Americas Watch, Amnesty
            och US State
          </note>
          <note>
            Department. Alla rapporter sammanvägs.
          </note>
          <note>
            Peru är ett våldssamhälle. Men regeringens bedömning utgår ifrån
            om det i det enskilda fallet finns risk för omänsklig behandling,
            och den bedömningen har man alltså hittills inte gjort.
          </note>
          <note>
            Därför finner utskottet att varje enskilt fall har prövats med
            den omsorg som erfordras och att det inte finns anledning att
            göra någon annan bedömning än den som förra årets granskning ledde
            till.
          </note>
          <note>
            Jag yrkar alltså bifall till utskottets hemställan på denna punkt
            och avslag på reservation 1 och meningsyttring 1.
          </note>
          <note>
            När det gäller asylansökningar från kosovoalbaner föreligger
            en anmälan som gör gällande att kosovoalbanerna utsätts för allvarliga
            kränkningar av de mänskliga rättigheterna efter avvisning till
          </note>
          <note>
            Kosovo.
          </note>
          <note>
            Regeringen har bara att pröva asylärenden som överlämnas av Invandrarverket
            eller
          </note>
          <note>
            Utlänningsnämnden. Dessa myndigheter har överlämnat sju ärenden
            till regeringen, och inget av dessa rör asylfrågan utan har gällt
            bedömning av medborgarskap eller den asylsökandes vårdbehov.
          </note>
          <note>
            Regeringen har fattat beslut i fem fall och beviljat tillfälligt
            uppehållstillstånd av medicinska skäl.
          </note>
          <note>
            Ca 60 000 personer har kommit från Kosovo, och ungefär 30 000
            har lämnat Sverige. I
          </note>
          <note>
            sammanhanget är det kanske viktigt att påpeka att man har lämnat
            landet frivilligt och att man också har lämnat landet med ''utökade
            familjer''. Det är inte ovanligt att pojkar från Kosovo har hittat
            sig en hustru i Sverige som sedan naturligtvis följer med tillbaka.
          </note>
          <note>
            Situationen i Kosovo är allvarlig. Alla europeiska länder gör
            i grunden samma bedömning. Men regeringen har inte haft skäl att
            bedöma skyddsbehovet för asylsökande kosovoalbaner, eftersom den
            typen av ärenden inte har överlämnats från Invandrarverket eller
          </note>
          <note>
            Utlänningsnämnden.
          </note>
          <note>
            Man kan ha synpunkter på den ordningen; kanske borde regeringen
            ha större inflytande över praxissättningen. Därför pågår nu inom
          </note>
          <note>
            Kulturdepartementet ett arbete för att snabbt åstadkomma en översyn
            av praxisfrågan.
          </note>
          <note>
            Jag yrkar bifall till utskottets hemställan och avslag på reservation
            3.
          </note>
          <note>
            Till slut har vi att granska anmälan från Ny demokrati, gällande
            regeringens beslut att bevilja permanent uppehållstillstånd för
            bosnier. Ny demokrati menar att frågan är av så stor vikt att
            regeringen borde ha lämnat avgörandet till riksdagen eller åtminstone
            hört riksdagen. Om regeringen hade valt det tillvägagångssättet
            borde den ha anmälts till granskning av KU. Dessutom borde regeringen
            inte ha kunnat undgå kritik.
          </note>
          <note>
            I 11 kap. 8 § i regeringsformen föreskrivs att rättskipnings-
            och förvaltningsuppgift inte får fullgöras av riksdagen i vidare
            mån än vad som följer av grundlag eller riksdagsordning.
          </note>
          <note>
            Regeringens beslut rörande bosnier är ett sådant förvaltningsbeslut
            liksom beslutet beträffande uppehållstillstånd för asylsökande
            barnfamiljer från Kosovo. Grundlagen förbjuder riksdagen att lägga
            sig i förvaltningsärenden. Regeringen har inte bara rätt utan
            också skyldighet att fatta dessa beslut. Därför föranleder granskningen
            inget särskilt uttalande från utskottet.
          </note>
          <note>
            Jag yrkar bifall till utskottets hemställan och avslag på reservationerna
            2 och 4.
          </note>
          <note type="speaker">
            Anf. 31 BENGT HURTIG (v) replik:
          </note>
          <note>
            Herr talman! Jag håller med om att prövningen av flyktingärendena
            skall vara saklig. Det kan vi nog vara överens om. Det är också
            på den grunden som
          </note>
          <note>
            FN-organet UNHCR har riktat kritik mot Sverige när det gäller
            tillämpningen av praxis.
          </note>
          <note>
            Om en flykting anmäler och hävdar att han är de facto-flykting
            och riskerar att förföljas för sina politiska åsikters skull i
            sitt hemland, skall det naturligtvis bedömas av de svenska myndigheterna,
            och det skall vara avgörande. Om man då finner att flyktingen
            löper en sådan risk för förföljelse i sitt hemland men ändå bestämmer
            sig för att avvisa honom, måste beslutet grundas på några rimliga
            skäl. Ett sådant skäl kan t.ex. vara att vederbörande har begått
            brott i Sverige eller att det helt enkelt inte finns plats att
            ta emot honom på någon flyktingförläggning.
          </note>
          <note>
            Anser Inger René att den omständigheten att en flykting har en
            politisk uppfattning, att han skulle sympatisera med en organisation
            som Sendero
          </note>
          <note>
            Luminoso eller MRTA, kan vara ett skäl för att avvisa en de facto-flykting
            enligt utlännningslagen?
          </note>
          <note type="speaker">
            Anf. 32 INGER RENÉ (m) replik:
          </note>
          <note>
            Herr talman! Jag tror att jag, även om jag kanske var litet otydlig,
            sade att UNHCR har fått ta del av akterna när det gäller Perufallen,
            och man har inte haft några synpunkter på regeringens eller Sveriges
            agerande i de fallen.
          </note>
          <note>
            En politisk uppfattning är naturligtvis inte en tillräcklig grund
            för avvisning. Men en misstanke om att vederbörande agerar politiskt
            genom att, som det står i våra handlingar, t.ex. upprätta cellbildningar
            i Sverige för att ifrån Sverige agera gentemot Peru, kan möjligen
            vara en av anledningarna till avvisning.
          </note>
          <note type="speaker">
            Anf. 33 BENGT HURTIG (v) replik:
          </note>
          <note>
            Herr talman! Den kritik som har kommit från
          </note>
          <note>
            UNHCR är uppenbar och riktar sig mot den tillämpning som har
            skett utifrån de praxisbeslut som regeringen har fattat. Det finns
            inget i stöd i förarbetena till utlänningslagen för tanken att
            en person skall utvisas på grund av att denne sitter med i någon
            form av organisation i Sverige, som man kallar för celler. I en
            del av dessa ärenden betraktas det som studiecirklar. Det är en
            svag grund för regeringens beslut.
          </note>
          <note type="speaker">
            Anf. 34 INGER RENÉ (m) replik:
          </note>
          <note>
            Herr talman! För det första är en politisk uppfattning återigen
            ingen grund för avvisning. För det andra har UNHCR kritiserat
            Sverige för att vi vid bedömningen har tagit med eller lagt alltför
            stor vikt vid en eventuell legal utvandring. Men det har alltså
            bara varit en av de faktorer som har påverkat ställningstagandet
            när det gäller asyl eller icke asyl.
          </note>
          <note type="speaker">
            Anf. 35 CATARINA RÖNNUNG (s)
          </note>
          <note>
            replik:
          </note>
          <note>
            Herr talman! Inger René riktade i sitt anförande en mycket bestämd
            kritik mot regeringen i ett viktigt avseende. Hon sade att det
            inte finns signaler om att alla inte får stanna. Därför vill jag
            fråga Inger
          </note>
          <note>
            René varför det inte på något sätt har kommit till uttryck i
            betänkandet genom en reservation eller ett särskilt yttrande från
            Inger René. Man frågar sig om det är Inger Renés egen uppfattning
            eller om samtliga moderater delar den uppfattningen.
          </note>
          <note>
            Det kanske inte heller är någon direkt hemlighet att invandrarministerns
            flyktingpolitik har kritiserats av hennes eget parti för ryckighet,
            nyckfullhet och för att hon i vissa fall har haft en kylig inställning.
            I
          </note>
          <note>
            den allmänna debatten har det också framkommit kritik.
          </note>
          <note>
            Vi socialdemokrater kritiserar Birgit Friggebo på en punkt, nämligen
            att hon har gett för litet ledning till Invandrarverket och Utlänningsnämnden.
            De praxisbeslut som har fattats av regeringen har alltså varit
            för få.
          </note>
          <note>
            I den kritiken instämde nu också Inger René när hon sade att
            regeringen borde ha haft större inflytande över dessa frågor.
            Varför har inte det kommit fram i kritiken i betänkandet? Varför
            har ni inte ställt upp på socialdemokraternas kritik i det här
            fallet?
          </note>
          <note type="speaker">
            Anf. 36 INGER RENÉ (m) replik:
          </note>
          <note>
            Herr talman! Får jag först som en ordningsfråga säga att ljudet
            går fram litet dåligt. Jag vet inte om jag uppfattade allt vad
            Catarina Rönnung sade.
          </note>
          <note>
            Catarina Rönnung talade om en viss kritik. Den har
          </note>
          <note>
            Birgit Friggebo tagit fasta på när hon nu tillsätter en praxisutredning
            som skall ge regeringen större möjligheter att medverka i flyktingpolitiken.
          </note>
          <note type="speaker">
            Anf. 37 CATARINA RÖNNUNG (s)
          </note>
          <note>
            replik:
          </note>
          <note>
            Herr talman! När vi granskar flyktingpolitiken så granskar vi
            naturligtvis vad Birgit Friggebo gjorde innan hon tillsatte praxisutredningen,
            som hon har aviserat sent omsider skulle jag vilja säga. Det har
            inte gått att få fram från kansliet om den här utredningen har
            kommit till stånd och om direktiven är skrivna. Vi vet inte riktigt
            om hon har kommit till skott med den här utredningen. Men
          </note>
          <note>
            Inger René kanske vet det och kan tala om det för mig. I det
            sammanhanget tillstår hon naturligtvis indirekt, och kritiserar
            sig själv, att regeringen inte har haft ett tillräckligt stort
            inflytande. Här är kritiken egentligen samstämmig. Det är bara
            det att socialdemokraterna har fört fram den i sin reservation.
          </note>
          <note>
            Det finns även en annan utredning som har granskat Utlänningsnämndens
            praxisärenden.
          </note>
          <note>
            Utredningen konstaterade att det förefaller som om humanitära
            skäl har fått stå tillbaka vid bedömningen av ärendena. Man kan
            säga att praxis har hårdnat i Utlänningsnämnden. Jag skulle vilja
            fråga om Inger René tycker att detta är en tillfredsställande
            utveckling, eller om man borde ändra på någonting.
          </note>
          <note type="speaker">
            Anf. 38 INGER RENÉ (m) replik:
          </note>
          <note>
            Herr talman! Det är i så fall Invandrarverket och
          </note>
          <note>
            Utlänningsnämnden som har skapat denna praxis.
          </note>
          <note>
            Med anledning av det har Birgit Friggebo föreslagit en praxisutredning
            för att regeringen skall kunna få större inflytande över dessa
            ärenden, precis som
          </note>
          <note>
            Catarina Rönnung begär.
          </note>
          <note>
            När det gäller lagstiftningen på det här området har beslut fattats
            här i kammaren. Som Catarina
          </note>
          <note>
            Rönnung vet, eftersom hon sitter i konstitutionsutskottet, är
            det nödvändigt att regeringens ledamöter följer den lagstiftning
            som finns på området.
          </note>
          <note type="speaker">
            Anf. 39 HARRIET COLLIANDER (nyd)
          </note>
          <note>
            replik:
          </note>
          <note>
            Herr talman! Jag anser att regeringen gömmer sig bakom att det
            är ett förvaltningsbeslut som man har att fatta och att regeringsformen
            förbjuder ministerstyre. Visst är det så, men det är också så
            att regeringen har en initiativrätt och i detta fall också en
            skyldighet att gå till riksdagen och ta reda på vilka riktlinjer
            som skall gälla för flyktingspolitiken beträffande bosnierna.
            Skall det vara ett temporärt uppehållstillstånd eller ett permanent
            uppehållstillstånd? Skall man samordna flyktingpolitiken i den
            här frågan med de övriga nordiska länderna, vilket har varit en
            ambition att man skall göra? Helst bör man ha en samordnad politik
            med hela Europa.
          </note>
          <note>
            Jag hävdar fortfarande att regeringen har utsatt riksdagen för
            ett konstitutionellt tvång. Först fattar man beslut som innebär
            att kanske 100 000
          </note>
          <note>
            människor får ett permanent uppehållstillstånd.
          </note>
          <note>
            Sedan kommer man till riksdagen och begär pengar för detta. Det
            handlar om miljarder.
          </note>
          <note>
            Jag menar att man inte kan hantera Sveriges riksdag och Sveriges
            folk på det här sättet. Jag anser att regeringen faktiskt förtjänar
            stark kritik.
          </note>
          <note type="speaker">
            Anf. 40 INGER RENÉ (m) replik:
          </note>
          <note>
            Herr talman! Först och främst skulle jag vilja rätta några av
            Harriet Collianders siffror. Det är inte, och det står även i
            våra papper, fråga om 100 000
          </note>
          <note>
            människor. Anhöriginvandringen har blivit av betydligt mycket
            lägre omfattning än man från början trodde. Dessutom, om jag får
            uttrycka mig i sådana termer, tjänade Sverige två och en halv
            miljard på att flyktingarna inte längre skulle bo i flyktingförläggningar
            utan i stället flytta ut i kommunerna, förutom att vi ''tjänade''
            mänskligt på att de fick flytta ut i eget boende i kommunerna
            och därmed hade möjligheter att inrätta sig i det svenska samhället
            på ett mer effektivt och bättre sätt.
          </note>
          <note>
            Menar Harriet Colliander att vi skall ändra grundlagarna efter
            konjunkturerna och inte ta hänsyn till det som står i våra lagar,
            att vi skall ha ett val mellan två grundlagsändringar? Detta är
            de facto ett förvaltningsbeslut som regeringen har att hantera.
            Det skulle ha varit konstitutionellt oriktigt om regeringen hade
            gått till riksdagen och sagt: Nu får riksdagen fatta beslut om
            detta ärende.
          </note>
          <note type="speaker">
            Anf. 41 HARRIET COLLIANDER (nyd)
          </note>
          <note>
            replik:
          </note>
          <note>
            Herr talman! När regeringen fattade det här beslutet kunde det
            mycket väl ha handlat om
          </note>
          <note>
            100 000 människor som man skulle bevilja permanent uppehållstillstånd.
            Det är bara bra att det inte blev så många.
          </note>
          <note>
            Jag vet precis vad som står i regeringsformen. Det står att regeringen
            styr riket, att regeringen har ansvar, samt att regeringen har
            initiativrätt, regeringen kan gå till riksdagen för att höra efter
            saker och ting. Det beror på vad man vill och hur man tolkar olika
            saker. Det behövde inte alls ha varit ministerstyre.
          </note>
          <note>
            När det handlar om så här stora frågor, som är viktiga för hela
            landet, och när det handlar om mycket pengar, är det på sin plats
            att regeringen hör riksdagen.
          </note>
          <note type="speaker">
            Anf. 42 INGER RENÉ (m) replik:
          </note>
          <note>
            Herr talman! Jag finner mig föranlåten att återigen hänvisa till
            11 kap. 8 § i regeringsformen. Där föreskrivs: ''Rättskipnings-
            eller förvaltningsuppgift får ej fullgöras av riksdagen i vidare
            mån än som följer av grundlag eller riksdagsordningen.'' Det är
            alltså regeringen som har att fatta dessa beslut.
          </note>
          <note>
            Vissa frågor med anknytning till JAS-projektet
          </note>
          <note>
            (avsnitt 14)
          </note>
          <note type="speaker">
            Anf. 43 HENRIK S JÄRREL (m):
          </note>
          <note>
            Herr talman! Bakom årets granskningsbetänkande står, precis som
            fallet varit många tidigare år, ett i huvudsak enigt konstitutionsutskott.
            Men det finns faktiskt några frågor och några granskningsärenden
            där meningarna skiljer sig åt. Ett sådant ärende är
          </note>
          <note>
            Vissa frågor med anknytning till JAS-projektet.
          </note>
          <note>
            Jag kan, herr talman, inte frigöra mig från misstanken att Socialdemokraterna,
            som med begagnande av ordförandens utslagsröst har skrivit utskottets
            betänkande gör detta mot bakgrund av att vi i år har valår och
            att det om möjligt gäller att på något sätt profilera sig gentemot
            regeringen.
          </note>
          <note>
            Kanske, herr talman, kan också det förhållandet i någon mån ha
            spelat in att landets nuvarande försvarsminister dessutom råkar
            vara före detta ledamot av konstitutionsutskottet och vice ordförande
            av detsamma. Under sin tid i utskottet har han deltagit i att
            rannsaka ett och annat socialdemokratiskt statsråd.
          </note>
          <note>
            Det går inte att tolka årets granskningsbetänkande i denna del
            på annat sätt än att man har försökt att haka upp sig på mycket
            svag saklig grund, försökt klamra sig fast vid det halmstrå man
            möjligen kan finnas i den här frågan.
          </note>
          <note>
            Utskottet har haft att efter socialdemokratisk anmälan granska
            ''huruvida det i försvarsdepartementet har funnits kunskap eller
            misstankar om någon omständighet som har varit ägnad att ge anledning
            till tvekan om flyguppvisningen borde genomföras.
          </note>
          <note>
            Undersökningen bör också avse försvarsministerns eventuella åtgärder
            eller visad passivitet.''
          </note>
          <note>
            Det som avses är det olycksaliga haveriet med det första serieflygplanet
            som levererades 1993 och som störtade, som alla och envar erinrar
            sig, den 8
          </note>
          <note>
            augusti 1993 i samband med Stockholm Water
          </note>
          <note>
            Festival. Skall man tolka socialdemokraternas syn på denna fråga
            förväntar de sig att försvarsministern uppenbarligen skall vara
            flygingenjör, flygtekniker och flygmekaniker för att själv kunna
            ta ställning till huruvida ett flygplan skall anses luftvärdigt
            eller icke.
          </note>
          <note>
            Konstitutionsutskottets ordförande sade i morse, i den inledande
            debatten med anledning av årets granskningsbetänkande från KU,
            att de borgerliga slarvar med JAS-fakta, nobbar dem och inte tar
            dem på allvar. Jag skulle vilja säga att det vore mycket klädsamt
            om socialdemokraterna hade tagit den här frågan på allvar i stället
            för att nu ägna sig åt ett vad jag skulle vilja kalla nys i denna
            fråga.
          </note>
          <note>
            Herr talman! Vilka kunskaper fanns om det första serieflygplanets
            tekniska status? De största tekniska osäkerheterna angavs beröra
            styrsystemet, inklusive styrspaken. Det här rörde sig alltså om
            det första serieflygplanet. Det skulle vara utrustat med prototyper
            i fråga om elektronikenheten och styrspaken. Men enligt
          </note>
          <note>
            Materielverket var avvikelserna med undantag för systemfunktionerna
            sannolikt ej prestandanedsättande för flygplanets inledande användning.
          </note>
          <note>
            Vidare konstateras att det vid utvärderingarna visade sig att
            styrspaken ännu inte hade fått optimal utformning och funktion.
            Styrsystemet hade under genomförd flygverksamhet haft en hög tillförlitlighet
            i apparatfunktionen, och vid leveransen av det här flygplanet,
            39.102, hade det en status som visserligen var lägre än den överenskomna,
            men dock tillräcklig för att medge att det kunde mottas.
          </note>
          <note>
            Enligt haverikommissionen måste de angivna faktorerna balanseras
            så att ett säkert system erhålls. Svårigheten är här att göra
            balansen så att systemet blir säkert samtidigt som tillräckliga
            prestanda uppnås. Haverikommissionen konstaterar att möjligheten
            fanns att plan 39.102
          </note>
          <note>
            kunde överstegras. Marginalen härför bedömdes dock som tillräcklig.
            Bedömningen grundades på att en förare inte styr så att det uppstår
            en situation där faktorernas sammanlagda effekt medför överstegring
            och risk för haveri.
          </note>
          <note>
            Nå, vilken inställning har Försvarsdepartementet i denna fråga?
            Jo, säger man därifrån, bedömningar som rör rent tekniska eller
            militära aspekter måste enligt promemoria från den 2 december
            1993
          </note>
          <note>
            överlåtas åt dem som är sakförståndiga på dessa områden. Utgångspunkten
            måste vara att regeringen kan förlita sig på den tekniska och
            militära expertis som anförtros uppgifter inom
          </note>
          <note>
            JAS-projektet. Det är typiska myndighetsuppgifter att godkänna
            ett flygplan eller att ge tillstånd till eller eljest besluta
            om flyguppvisningar. Det har inte varit Försvarsdepartementets
            sak att i detta fall befatta sig med dessa frågor.
          </note>
          <note>
            Det har inte heller inom departementet funnits uppgifter om tekniska
            problem av sådan betydelse i sammanhanget att man bort kunna förutse
            risken för ett haveri. Kunskaper om att planet i vissa lägen kunde
            överstegras har inte funnits i departementet.
          </note>
          <note>
            För departementet och för försvarsministern har inte annat varit
            känt än att planet fungerade i vanlig ordning.
          </note>
          <note>
            Försvarsminister Anders Björck har också deklarerat att han inte
            haft anledning att ifrågasätta myndigheternas bedömning i luftvärdighetsfrågan.
          </note>
          <note>
            JAS-kommissionen har enhälligt konstaterat att det inte fanns
            någon anledning att inte låta flygplanet flyga. Försvarsministern
            delar därvid kommissionens uppfattning.
          </note>
          <note>
            Vidare konstaterar försvarsministern att haverier inte varit
            ovanliga när nya flygplansprojekt varit under utveckling. Haverier
            inträffade t.ex. med
          </note>
          <note>
            J 29 Tunnan 30 gånger. A 32 Lansen hade tre utvecklingshaverier,
            medan J 35 Draken hade 25
          </note>
          <note>
            haverier.
          </note>
          <note>
            Den 26 mars 1993 fastställde chefen för flygvapnet ett s.k. produktionsverk
            avseende deltagande i flygdagar och utställningar. Försvarsdepartementet
            hade för kännedom fått två exemplar härav. Det framgick att flyguppvisning
            skulle äga rum vid
          </note>
          <note>
            Stockholms vattenfestival den 8 augusti 1993, men något JAS-flygplan
            nämns inte bland de flygplan som skulle delta i uppvisningen.
            Vidare skulle enligt beslutet flyguppvisningar äga rum på flygvapnets
            s.k. huvudflygdagar den 28 och 29
          </note>
          <note>
            augusti 1993 vid Upplands flygflottilj i Uppsala.
          </note>
          <note>
            Där skulle däremot ett JAS 39 Gripen medverka enligt beslutet
            av flygvapenchefen.
          </note>
          <note>
            Den 1 juli 1993 uppdrog chefen för flygvapnet åt
          </note>
          <note>
            Skaraborgs flygflottilj att planera och genomföra en begränsad
            flyguppvisning med JAS 39 den 8
          </note>
          <note>
            augusti 1993 vid Stockholms vattenfestival samt vid
          </note>
          <note>
            Upplands flygflottilj den 28 och 29 augusti. Det antecknades
            också att deltagande i flyguppvisning med JAS 39 tills vidare
            är mycket restriktivt.
          </note>
          <note>
            Flygvapenchefen har inför utskottet uppgivit att han såvitt han
            kan erinra sig inte informerat försvarsministern om beslutet den
            1 juli 1993 om att
          </note>
          <note>
            JAS-planet skulle delta i uppvisningen i Stockholm den 8 augusti
            eller att han eljest diskuterade ämnet med någon annan på Försvarsdepartementet.
          </note>
          <note>
            Varken Försvarsdepartementets ledning eller någon för JAS-projektet
            ansvarig tjänsteman på departementet har känt till att JAS 39
            Gripen skulle förevisas under Vattenfestivalen i Stockholm den
            8 augusti 1993. Försvarsminister Anders
          </note>
          <note>
            Björck har inte haft kännedom om JAS-planets deltagande i flyguppvisningar
            vare sig i Stockholm eller i Uppsala. Även om han hade haft sådan
            kännedom anser han att han inte hade med saken att göra. Enligt
            försvarsministern var regeringen visserligen oförhindrad att ingripa,
            men försvarsministern anser och ansåg att flyguppvisningar är
            en fråga för vederbörande myndigheter att ta ställning till.
          </note>
          <note>
            Herr talman! I den socialdemokratiska skrivningen sägs det att
            utskottet delar uppfattningen i
          </note>
          <note>
            Försvarsdepartementets promemoria från den 2
          </note>
          <note>
            december 1993 om att frågor som att godkänna flygplan för flygning
            och att besluta om flyguppvisningar är typiska myndighetsuppgifter.
          </note>
          <note>
            Det yttersta ansvaret, säger man dock, för de regler som myndigheterna
            har att tillämpa och för att frågorna handläggs med erforderlig
            omsorg och kompetens ligger på regeringen. Det kan vi väl inte
            bestrida.
          </note>
          <note>
            Herr talman! Från den borgerliga majoritetens sida, med stöd
            av försvarsministerns inställning i själva sakfrågan, anser vi
            att det faktiskt ankommit på de ansvariga myndigheterna att godkänna
            flygplanet för flygning och att ta ställning till flygplanets
            deltagande i flyguppvisningar. Varken försvarsministern eller
            Försvarsdepartementet har således haft att ta ställning i dessa
            frågor.
          </note>
          <note>
            Utredningen ger inte heller vid handen att det i
          </note>
          <note>
            Försvarsdepartementet har funnits uppgifter om tekniska problem
            av betydelse i det här sammanhanget. Haveriet med JAS-planet i
          </note>
          <note>
            Stockholm den 8 augusti 1993 kan således inte föranleda något
            ifrågasättande av
          </note>
          <note>
            Försvarsdepartementets verksamhet eller försvarsministerns tjänsteutövning.
          </note>
          <note>
            Herr talman! Jag yrkar bifall till reservation 5 och avslag på
            utskottets förslag i motsvarande del.
          </note>
          <note type="speaker">
            Anf. 44 INGVAR JOHNSSON (s):
          </note>
          <note>
            Herr talman! Alla torde väl vara överens om att
          </note>
          <note>
            JAS-kraschen på Långholmen förra sommaren var en ytterst allvarlig
            händelse. Tänk bara vad som skulle ha hänt om planet hade slagit
            ner på
          </note>
          <note>
            Västerbron där massor av folk hade samlats! Vi var faktiskt bråkdelen
            av en sekund från en katastrof av helt ofattbara dimensioner.
          </note>
          <note>
            JAS-haveriet vållade också en mycket stor ekonomisk skada. Det
            är därför inte märkligt att lämpligheten av denna flyguppvisning
            med detta icke färdigutvecklade plan på låg höjd över
          </note>
          <note>
            Stokholm har ifrågasatts. Dessutom riskerades hela
          </note>
          <note>
            JAS-projektet genom denna flyguppvisning.
          </note>
          <note>
            Därmed infinner sig självfallet frågan om försvarsminister Anders
            Björck har något ansvar för det inträffade. Konstitutionsutskottet
            har därför efter en anmälan genomfört en mycket omfattande granskning.
            Vi har tagit del av en stor mängd relevant material, och vi har
            genomfört ett flertal utfrågningar. Konstitutionsutskottet har
            efter detta omfattande och noggranna granskningsarbete kommit
            fram till sin bedömning: Försvarsminister
          </note>
          <note>
            Anders Björck kan inte undgå viss kritik.
          </note>
          <note>
            Henrik Järrel kritiserade i sitt inlägg utskottets bedömning
            och redogjorde för varför han och de andra företrädarna för regeringspartierna
            i konstitutionsutskottet inte anser att någon kritik skall riktas
            mot försvarsministern. Men jag tycker att det är angeläget att
            så här i början av inlägget säga att utskottet naturligtvis aldrig
            menat att
          </note>
          <note>
            Björck är direkt ansvarig för själva haveriet. Vad frågan gäller
            är i stället om det finns något politiskt ansvar för det inträffade.
            Henrik Järrels och tidigare Birger Hagårds prat i dag om att Björck
            inte är flygmekaniker eller flygingenjör är inget annat än prat
            i avsikt att avleda kritiken och att förlöjliga det hela. Frågan
            tas helt enkelt inte på allvar av Järrel och andra som här uppträder
            som regeringens försvarsadvokater.
          </note>
          <note>
            Jag menar tvärtemot vad Henrik Järrel anser att vi i utskottsmajoriteten
            har utomordentligt starka skäl för våra kritiska skrivningar.
            JAS-projektet är faktiskt inte vilken fråga som helst. Det är
            det hittills största försvarsprojektet i Sverige. Under projekteringsarbetet
            har fel i styrsystemet varit ett ständigt återkommande problem.
            Det var brister i styrsystemet som var orsken till det första
            JAS-
          </note>
          <note>
            haveriet 1989. Men även efter detta haveri har problem i styrsystemet
            och de förseningar i projektarbetet som dessa orsakat varit ett
            återkommande tema i Försvarets materielverks rapportering. Dess
            rapporter har självfallet funnits tillgängliga på Försvarsdepartementet.
          </note>
          <note>
            Det har också framkommit, tvärtemot vad
          </note>
          <note>
            Försvarsdepartementet påstår i sin promemoria, att det på departementet
            har funnits i sammanhanget betydelsefulla uppgifter om brister
            i just det flygplan som levererades den 8 juni 1993 och som sedan
            havererade på Långholmen i augusti samma år. Jag skulle därför
            vilja fråga Henrik Järrel om han vet varför Försvarsdepartementet
            försökte undanhålla dessa uppgifter för konstitutionsutskottet.
          </note>
          <note>
            Ingen kan väl heller tro att försvarsministern kan ha varit ovetande
            om den rapportering som Försvarets materielverk gjort före haveriet.
            Där tas upp att ett stort antal systemfunktioner inte skulle vara
            fullt verifierade eller införda vid leveransen av det fösta serieflygplanet
            och att vissa delsystem, däribland styrspak och styrsystemdator,
            skulle komma att vara i prototyputförande.
          </note>
          <note>
            Men försvarsministern var naturligtvis inte ovetande om att det
            hade varit återkommande problem med styrsystemet och att dessa
            problem inte hade klarats ut. Materielverkets rapportering efter
            haveriet bekräftade de nu nämnda uppgifterna. Det framgår också
            av rapporteringen att Materielverket senare bekräftat att flyplanet
            hade lägre status än vad som hade överenskommits, varför en del
            av leveransbetalningen innehölls. Inte heller detta kan ha varit
            okänt i
          </note>
          <note>
            Försvarsdepartementet.
          </note>
          <note>
            Slutsatsen av dessa uppgifter är att det var ett icke färdigutvecklat
            och ett icke färdigt JAS-plan som tilläts flyga över den stora
            publiken på Stockholms vattenfestival. Med den information om
            brister som fanns borde Försvarsdepartementet naturligtvis ha
            hållit sig mera noga informerat om flygplanet och vilka uppdrag
            som det skulle användas till. Det bristande intresse som Försvarsdepartementet
            och försvarsministern visat är därför mycket anmärkningsvärt.
          </note>
          <note>
            Inför konstitutionsutskottet förnekade försvarsministern varje
            kännedom om att JAS-
          </note>
          <note>
            flygplanet skulle visas upp i Stockholm. Dessutom anförde försvarsministern
            att flyguppvisningar inte är en sak för försvarsministern eller
            regeringen att ta befattning med. Vi menar att dessa uttalanden
            är anmärkningsvärda mot bakgrund av det sedan i mars månad 1993
            fanns uppgifter i försvarsministerns departement om att JAS skulle
            flyga under flygdagarna i Uppsala den 28 och 29
          </note>
          <note>
            augusti samma år. Om JAS-planet inte hade havererat i Stockholm
            kunde det ha havererat vid någon av dessa uppvisningar också över
            publik.
          </note>
          <note>
            Henrik Järrel kan således inte förneka att det är klarlagt att
            det i Försvarsdepartementet fanns kunskap om att ett icke färdigt
            JAS-plan skulle göra uppvisningar över publik i augusti 1993.
            Vi kan därför inte godta vare sig försvarminister Björcks eller
            utskottsreservanternas lättsinniga inställning till den aktuella
            uppvisningen, dvs. att det inte var något som angick Försvarsdepartementet
            eller försvarsministern. Vi vill i stället med skärpa framhålla
            att det yttersta ansvaret låg just där.
          </note>
          <note>
            Enligt vår mening borde Försvarsdepartementet, mot bakgrund av
            vad som var känt om problemen med flygplanets styrsystem, således
            ha informerat sig betydligt bättre om flyguppvisningarna och de
            förutsättningar som gällde för deras genomförande.
          </note>
          <note>
            Att man inte gjorde det är också mycket märkligt med tanke på
            att Försvarsdepartementet faktiskt har en sakkunnig som på heltid
            har ägnat sig åt
          </note>
          <note>
            JAS-projektet. Om Försvarsdepartementet hade informerat sig bättre,
            hade den kunskapen kunnat bilda underlag för överväganden och
            åtgärder i någon form. Några konstitutionella hinder mot ett ingripande
            från regeringens sida förelåg inte, vilket även försvarsministern
            medgav vid utfrågningen.
          </note>
          <note>
            Men Försvarsdepartementet och försvarsministern valde i stället
            att vara påfallande passiva, vilket utskottet har funnit anmärkningsvärt.
            Därför kan försvarsministern, som har det övergripande ansvaret,
            inte undgå viss kritik.
          </note>
          <note>
            Därmed yrkar jag att utskottets skrivning i ärendet skall godkännas.
          </note>
          <note type="speaker">
            Anf. 45 HENRIK S JÄRREL (m) replik:
          </note>
          <note>
            Herr talman! Precis som Ingvar Johnsson sade har
          </note>
          <note>
            JAS tidigare varit utsatt för ännu ett haveri, den 2
          </note>
          <note>
            februari 1989. Då hade vi en försvarsminister som hette Roine
            Carlsson. Visserligen var det en provflygning vid Saab utan någon
            publik närvarande, men det var väl ingen som då ställde honom
            till ansvar för att planet råkade störta. Det kanske inte alltid
            beror på rent tekniska handhavanden och rutiner. Det kan också
            ibland bero på piloten och andra faktorer som inte direkt har
            med det tekniska systemet att göra. Här fanns och finns fortfarande
            vissa tekniska brister -- det är klarlagt -- dock inte av så allvarlig
            natur att planet belagts med flygförbud. Dessa frågor har ju granskats
            av de sakkunniga myndigheterna.
          </note>
          <note>
            Försvarsministern är inte och skall inte vara flygtekniker. Än
            en gång: Det är chefen för flygvapnet och Försvarets materielverk
            som har att göra flygsäkerhets- och flygvärdighetsbedömningar.
          </note>
          <note>
            Det var väldigt tyst från socialdemokratiskt håll vid
          </note>
          <note>
            Vattenfestivalen 1992, då det också var en uppvisning, men av
            ett provflygplan ur serien
          </note>
          <note>
            JAS 39 och inte det första serietillverkade planet.
          </note>
          <note>
            Men då hördes det väldigt litet av protester eller ansvarsutkrävande
            från socialdemokratiskt håll.
          </note>
          <note>
            I det här fallet hade man planlagt flygningen så, att planet
            skulle flyga över huvudsakligen vattenmassor, Riddarfjärden och
            liknande. Jag utgår ifrån att detta var av säkerhetsskäl. Vidare
            sades det i beslutet från flygsäkerhetsmyndigheternas sida att
            det skulle vara en begränsad flygning över Stockholm.
          </note>
          <note>
            En annan synpunkt som är värd att nämnas är att man bedömde det
            som viktigt att också visa publiken i största allmänhet, skattebetalarna,
            att det här ligger stora pengar nedlagda i ett för svensk industri
            viktigt projekt som kan ge Sverige stora exportinkomster. Det
            är viktigt att visa upp vad svensk industri kan åstadkomma.
          </note>
          <note>
            Herr talman! Slutligen konstaterar jag bara att här har socialdemokraterna
            bakat en väl porös luftpastej.
          </note>
          <note type="speaker">
            Anf. 46 INGVAR JOHNSSON (s) replik:
          </note>
          <note>
            Herr talman! I sitt anförande använde Henrik S
          </note>
          <note>
            Järrel ideligen uttryck som ''visste ej'', ''mindes ej''
          </note>
          <note>
            och ''ej känt till'' för att komma ifrån ansvaret. Jag tycker
            att Henrik Järrel tar ytterligt lätt på hur allvarlig händelsen
            var.
          </note>
          <note>
            Tänk om planet hade slagit ner på Västerbron och hundratals hade
            skadats eller dödats! Hade Henrik
          </note>
          <note>
            Järrel också då kunnat hävda att det inte fanns något politiskt
            ansvar att utkräva?
          </note>
          <note>
            Det borde oroa Henrik Järrel att försvarsministern uppenbarligen
            håller sig så dåligt informerad i JAS-
          </note>
          <note>
            frågan, och det gäller ju inte bara säkerheten.
          </note>
          <note>
            Henrik Järrel kanske läser Svenska Dagbladet ibland. Där framgick
            det i går hur utomordentligt dåligt informerad Anders Björck är
            om JAS-
          </note>
          <note>
            projektets ekonomi. Det borde oroa Henrik Järrel.
          </note>
          <note>
            I stället har man en lättsinnig och raljant inställning till
            frågan.
          </note>
          <note>
            Henrik Järrel återkommer till att försvarsministern inte skall
            vara flygmekaniker och godkänna planens luftvärdighet. Vem har
            påstått något sådant? Ni diskuterar ju emot uppfattningar som
            aldrig har framförts. Vi har sagt att det finns ett politiskt
            ansvar och att försvarsministern borde hålla sig bättre informerad.
            Vem har sagt att försvaraministern skall vara flygmekaniker? Den
            rollen har såvitt jag vet Carl Bildt i regeringen. Han har ju
            lovat att han kan laga dörren på det plan som han och kungen flyger
            med ibland, men det har inte
          </note>
          <note>
            Anders Björck gjort.
          </note>
          <note type="speaker">
            Anf. 47 HENRIK S JÄRREL (m) replik:
          </note>
          <note>
            Herr talman! Ansvaret är ju faktiskt i sig. Det växer inte med
            olyckornas omfattning. Ansvar är ett ansvar, oberoende av om en
            flygning -- som i det här fallet -- genomförs lyckligt eller ej.
            Man kan inte koppla ansvaret till antalet döda och i efterhand
            säga att om si och så många hade omkommit eller skadats skulle
            ansvaret ha ökat ännu mera. De myndigheter som har givit tillstånd
            till flygning och bedömt planet som luftvärdigt har säkert gjort
            detta med kännedom om de brister som kanske fanns i planet. De
            har därför ansett att det skulle ske en begränsad flygning och
            att flygningen skulle ske på ett visst sätt, huvudsakligen över
            vattenområden i Stockholm.
          </note>
          <note>
            Jag är utomordentligt glad och tacksam över att ingen människa
            kom till skada och över att inte heller piloten skadades. Det
            kan vi alla vara rörande ense och tacksamma över. Självfallet
            är det så. Det hade i så fall varit förfärligt.
          </note>
          <note>
            Samtidigt konstaterar jag att det dagligen sker en omfattande
            civil flygning över Stockholm. Vi kan vara tacksamma för att det
            inte händer fler flygolyckor över ett så tättbebyggt område som
          </note>
          <note>
            Stockholm, mot bakgrund av det omfattande trafikflyg som dagligen
            förekommer.
          </note>
          <note>
            Jag vill inte påstå att försvarsministern var särskilt dåligt
            informerad över vad som hände, men han ansåg inte att han i första
            hand hade att göra luftvärdighetstester. Det anser inte jag och
            fortsättningsvis inte han heller. Det är chefens för flygvapnet
            och Försvarets materielverks sak att göra luftvärdighetskontroller.
          </note>
          <note>
            Det politiska ansvar som man i så fall skulle kunna utkräva får
            man utkräva av regeringen in corpore.
          </note>
          <note>
            Det hade, precis som Ingvar Johnsson antydde, i så fall varit
            möjligt för regeringen att ingripa, men inte för försvarsministern
            utan för regeringen i sin helhet. Men eftersom huvuddoktrinen
            är att det är myndigheternas sak att göra den här typen av tekniska
            bedömningar, ansåg man från
          </note>
          <note>
            Försvarsdepartementets sida att man inte skulle ha lagt sig i
            frågan, om man haft kännedom om att en flyguppvisning skulle äga
            rum i Stockholm.
          </note>
          <note type="speaker">
            Anf. 48 INGVAR JOHNSSON (s) replik:
          </note>
          <note>
            Herr talman! Det är mycket märkligt att Henrik
          </note>
          <note>
            Järrel väljer att inte över huvud taget bemöta allt det som jag
            nämnde, vilket har att göra med hur ofta man hade fått rapporter
            om brister i styrsystemet. Hur kan det komma sig att man påstår
            att denna information inte har funnits i
          </note>
          <note>
            Försvarsdepartementet? Det är naturligtvis inte trovärdigt att
            Försvarsdepartementet och försvarsministern har varit så oinformerade.
            Om man har varit det, tycker jag att detta kanske också i sig
            är ett starkt skäl för kritik.
          </note>
          <note>
            Eftersom vår kritik förlöjligas finns det anledning att fråga
            vad moderaterna tidigare har tyckt om frågor som också har handlat
            om information har funnits eller inte. Vi vet ju hur det var i
          </note>
          <note>
            Berglingfallet. Där uttalade moderaterna i konstitutionsutskottet
            mycket stark kritik för att det fanns en handling i ifrågavarande
            departement som inte var känd av ministern och det därför inte
            hade vidtagits några åtgärder. Men tydligen skall ett mycket mjukare
            mått användas när det gäller att väga moderata ministrars agerande.
            De får tydligen inte kritiseras för någonting, enligt de borgerligas
            doktrin i utskottet.
          </note>
          <note>
            Avslutningsvis vill jag ta upp något märkligt som hände vid utfrågningen
            i utskottet. Samtidigt som
          </note>
          <note>
            Anders Björck gång på gång hävdade att han i princip inte hade
            någonting att göra med de beslut som fattades inom försvaret,
            erbjöd han helt plötsligt utskottsledamöter att följa med på en
            flygtur med ett av försvarets plan. Hur kunde han göra detta om
            han inte över huvud taget har någonting att säga till om och inte
            kan fatta några beslut som berör verksamheten inom flygvapnet?
          </note>
          <note type="speaker">
            Anf. 49 SIMON LILIEDAHL (nyd):
          </note>
          <note>
            Herr talman! Granskningsärendet JAS innehåller flera olika komponenter:
          </note>
          <note>
            1. Frågan om politiskt sammansatt kommission efter haveriet 1989.
          </note>
          <note>
            2. Redovisningen till riksdagen åren 1986--1988 av
          </note>
          <note>
            JAS-projektets tekniska utveckling.
          </note>
          <note>
            3. Regleringen av militära flygplans luftvärdighet m.m.
          </note>
          <note>
            4. Hur försvarsministern och
          </note>
          <note>
            Försvarsdepartementet har behandlat frågan om flyguppvisningar.
          </note>
          <note>
            Jag skall kort kommentera frågeställningarna 1--3
          </note>
          <note>
            innan jag mer i detalj kommenterar försvarsministerns och Försvarsmaktens
            roll i fråga om flyguppvisning i samband med Vattenfestivalen
            i Stockholm i augusti 1993.
          </note>
          <note>
            I juni 1992 träffades avtal mellan staten och
          </note>
          <note>
            Industrigruppen JAS, varvid staten beställde fem provflygplan
            plus en första delserie om 30 flygplan plus en produktion av 110
            flygplan.
          </note>
          <note>
            Ett provflygplan har havererat, och JAS har i dag flygförbud.
            Efter det senaste haveriet i augusti 1993
          </note>
          <note>
            tillkallades en JAS-kommission som avlämnade ett betänkande i
            december 1993.
          </note>
          <note>
            Regeringen har av riksdagen sedan 1986 ålagts att årligen till
            riksdagen rapportera om läget inom
          </note>
          <note>
            JAS-projektet. JAS-kommissionen konstaterar att
          </note>
          <note>
            KMI i allt skarpare formuleringar uttryckt oro för de allvarliga
            bristerna i flygplanets styrsystem.
          </note>
          <note>
            Regeringens redovisning av projektets tekniska utveckling har
            inte varit helt tillfredsställande.
          </note>
          <note>
            Enligt regeringens senaste skrivelse till riksdagen den 24 mars
            1994 kvarstår problemen med styrsystemet och styrspaken. Vid de
            båda haverierna som inträffade med JAS 39 har emellertid skilda
            brister i styrsystemet uppdagats.
          </note>
          <note>
            Regeringen citerar i sin skrivelse bl.a. JAS-
          </note>
          <note>
            kommissionen som säger att det bör vara möjligt att utforma ett
            tillfredsställande styrsystem för
          </note>
          <note>
            JAS 39 -- jag poängterar; det bör vara möjligt.
          </note>
          <note>
            Regeringen avslutar med att konstatera att man inte har skäl
            att ifrågasätta kommissionens bedömning.
          </note>
          <note>
            I fråga om regleringen av militära flygplans luftvärdighet m.m.
            fick JAS-planet 39.102, som störtade vid flyguppvisningen i samband
            med
          </note>
          <note>
            Stockholms vattenfestival, ett interimistiskt typplansbevis för
            viss seriestatus i juni 1993. Detta något krystade bevis för godkännande
            valdes för att myndigheten önskade leverans av ett flygplan att
            användas för att samla in erfarenheter från flygning i förbandsform.
          </note>
          <note>
            JAS-kommissionen uppmärksammade, liksom KU
          </note>
          <note>
            vid granskningsförhör, frågan om den opreciserade ansvarsfördelningen
            mellan FMV och chefen för flygvapnet. Chefen för flygvapnet hade
            till KMF
          </note>
          <note>
            delegerat frågor om luftvärdighetstillstånd för JAS.
          </note>
          <note>
            Frågan behandlades enligt formuleringen av chefen för KMF som
            ett rutinärende. Detta är något förvånande med tanke på att JAS
            är den största militära industrisatsningen på ett instabilt plan
            som någonsin gjorts. Efter tio år förväntas fortfarande att problemen
            med styrsystemet och styrspaken skall nå en slutgiltig lösning.
            Spåren av tio års strul med styrsystemet förskräcker. Finner man
            inte godtagbara tekniska lösningar, verkar den fortsatta
          </note>
          <note>
            JAS-satsningen vara i fara.
          </note>
          <note>
            Utskottet har konstaterat att regeringen i fortsättningen kommer
            att ge myndigheten
          </note>
          <note>
            Försvarsmakten föreskrifter om såväl flygsäkerhet som luftvärdighet.
            KMF:s kontroversiella granskningsfråga med anknytning till JAS
            är försvarsministerns roll i fråga om flyguppvisningen i samband
            med Vattenfestivalen i Stockholm.
          </note>
          <note>
            Frågeställningen gäller bl.a. om försvarsministern hade kännedom
            om de första serieflygplanens tekniska insufficiens, något som
            man förnekar.
          </note>
          <note>
            Kvar står emellertid att statens haverikommission gjort vissa
            kritiska uttalanden om planet.
          </note>
          <note>
            Haverikommissionen konstaterar bl.a. att JAS-
          </note>
          <note>
            flygplanets instabilitet ställer ett ovillkorligt krav på att
            det alltid finns styrauktoritet kvar i stabiliseringsfunktionen.
            Kommissionen fastställer vidare vid förhören att styrspaken kunde
            ge styrsystemet så mycket signaler att detta blev mättat innan
            rodren hann ge utslag. JAS-
          </note>
          <note>
            kommissionen konstaterar sammanfattningsvis att
          </note>
          <note>
            JAS styrsystem hade en egenskap som i vissa situationer kunde
            leda till haveri.
          </note>
          <note>
            Försvarsministern har enligt en promemoria av den
          </note>
          <note>
            2 december 1993 konstaterat att inte annat varit känt än att
            planet fungerade i god ordning.
          </note>
          <note>
            Försvarsministern har därför konstaterat att han inte haft anledning
            att ifrågasätta myndigheternas bedömning i luftvärdighetsfrågan.
            I konsekvens därav har han sagt att han, även om han kände till
            att ett JAS-plan skulle uppvisningsflyga i samband med Stockholms
            vattenfestival, inte skulle haft någon anledning att ingripa.
            Ansvaret för flyguppvisningen låg nämligen helt på chefen för
            flygvapnet. Enligt försvarsministern var emellertid regeringen
            oförhindrad att ingripa, vilket så småningom också bekräftades
            i utskottsförhören av flygvapenchefen. Anders Björck ansåg att
            flyguppvisningar är en fråga för vederbörande myndighet, dvs.
            för chefen för flygvapnet och inte för honom själv.
          </note>
          <note>
            Framför allt med tanke på JAS 39:s tekniska brister i styrspaken
            och styrsystemet har jag som individuell granskare känt olust
            inför att ta ställning till ifall försvarsministern bär ansvar
            för JAS-
          </note>
          <note>
            kraschen.
          </note>
          <note>
            Det har emellertid vid utfrågningen klargjorts att försvarsministern
            hade kunnat ingripa för att stoppa vidare flygningar utan att
            man kanske talat om ministerstyre.
          </note>
          <note>
            Låt oss bara tänka den hemska tanken att störtningen skett i
            publikhavet. Då hade troligtvis försvarsministern omgående fått
            lämna sitt ämbete i egenskap av den som måste ta det politiska
            ansvaret. Gudskelov hände inte detta, utan frågan är reducerad
            till om i fall vår handlingskraftige försvarsminister skulle tagit
            ett ytterligare initiativ, nämligen att stoppa uppvisningsflygningen.
          </note>
          <note>
            Försvarsministern skulle alltså, även om en olycka inträffat,
            ha tagit ett politiskt ansvar.
          </note>
          <note>
            Jag har upplevt det som mycket svårt att sitta som ansvarig domare
            med utslagsröst i detta tekniskt, juridiskt mycket komplicerade
            ärende.
          </note>
          <note>
            Jag har diskuterat frågan ingående med vår riksdagsgrupp, och
            vi har kommit fram till att det i ett så här komplicerat fall
            är bättre att fria än att fälla. Det kommer ett utslag vid voteringen
            senare i dag.
          </note>
          <note type="speaker">
            Anf. 50 BENGT HURTIG (v):
          </note>
          <note>
            Herr talman! Simon Liliedahl från Ny demokrati gav uttryck för
            vissa våndor. Jag måste erkänna att också vi i Vänsterpartiet
            har känt våndor. Vi upplever detta som ett gränsfall för att ge
            kritik. Vi var redan från början kritiska till JAS-projektet.
          </note>
          <note>
            Under den här utredningens gång har vi blivit smått chockerade
            över hur pass illa projektet har skötts.
          </note>
          <note>
            Detta gäller också flyguppvisningarna.
          </note>
          <note>
            Vissa omständigheter gör att vi i slutändan har hamnat i en position
            där vi vill ge kritik. Som flera talare har redovisat fanns det
            information inom regeringskansliet om avsevärda svagheter i styrsystemet.
            JAS-kommissionen riktar också kritik mot den förra regeringen
            för att den inte gav riksdagen tillräcklig information om detta.
            Det fanns information om just det här planet.
          </note>
          <note>
            Det fanns också information om att försvarets materielverk inte
            hade någon formell rätt att utfärda luftvärdighetsintyg, vilket
            är en anmärkningsvärd omständighet i dessa sammanhang. Regeringen
            undgår kritik på den punkten, eftersom man har tagit itu med problemen,
            och förhållandena nu skall rättas till.
          </note>
          <note>
            Men detta är ändå en omständighet som visar hur illa säkerhetsfrågorna
            har skötts.
          </note>
          <note>
            Det har också redovisats att det fanns vetskap om att stridsflygplan
            har en benägenhet att störta under provperioden. Det sker både
            i vårt land och i andra länder. Henrik Järrel tog upp att J 29
            hade störtat
          </note>
          <note>
            30 gånger under sin provningsperiod och J 35
          </note>
          <note>
            Draken 25 gånger.
          </note>
          <note>
            Mot den bakgrunden borde såväl myndigheter som regering ha kunnat
            göra bedömningen att det fanns betydande risker för att en störtning
            till skulle inträffa. Vi får också nu göra bedömningen att de
            här planen kommer att störta under provningsperioden, på grund
            av tekniska problem.
          </note>
          <note>
            Det fanns uppenbarligen också information om att flygvapnet skulle
            ha flyguppvisningar över tättbefolkade områden med det här planet,
            även om regeringen inte hade information om just den här uppvisningen.
          </note>
          <note>
            Dessa omständigheter borde ha lett till en tvekan om det rimliga
            i att ha flyguppvisningar. Det borde ha funnits ett större intresse
            för de här problemen inom Försvarsdepartementet. Chefen för
          </note>
          <note>
            Försvarsdepartementet är naturligtvis högste ansvarige för JAS-projektet.
            Han är också högste ansvarige för hur myndigheterna under honom
            tillämpar sina regler. Det är mot den bakgrunden som den här milda
            kritiken skall riktas. Det är därför som vi har yrkat bifall till
            utskottets skrivning.
          </note>
          <note type="speaker">
            Anf. 51 HENRIK S JÄRREL (m) replik:
          </note>
          <note>
            Herr talman! När det gäller frågan om luftvärdighetsprov och
            ordningen för det är det alldeles riktigt, som Bengt Hurtig antyder,
            att det har funnits ett delat ansvar och att det egentligen inte
            har förelegat någon formell förordnanderätt för chefen för flygvapnet.
            Men jag vill erinra om att den ordningen tillkom under en socialdemokratisk
            försvarsminister som hette Roine Carlsson. Någon ändring har därefter
            inte skett, utan det har behövts en borgerlig regering och en
            moderat försvarsminister för att få en ändring till stånd. Den
            ändringen inträder från den 1 juli i år då den nya myndigheten
            Försvarsmakten får det odelade ansvaret för bl.a. luftvärdighetsprov
            och luftvärdighetsintyg.
          </note>
          <note>
            Med anledning av Bengt Hurtigs inlägg vill jag också säga att
            det har inträffat förvånansvärt få haverier med JAS 39 jämfört
            med andra svenska flygplan, och låt oss hoppas att de inskränker
            sig till dem som nu har förevarit! Jas 39-projektet har varit
            ett utomordentligt tekniskt avancerat och från olyckor förskonat
            utvecklingsprojekt. Det finns anledning att notera det i det här
            sammanhanget.
          </note>
          <note>
            Regeringen och statsrådet ansvarar, som Bengt
          </note>
          <note>
            Hurtig sade, för att tillämpningen av de föreskrifter som finns
            görs av underlydande myndigheter. Men försvarsministern har inte
            haft anledning att ifrågasätta om det har brustit i kompetensen
            hos de myndigheter som har haft att kontrollera och bedöma luftvärdighetsfrågorna
            i det här sammanhanget.
          </note>
          <note type="speaker">
            Anf. 52 BENGT HURTIG (v) replik:
          </note>
          <note>
            Herr talman! Som har sagts tidigare är det inte speciellt uppvisningen
            över Stockholm som vi anser att försvarsministern borde ha stoppat,
            utan över huvud taget uppvisningar över tättbefolkade områden.
            Jag sade också i mitt anförande att regeringen har tagit itu med
            den konstitutionella bristen att försvarets materielverk inte
            hade rätt att utfärda luftvärdighetsintygen. Det är naturligtvis
            hedersamt gjort av regeringen.
          </note>
          <note>
            Men jag pekade på att den här omständigheten visar hur lösligt
            det har fungerat när det gäller säkerhetsfrågor och luftvärdighetsprövningar
            inom systemet. Den här omständigheten kunde regeringen ha vägt
            in när den tog ställning till all information som fanns. På just
            den här punkten har vi ingen anledning att rikta kritik mot att
            regeringen inte har tagit itu med missförhållandena. Det har den
            gjort i det här avseendet.
          </note>
          <note type="speaker">
            Anf. 53 HENRIK S JÄRREL (m) replik:
          </note>
          <note>
            Herr talman! Det är möjligt att erfarenheterna från kraschen
            i Stockholm förra året ger luftfartsmyndigheterna anledning att
            se över bestämmelserna när det gäller tillstånd för den här typen
            av flyguppvisningar över tättbefolkade områden. Det är mycket
            troligt att så kommer att ske, men det har än en gång inte funnits
            anledning -- och det finns inte anledning -- för försvarsministern
            att lägga sig i tekniska bedömningar. De måste myndigheterna få
            ta ansvaret för.
          </note>
          <note type="speaker">
            Anf. 54 BENGT HURTIG (v) replik:
          </note>
          <note>
            Herr talman! Försvarsministern skall inte lägga sig i tekniska
            bedömningar, men den information som rimligen fanns på Försvarsdepartementet
            redan
          </note>
          <note>
            1993 borde ha gett samma intryck som den ger i dag. T.o.m. försvarsministern
            säger att vi bör överväga att ställa in flyguppvisningar över
            tättbefolkade områden. Det är en insikt som man kunde ha kommit
            fram till redan tidigare, med den information som fanns.
          </note>
          <note>
            Eftersom JAS-planet bara har störtat två gånger, och erfarenheter
            visar att andra plan störtar fler gånger, kan man föra två resonemang.
            Det ena resonemanget är att planet har liten benägenhet att störta.
            Det andra resonemanget är att det kommer att störta åtskilliga
            gånger i framtiden, om det är ett normalt plan. Vad som är riktigt
            sant får framtiden utvisa. Om vi skall vara på den säkra sidan
            får vi nog förvänta oss ytterligare störtningar.
          </note>
          <note type="speaker">
            Anf. 55 THAGE G PETERSON (s):
          </note>
          <note>
            Herr talman! Det har antytts här och var och på visst sätt av
            Henrik S Järrel i dagens debatt att det är något skumt och felaktigt
            eller ett övergrepp att ordföranden använder sin utslagsröst i
            KU när röstetalen är lika. Henrik S Järrel använde uttrycket ''begagnade
            sig av''.
          </note>
          <note>
            Jag vill upplysa Henrik S Järrel om att jag följer riksdagsordningen.
            I 4 kap. 14 § i riksdagsordningen om omröstningen inom utskott
            står det följande: Är rösterna lika delade gäller den mening som
            ordföranden biträder.
          </note>
          <note>
            Ärenden där rösterna är lika måste ju avgöras på något sätt,
            och riksdagsordningen anger på vilket sätt. Menar Henrik S Järrel
            att jag skall avstå från att rösta i konstitutionsutskottet?
          </note>
          <note type="speaker">
            Anf. 56 HENRIK S JÄRREL (m):
          </note>
          <note>
            Herr talman! Jag missunnar inte vår ordförande
          </note>
          <note>
            Thage G Peterson att begagna sig av sin utslagsröst.
          </note>
          <note>
            Bestämmelserna ger honom den rätten och skyldigheten i vissa
            uppkomna lägen. Ett sådant läge uppkom i den här frågan.
          </note>
          <note>
            Jag kritiserade inte det. Jag bara beklagar att
          </note>
          <note>
            Socialdemokraterna inte fick majoriteten i utskottet bakom sig.
            Då hade kanske skrivningen och den sakliga bedömningen i det här
            ärendet blivit något tyngre, mer genuin och bättre. Det var det
            jag konstaterade i mitt inledningsanförande.
          </note>
          <note>
            Tack vare att det inte blev en ordentlig majoritetsskrivning
            i utskottet -- Ny demokrati avstod ju från att rösta och lade
            ner sin röst -- blev det, precis som Thage G Peterson säger, hans
            röst som fick fälla utslaget. Det är inget fel i det. Jag konstaterar
            bara att det inte blev någon klar och säker majoritetsskrivning.
          </note>
          <note type="speaker">
            Anf. 57 THAGE G PETERSON (s):
          </note>
          <note>
            Herr talman! Jag vill be Henrik S Järrel att vara litet tydligare
            i sitt svar och inte försöka att glida undan.
          </note>
          <note>
            Jag frågar Henrik S Järrel: Skall jag eller skall jag inte följa
            riksdagsordningen 4 kap. 14 § där det står att om rösterna är
            lika delade gäller den mening som ordföranden biträder?
          </note>
          <note>
            Det står klart uttryckt i riksdagsordningen vad som skall gälla
            när röstetalen är lika. Menar Henrik S
          </note>
          <note>
            Järrel att detta är att begagna sig av någon bestämmelse? Är
            det inte så att bestämmelsen anger hur omröstningen skall ske
            och vad som gäller när rösterna är lika delade? Kan inte Henrik
          </note>
          <note>
            S Järrel för en gång skull tydligt säga om riksdagsordningen
            skall gälla eller inte eller om det är Henrik S Järrels egen tolkning
            som skall gälla?
          </note>
          <note type="speaker">
            Anf. 58 HENRIK S JÄRREL (m):
          </note>
          <note>
            Herr talman! Thage G Peterson har tydligen svårt att antingen
            förstå eller höra vad jag säger. Jag sade ju i mitt svar att det
            enligt bestämmelserna åligger honom rätten och skyldigheten att
            begagna sig av denna bestämmelses innebörd. Jag trodde svaret
            var klart på den punkten redan i min första replik.
          </note>
          <note>
            Regeringens handläggning av krigsmaterielfrågor
          </note>
          <note>
            (avsnitt 15)
          </note>
          <note type="speaker">
            Anf. 59 BENGT HURTIG (v):
          </note>
          <note>
            Herr talman! Enligt de riktlinjer som riksdagen antagit får export
            av krigsmateriel inte ske till länder där det förekommer omfattande
            och grova kränkningar av de mänskliga rättigheterna.
          </note>
          <note>
            Dessutom bör, enligt vad utrikesutskottet sagt, regeringen bemöda
            sig om stor noggrannhet i sina bedömningar av situationen i enskilda
            länder och fästa stort avseende vid kravet på respekt för de mänskliga
            rättigheterna i de enskilda fallen.
          </note>
          <note>
            Detta har regeringen tagit sig friheten att tolka så att i de
            lägen då man inte skall exportera krigsmateriel, vare sig det
            är övrig krigsmateriel eller krigsmateriel för strid, skall det
            vara systematiskt och nationellt sanktionerade förtryck av de
            mänskliga rättigheterna i de enskilda länderna. Det sättet att
            tolka riksdagens och utrikesutskottet beslut har inte något stöd.
          </note>
          <note>
            Enligt min mening har regeringen brustit i noggrannhet i bedömningen
            och inte tagit tillräcklig hänsyn till kriteriet om mänskliga
            rättigheter genom att tillåta krigsmaterielexport till en rad
            nya mottagarländer och ställa i utsikt tillstånd för export av
            krigsmateriel för strid till länder som inte är föremål för en
            sådan export,
          </note>
          <note>
            När det gäller krigsmaterielexport till enskilda länder kan vi
            konstatera att Indonesien fortfarande är en ockupationsmakt. De
            fortsätter att ockupera
          </note>
          <note>
            Östra Timor. Det pågår lokala konflikter i provinser som Västpapua
            och Aceh. Europarådet har tagit så allvarligt på dessa inre problem
            att rådet år 1991 antog en resolution om bl.a. vapenembargo mot
            Indonesien. Den svenska regeringen har inte funnit anledning att
            ansluta sig till den resolutionen.
          </note>
          <note>
            Regeringens beslut i vissa fall om positivt förhandsbesked för
            leveranser av viss krigsmateriel för strid i anslutning till tidigare
            leveranser ger intrycket att regeringen avser att på något eller
            några års sikt tillåta export av sådan materiel också till Indonesien.
          </note>
          <note>
            I västra Gulfstaterna är situationen vad beträffar respekten
            för de mänskliga rättigheterna klart otillfredsställande. Företrädare
            för Amnesty
          </note>
          <note>
            International betecknar förtrycket av de mänskliga rättigheterna
            där som grova och omfattande.
          </note>
          <note>
            Dessutom är länderna belägna i en region där rustningsnivån redan
            är hög och ökande. Framtida väpnade konflikter kan befaras i området.
            Mot den här bakgrunden är det enligt min mening helt fel att regeringen
            ger positiva förhandsbesked om export av krigsmateriel för strid
            till något land i den här regionen.
          </note>
          <note>
            Jag menar att regeringen borde ha kritiserats för bristande hänsyn
            till respekten för mänskliga rättigheter och för att man inte
            till fullo har följt de beslut som riksdagen har fattat och de
            principer som lagts fast för krigsmaterielexporten. Det gäller
            särskilt Indonesien och västra Gulfstaterna.
          </note>
          <note>
            Genom konstitutionsutskottets beslut har vi nu tagit ett antal
            steg tillbaka i utvecklingen när det gäller krigsmaterielexporten.
            Den politiska kampen för att skärpa kontrollen av vapenexporten
            måste på sätt och vis börja om på nytt.
          </note>
          <note type="speaker">
            Anf. 60 OLA KARLSSON (m):
          </note>
          <note>
            Herr talman! Det svenska regelverket för krigsmaterielexport
            bygger på en generell tillståndsplikt för export av sådana produkter
            som klassas som krigsmateriel. Regeringen beviljar tillstånd i
            enskilda fall för utförsel av viss materiel i viss kvantitet till
            en bestämd mottagare. Varje ärende handläggs för sig. Att utförseln
            sedan genomförs enligt regeringens intentioner tillförsäkras med
            hjälp av ett system med slutanvändaråtaganden.
          </note>
          <note>
            Riktlinjerna för krigsmaterielexporten går i korthet ut på följande.
            Tillstånd till utförsel eller till annan samverkan med någon i
            utlandet bör medges endast om det bedöms som erforderligt för
            att tillgodose det svenska försvarets behov av materiel eller
            kunnande eller i övrigt är säkerhetspolitiskt önskvärt. Det skall
            inte heller stå i strid med
          </note>
          <note>
            Sveriges utrikespolitik. Regeringen bör göra en totalbedömning
            av alla de omständigheter som gäller ärendet.
          </note>
          <note>
            Tillstånd får endast avse statlig myndighet eller av staten auktoriserad
            mottagare. Vid utförseln skall ett slutanvändarintyg eller bearbetningsintyg
            föreligga. Ovillkorliga hinder är om det strider mot internationella
            överenskommelser som vi har biträtt, mot beslut av FN:s säkerhetsråd
            eller mot folkrättsliga regler om export från neutral stat under
            krig.
          </note>
          <note>
            Respekten för de mänskliga rättigheterna är ett centralt villkor,
            och tillstånd bör inte heller beviljas om det avser stat där omfattande
            och grova kränkningar av mänskliga rättigheter förekommer.
          </note>
          <note>
            Det bör inte heller beviljas om det avser stat som befinner sig
            i väpnad konflikt med annan stat eller som är invecklad i internationell
            konflikt eller har inre väpnade oroligheter.
          </note>
          <note>
            Tillstånd bör ges till utförsel av reservdelar till tidigare
            exporterad krigsmateriel, om inte ovillkorligt hinder möter. Det
            bör även gälla annan materiel, t.ex. ammunition som har samband
            med tidigare utförsel eller där det annars vore oskäligt att inte
            ge tillstånd.
          </note>
          <note>
            Beslut i ärenden om att föra ut krigsmateriel ur landet fattas
            av regeringen, och ärendena bereds av
          </note>
          <note>
            Krigsmaterielinspektionen, KMI, i nära samråd med Utrikesdepartementets
            politiska avdelning,
          </note>
          <note>
            Försvarsdepartementet och i vissa fall
          </note>
          <note>
            Näringsdepartementet. Till regeringens förfogande står också
            en rådgivande nämnd med uppgift att lämna råd i enskilda krigsmaterielfrågor.
            Nämnden består av sex ledamöter som är tillsatta på parlamentarisk
            grund, med representanter för de partier som ingår i Utrikesnämnden.
          </note>
          <note>
            Krigsmaterielexporten omfattade 1993 ungefär 2,8
          </note>
          <note>
            miljarder kronor, varav 1,2 miljarder avsåg krigsmateriel för
            strid och 1,6 miljarder övrig krigsmateriel.
          </note>
          <note>
            Vad sedan gäller de olika länder som vi har granskat har vi konstaterat
            att vad gäller Indonesien har export skett av ammunition och reservdelar
            och i form av följdleveranser. Ingen ny materiel har exporterats
            under 1993.
          </note>
          <note>
            De s.k. västra Gulfstaterna uppfyller enligt regeringens bedömning
            riktlinjerna för utförsel av övrig krigsmateriel, då risken för
            väpnad konflikt i regionen inte medger utförsel av krigsmateriel
            för strid. Under 1993 har export skett eller tillstånd beviljats
            endast för övrig krigsmateriel. Thailand uppfyller villkoren såväl
            för krigsmateriel för strid som för övrig krigsmateriel.
          </note>
          <note>
            Enligt utskottets mening är det av största vikt att regeringen
            i sin bedömning av situationen i ett land som kan bli mottagare
            av krigsmaterielexport fäster stor vikt vid respekten för de mänskliga
            rättigheterna. I denna bedömning har enligt utskottets mening
            den parlamentariskt sammansatta rådgivande nämnden en mycket viktig
            roll.
          </note>
          <note>
            Sammanfattningsvis anser utskottet att regeringen i de granskade
            fallen har tillämpat riktlinjerna på ett korrekt sätt. Därför
            yrkar jag bifall till utskottets skrivning i denna del.
          </note>
          <note type="speaker">
            Anf. 61 BENGT HURTIG (v) replik:
          </note>
          <note>
            Herr talman! Det är ju riktigt, som Ola Karlsson säger, att det
            skall göras en helhetsbedömning. Jag menar nog att vi också gör
            en sådan helhetsbedömning. Nu varnar flera bedömare för att vi
            kommer att få ta emot en ökande flyktingström från östra Turkiets
            del av Kurdistan, eftersom det där pågår ett inbördeskrig. Samtidigt
            exporterar Sverige nu mer vapen till Turkiet.
          </note>
          <note>
            Jag skulle vilja fråga Ola Karlsson om han tycker att det är
            bra att Sverige under dessa omständigheter exporterar vapen till
            Turkiet vilka kan användas mot kurder som därmed tvingas fly till
            Sverige. Ola Karlsson måste väl tycka att det är bra, eftersom
            han försvarar konstitutionsutskottets ställningstagande. Vi har
            tidigare exporterat vapen i stor skala till Jugoslavien, och vi
            ser resultatet av de vapnen där.
          </note>
          <note>
            Vad säger Ola Karlsson om att regeringen har till
          </note>
          <note>
            Indonesien lämnat positivt förhandsbesked för ny krigsmateriel
            för strid? Europarådet ville tidigare ha ett vapenembargo mot
            Indonesien. Vad säger han om exporten till Thailand, vars militär
            samarbetar med Röda khmererna, de värsta massmördarna i modern
            tid, som nu faktiskt hotar att ta över i Cambodja? De säljer vapen
            via
          </note>
          <note>
            Thailand och får hjälp av den thailändska militären.
          </note>
          <note>
            Dessutom har man i södra Thailand en muslimsk gerilla, mot vilken
            också svenska vapen kan komma att användas.
          </note>
          <note>
            Detta är, Ola Karlsson, en ansvarslös politik, som inte fyller
            måttet vid en rimlig helhetsbedömning.
          </note>
          <note type="speaker">
            Anf. 62 OLA KARLSSON (m) replik:
          </note>
          <note>
            Herr talman! Frågor om krigsmaterielexport är känsliga, och därför
            har vi en rådgivande nämnd, som samarbetar med KMI. Därför har
            vi också en krigsmaterielinspektion, och därför diskuterar vi
            ofta dessa frågor i riksdagen. Men det är i den rådgivande nämnden
            och i utrikesutskottet som exporten till Turkiet, till Thailand
            och till
          </note>
          <note>
            Indonesien skall diskuteras.
          </note>
          <note>
            Vad vi här har att diskutera är om KMI och regeringen har agerat
            på ett konstitutionellt korrekt sätt. Om Bengt Hurtig ifrågasätter
            export och besked vad gäller Turkiet, är det väl fullt möjligt
            för honom att anmäla ett nytt granskningsärende till konstitutionsutskottet.
          </note>
          <note type="speaker">
            Anf. 63 BENGT HURTIG (v) replik:
          </note>
          <note>
            Herr talman! Ja, det kommer sannolikt att bli flera anmälningar
            mot den typ av vapenexportpolitik som man nu har slagit in på.
            Jag konstaterar att Ola
          </note>
          <note>
            Karlsson egentligen inte svarade på någon av mina frågor. Självfallet
            påstår jag att den typ av vapenexport som jag räknar upp inte
            är förenlig med de riktlinjer som riksdagen och utrikesutskottet
            tidigare har lagt fast, men det anser tydligen Ola Karlsson att
            den är.
          </note>
          <note type="speaker">
            Anf. 64 HANS GÖRAN FRANCK (s):
          </note>
          <note>
            Herr talman! Jag vill till att börja med anknyta till tredje
            vice talmannens eget yttrande i dag i början av debatten, där
            han talade om att just frågor om krigsmaterielexport är känsliga,
            vanskliga och viktiga. Det är ju därför av stor betydelse att
            det sker en ingående och grannlaga prövning av dessa ärenden.
          </note>
          <note>
            Utskottet har ju, som Ola Karlsson sagt, kommit fram till den
            slutsatsen att inte framföra någon kritik och anmärkning i det
            här ärendet, men det har ändå från utskottets sida gjorts en bestämd
            markering. I slutet av utskottets skrivning uttalas:
          </note>
          <note>
            ''Enligt de nya riktlinjer som riksdagen antog år
          </note>
          <note>
            1992 -- -- -- står det inte i samklang med svensk utrikespolitik
            att samarbeta på krigsmaterielområdet med stater som grovt och
            på ett systematiskt sätt förtrycker de mänskliga rättigheterna.
            Denna princip innebär en skärpning i förhållande till tidigare
            riktlinjer, enligt vilka den direkta användningen av den aktuella
            materielen för undertryckande av mänskliga rättigheter tillmättes
            viss betydelse.'' Det är nu fråga om att inte samarbeta med eller
            exportera vapen till länder där det förekommer allvarliga och
            omfattande kränkningar av de mänskliga rättigheterna.
          </note>
          <note>
            Utskottet skriver vidare: ''Enligt utskottets mening är det av
            största vikt att regeringen i sin bedömning av situationen i ett
            land som kan bli mottagare av krigsmaterielexport fäster stor
            vikt vid respekten för de mänskliga rättigheterna. I denna bedömning
            har enligt utskottets mening den parlamentariskt sammansatta rådgivande
            nämnden en viktig roll.''
          </note>
          <note>
            Det här uttalandet har tillkommit mot bakgrund av vad som förekommit
            i ärendet och att det fanns anledning att göra denna markering.
            Den instämmer jag i, men därutöver har jag ansett att vad som
            förekommit i ärendet ger anledning till att utvidga yttrandet.
          </note>
          <note>
            Jag fäster i det här sammanhanget avseende vid att utrikesutskottet
            inte bara har talat om systematiska kränkningar av mänskliga rättigheter
            utan om omfattande och grova kränkningar av mänskliga rättigheter
            och att tillämpningen av mänskliga rättighets-rekvisitet skall
            ske med iakttagande av stor restriktivitet.
          </note>
          <note>
            I det här fallet skiljer man mellan vanlig krigsmateriel och
            övrig krigsmateriel, men det mänskliga rättighets-rekvisitet gäller
            i fråga om såväl vanlig krigsmateriel som övrig krigsmateriel.
          </note>
          <note>
            Eller hur, Ola Karlsson?
          </note>
          <note>
            När det gäller Indonesien finner jag det viktigt att göra de
            markeringar som jag har gjort i det särskilda yttrandet, framför
            allt med hänsyn till att det har aviserats om att utförsel av
            krigsmateriel kan komma att ske inom ett eller flera år. I
          </note>
          <note>
            anledning av att man här har en i viss mån förändrad attityd,
            tycker jag att det är viktigt med inte bara den markering som
            har gjorts från utskottets sida utan att verkligen påtala att
            regeringen måste noggrant tänka över saken, innan definitiva beslut
            fattas.
          </note>
          <note>
            Vad sedan gäller Gulfstaterna är det ju riktigt att det där nu
            inte förekommer vare sig yttre eller inre väpnade konflikter.
            Däremot förekommer det omfattande och grova kränkningar av mänskliga
            rättigheter i praktiskt taget alla de länderna. Det är därför
            som det finns all anledning -- och med samma skärpa som när det
            gäller Indonesien -- att varna för att bedriva export av krigsmateriel
            på ett sätt som kan komma i strid med vad riksdagen har beslutat
            efter utlåtande från utrikesutskottet.
          </note>
          <note>
            Den förklaring som jag har till att frågorna inte behandlas på
            det strikta sätt som jag anser vara nödvändigt är att krigsmaterielinspektören
            Sven
          </note>
          <note>
            Hirdman tolkar riksdagsbeslutet på ett sätt som jag inte tycker
            är riktigt. Han har formulerat vissa tillägg om hur exportkriteriet
            om mänskliga rättigheter skall tillämpas och nämnt att kränkningarna
            måste vara nationellt sanktionerade av regeringen och att man
            måste ta ''kulturella''
          </note>
          <note>
            hänsyn.
          </note>
          <note>
            ''Kulturella'' vill jag verkligen sätta inom citationstecken,
            eftersom det rör sig om mycket avskyvärda metoder som tillämpas
            i vissa av de här länderna. Dessa tillägg har inte stöd i riksdagens
            riktlinjer, som säger att mänskliga rättighetsrekvisitet, som
            jag tidigare nämnde, skall tillämpas med särskild restriktivitet.
          </note>
          <note type="speaker">
            Anf. 65 INGELA MÅRTENSSON (fp):
          </note>
          <note>
            Herr talman! I inledningsrundan i morse gjorde
          </note>
          <note>
            Bertil Fiskesjö en intressant tillbakablick på konstitutionsutskottets
            arbete sedan 70-talet. Själv har jag deltagit i KU:s granskning
            av regeringen sedan 1986, och mina insatser har framför allt gällt
            att granska huruvida regeringen följt de av riksdagen antagna
            riktlinjerna för krigsmaterielexport.
          </note>
          <note>
            1986 års granskning hade sin utgångspunkt i de polisundersökningar
            som då gjordes om illegal vapenexport. Svenska Freds- och skiljedomsföreningen
            hade polisanmält Bofors för smuggling, och som bevis hade man
            bl.a. uppgifter som Boforsingenjören Ingvar Bratt tillhandahållit.
          </note>
          <note>
            När KU började granska vapenexporten 1986 -- det gällde framför
            allt vidareexport till förbjudna länder via Singapore och England
            -- var intresset ganska ljumt hos de flesta ledamötena i KU. Men
            i och med att frågan kom allt mer i fokus i massmedia ökade också
            intresset hos även de ledamöter som egentligen kanske inte var
            så intresserade av att vi skulle ha en mera restriktiv vapenexportpolitik,
            vilket ju faktiskt granskningen och den fokusering på vapenexporten
            som då gjordes också ledde till.
          </note>
          <note>
            Färre länder fick alltså lov att köpa svenska vapen.
          </note>
          <note>
            Nu har vi, kan man nästan säga, återgått till det som gällde
            för tio år sedan, men intresset nu är ju inte alls detsamma. Det
            är intressant att notera att många av de länder som var aktuella
            på 80-talet, dvs. Indonesien, Thailand, Oman, Saudiarabien m.fl.,
            är de länder som är aktuella i dagens debatt också.
          </note>
          <note>
            På 80-talet var det tal om smuggling, men nu accepterar man att
            export kan tillåtas till de här länderna. Det finns inte heller
            det massmediapådrag som fanns på 80-talet.
          </note>
          <note>
            Först skulle jag vilja ta upp exporten till
          </note>
          <note>
            Indonesien. Den frågan har ju varit föremål för debatt i riksdagen
            under många år, framför allt på grund av Indonesiens ockupation
            av Östtimor.
          </note>
          <note>
            Indonesien har inte heller gjort sig känt för att respektera
            mänskliga rättigheter och inte heller för demokrati. Den militärdiktatur
            som råder där har brutalt slagit ner befrielserörelser i Östtimor,
          </note>
          <note>
            Västpapua och Aceh.
          </note>
          <note>
            Mats Hellström var starkt kritisk när den borgerliga regeringen
            lät Bofors sälja kanoner till Indonesien i slutet av 70-talet.
            Sedan, när han själv blev minister för utrikeshandeln, tillät
            han försäljning av kanoner, och han vilseledde då riksdagen genom
            att kalla det för följdleveranser.
          </note>
          <note>
            När KU granskade Mats Hellströms förfarande våren 1987, reserverade
            sig Folkpartiet mot att luftvärnskanoner skulle betraktas som
            följdleveranser. Vi framhöll i en reservation att det vid beslut
            om tillstånd för utförsel av kanoner inte förelåg några bindande
            åtaganden från tidigare regeringar.
          </note>
          <note>
            Vi konstaterade vidare att dåvarande handelsministern gjorde
            gällande att ''regeringen skall göra en totalbedömning och att
            i denna ingår en bedömning av i vad mån regeringen är bunden till
            att ge ett nytt tillstånd, om ett tillstånd givits vid något tidigare
            tillfälle''. Vi varnade för att ''dessa tolkningar av riktlinjerna
            riskerar att få konsekvenser för praxis i tillståndsgivningen''.
          </note>
          <note>
            Det visade sig att de farhågor vi hade från
          </note>
          <note>
            Folkpartiets sida var väl befogade. I årets granskning använder
            sig nämligen krigsmaterielinspektören av samma trick. Han kallar
            krigsmateriel som nu är aktuell för försäljning för följdleveranser,
            på grund av att
          </note>
          <note>
            Indonesien köpte denna typ av materiel på 70-talet.
          </note>
          <note>
            Det är alltså precis samma motivering som Mats
          </note>
          <note>
            Hellström gav 1987.
          </note>
          <note>
            Det vore hederligare att säga att man nu är benägen att tillåta
            vapenexport som man inte tillåtit under de senaste åren, och sedan
            får man stå för det.
          </note>
          <note>
            I utskottets betänkande konstateras att ''utförsel till
          </note>
          <note>
            Indonesien av ny materiel enligt KMI:s bedömning inte är aktuell
            förrän tidigast på något års sikt''. Att
          </note>
          <note>
            KMI säger på detta vis beror på att man redan har gett förhandsbesked
            om att det är möjligt att sälja ny materiel för strid till Indonesien.
          </note>
          <note>
            Vi kan konstatera att det föreligger en kursändring.
          </note>
          <note>
            Jag tycker att denna kursändring är mycket olycklig, inte minst
            för Östtimors folk. Den är, enligt min mening, inte i överensstämmelse
            med våra riktlinjer för vapenexport. Ola Karlsson talade tidigare
            om mänskliga rättigheter, som man verkligen skall ta hänsyn till.
            Det tycker jag inte att man gör i detta fall. Det gäller också
            i fråga om
          </note>
          <note>
            Gulfstaterna. Det kan inte vara i överensstämmelse med riktlinjerna
            att exportera vapen till
          </note>
          <note>
            Gulfstaterna.
          </note>
          <note>
            Vi kan nu följa i medierna vad som händer i
          </note>
          <note>
            Yemen. Nästan alla dessa länder har intresse av den konflikten
            och är involverade på olika sätt. Därtill kommer de övergrepp
            på mänskliga rättigheter som sker i hela denna region.
          </note>
          <note>
            KU skriver att regeringen inte medgett utförsel av krigsmateriel
            för strid till Gulfstaterna. Det är inte en helt korrekt beskrivning,
            anser jag. De eldledningssystem som är aktuella för export kan
            inte betraktas som övrig materiel.
          </note>
          <note>
            Krigsmaterielinspektören angav själv, vid utfrågningen i utskottet,
            att det här är fråga om en gråzon. Det är också knepigt att bedöma
            vad som anses med vapensystem när de levereras i delar.
          </note>
          <note>
            Också på denna punkt bör man vara helt på det klara med vad man
            gör, och sedan får man stå för det.
          </note>
          <note>
            En svårighet i årets granskning har varit att KMI
          </note>
          <note>
            inte har medverkat till att de handlingar som utskottet på mitt
            förslag begärde att få se, kommit till utskottet. Det gäller protokoll
            från parlamentariska nämnden och kvartalsrapporter från krigsindustrin.
            KMI:s motivering för att inte lämna över handlingarna var först
            att de var hemliga. Det är ett märkligt påstående, med tanke på
            KU:s uppgift att granska regeringen. Vi har ju tillgång till en
            mängd hemliga handlingar i det arbetet. När sedan KU återkom och
            stod fast vid begäran, beskrev KMI situationen när det gäller
            protokollen från nämnden och sade att de var mycket svåra att
            tränga igenom. Det var svårt att läsa dem. Materialet bestod av
            en mängd lösa lappar. Jag tycker att bara det skulle ha varit
            anledning för utskottet att titta på hur dokumentationen går till
            på KMI.
          </note>
          <note>
            Nu nöjde sig emellertid KU med att krigsmaterielinspektören själv
            fick komma och berätta vad som stod i protokollen och vilka beslut
            som hade fattats av nämnden när det gällde nya vapensystem, nya
            länder och de länder som var aktualiserade i granskningsanmälan.
            Det är bara det att krigsmaterielinspektören själv har valt att
            definiera vad som är nytt och inte nytt. Det kan vara fråga om
            att vapensystem sålts på 50-talet till länder som det sedan under
            många år varit förbjudet att exportera till. Sedan säger man att
            det inte är nya länder, eftersom vi tidigare har exporterat till
            dem. Då är det inte riktigt relevant att tala om vilka länder
            som är nya.
          </note>
          <note>
            Jag tycker inte att KMI har bidragit till att underlätta KU:s
            granskning av vapenexporten på ett sådant sätt som man kunde förvänta
            sig.
          </note>
          <note>
            Till slut vill jag bara nämna det ärende som jag själv har anmält.
            Det gällde Nobelkruts smuggling av krut via DDR. Sedan utskottet
            granskade det ärendet senast har det framkommit papper genom
          </note>
          <note>
            Stasi som belägger just denna vapensmuggling. Det är papper som
            man inte hade tillgång till när åtal väcktes mot direktörer på
            Bofors. Vilka som än kan få ut dessa papper, vill jag säga att
            jag tycker att man borde ha fått ut dessa Stasipapper för att
            bringa reda i även dessa olagliga vapenaffärer.
          </note>
          <note>
            Vi har särskilda riktlinjer för vapenexporten som skall gälla.
            Jag tycker att vi skall ha en öppen debatt om hur man tillämpar
            dessa regler. Då skall man inte hålla på och glida på en mängd
            definitioner och tolkningar av begrepp. Regeringen måste stå för
            vad den gör och ta den öppna debatt som det för med sig.
          </note>
          <note type="speaker">
            Anf. 66 HANS GÖRAN FRANCK (s):
          </note>
          <note>
            Herr talman! Jag vill, i anledning av vad jag sade nyss och vad
            Ingela Mårtensson också har framfört, återge vad som står i utskottsbetänkandet
            där man citerar propositionen. Där står uttryckligen:
          </note>
          <note>
            ''Kriteriet omfattande och grova kränkningar av mänskliga rättigheter
            nämns också särskilt i samband med villkoren för utförsel av materiel
            som klassificeras som ''övrig krigsmateriel'.'' Sedan hänvisas
            till innebörden. Det sägs: ''Detta är ett uttryck för insikten
            att omfattande och grova kränkningar av mänskliga rättigheter
            kan utgöra ett hot mot stabiliteten såväl inom ett land som i
            dess omgivning. I de hittillsvarande riktlinjerna sägs, att tillstånd
            inte bör beviljas för utförsel till stat som på grund av deklarerade
            avsikter eller rådande politiska förhållanden kan antas använda
            den aktuella materielen för att undertrycka de mänskliga rättigheter
            som anges i FN-stadgan.''
          </note>
          <note>
            Det har ägt rum export av övrig krigsmateriel som inte är förenlig
            med vad som sägs i de av mig citerade avsnitten. Jag konstaterar
            att Ola Karlsson inte kan kommentera detta nu. Det ger också intrycket
            av att utskottet här har nöjt sig med att göra ett alltför begränsat
            uttalande. I detta sammanhang borde man ha vidgat det till det
            som finns återgivet i mitt särskilda yttrande, där jag på goda
            grunder kan hänvisa till att omfattande och allvarliga kränkningar
            av mänskliga rättigheter sker i Indonesien och i en rad av Gulfstaterna.
          </note>
          <note>
            Byte av chef för Finansinspektionen
          </note>
          <note>
            (avsnitt 16 a)
          </note>
          <note type="speaker">
            Anf. 67 OLA KARLSSON (m):
          </note>
          <note>
            Herr talman! Detta är ett av de två ärenden där utskottets ordförande
            anklagar de borgerliga ledamöterna i utskottet för att inte ta
            sin uppgift på allvar. Jag tycker att det är en anmärkningsvärd
            anklagelse från utskottets ordförande. Jag tycker inte heller
            att man kan mäta seriositeten och allvaret i ledamöters arbete
            efter vilken textmassa som senare avsätts i ett utskottsbetänkande.
            Jag vill alltså med kraft tillbakavisa utskottets ordförandes
            uttalanden på denna punkt.
          </note>
          <note>
            Vad detta avsnitt handlar om är om en minister har konstitutionella
            möjligheter att erbjuda nya tjänster till generaldirektörer och
            andra chefer inom statsförvaltningen. På den frågan kan man svara
            ett obetingat ja -- det ankommer på regeringen. Det är regeringens
            skyldighet att svara för tillsättandet av ett antal tjänster.
          </note>
          <note>
            I det här ärendet har det förekommit mycket omfattande utfrågningar.
            Vi har haft offentliga utfrågningar av Anders Sahlén, av tidigare
            statssekreteraren Urban Bäckström och av fyra avdelningschefer
            på Finansinspektionen, vi har utfrågat statsrådet Bo Lundgren
            både offentligt och slutet, och vi har ställt skriftliga frågor
            till två styrelseledamöter i Finansinspektionen.
          </note>
          <note>
            Utfrågningarna har visat att regeringen fäster och fäste mycket
            stor vikt vid Finansinspektionens arbete. Statsrådet Lundgren
            har strävat efter att förstärka kompetensen, såväl den allmänna
            som den juridiska, hos Finansinspektionen. Regeringen har ökat
            resurserna till Finansinspektionen, och man har erbjudit de resurser
            som kan erfordras för att Finansinspektionen på ett bra sätt skall
            kunna följa upp hanteringen av finanskrisens efterbörd och alla
            finanskrisens följdverkningar.
          </note>
          <note>
            Utfrågningarna har också visat att regeringen inte har haft någon
            som helst avsikt att nedrusta
          </note>
          <note>
            Finansinspektionen eller begränsa dess funktion, och vi har också
            fått höra att man inom
          </note>
          <note>
            Finansinspektionen har upplevt sig ha det stöd man behöver i
            sitt arbete.
          </note>
          <note>
            Vi har också kunnat konstatera att det inom departementet har
            funnits kritik mot Anders
          </note>
          <note>
            Sahlén. Kritiken har gällt hanteringen av ett antal ärenden --
            Nobel, Gamlestaden, Sparbanken,
          </note>
          <note>
            Nordbanken och det eventuella tillsättandet av
          </note>
          <note>
            Christer Bergqvist i Bankstödsnämnden. De viktiga bitarna i kritiken
            har varit
          </note>
          <note>
            Finansinspektionens avvägning mellan tillsynsuppgiften och det
            aktiva deltagandet i lösandet av en del av problemen. Detta ledde
            senare till bildandet av Bankstödsnämnden.
          </note>
          <note>
            Utfrågningarna har också visat att Anders Sahlén har haft alla
            möjligheter att tacka nej till det erbjudande han fick av statsrådet
            Lundgren.
          </note>
          <note>
            Anders Sahlén tackade emellertid ja, han antog erbjudandet. Han
            övervägde inte ens möjligheten att tacka nej, och han ställde
            inte ens någon kontrollfråga för att höra efter vilka möjligheter
            som fanns att tacka nej.
          </note>
          <note>
            Därmed finns det ingen som helst grund för en konstitutionell
            kritik i det här ärendet, och jag yrkar därför bifall till reservationen
            i det här avsnittet. I övrigt yrkar jag bifall till utskottets
            anmälan och de borgerliga reservationerna 5 och 6.
          </note>
          <note type="speaker">
            Anf. 68 HANS GÖRAN FRANCK (s):
          </note>
          <note>
            Herr talman! Den borgerliga reservationen nr 6 är, som Ola Karlsson
            redan nämnt, mycket kortfattad.
          </note>
          <note>
            Man hade väl kanske väntat sig att en reservation i ett ärende
            vilket, som Ola Karlsson påpekade, har inneburit en så omfattande
            granskning, skulle innehålla mer än vad som sägs i dessa fem rader.
          </note>
          <note>
            I de här fem raderna står det att Bo Lundgren gett
          </note>
          <note>
            Anders Sahlén ett erbjudande om en tjänst, vilket denne frivilligt
            accepterat. Det är riktigt att Sahlén har fått ett erbjudande,
            men han har också förklarat -- och trovärdigheten i vad han säger
            finns det inte anledning att ifrågasätta -- att han i den situationen
            inte hade något annat val än att träda tillbaka som generaldirektör.
            Anledningen till detta var att Bo Lundgren hade uttalat ett misstroende
            mot Sahlén, och vid de samtal som förekom dem emellan framkom
            det ju också att Sahlén hade den uppfattningen att han inte kunde
            kvarstå som generaldirektör om regeringen uttalade ett misstroende.
          </note>
          <note>
            Vad Anders Sahlén däremot hade möjlighet att bestämma -- även
            om hans valmöjligheter också i det sammanhanget var relativa --
            var om han skulle acceptera tjänsten i Washington eller inte.
            Den tjänsten accepterade han. Vi kan här inte penetrera alla personliga
            bevekelsegrunder för detta beslut, men det är tydligt att det
            också har funnits personliga omständigheter som har spelat in,
            och det kan också ha varit så att han inte hade något annat att
            ta till.
          </note>
          <note>
            Jag yrkar bifall till utskottets anmälan och gör gällande att
            regeringens skäl när det gäller misstroendet mot Sahlén och omflyttningen
            av honom inte har varit tillräckliga för att svara mot kravet
            på saklighet och opartiskhet. Jag hänvisar på den punkten till
            regeringensformen 1 kap. 9 §.
          </note>
          <note>
            Jag menar också att regeringen i det här sammanhanget har utövat
            en påtryckning som i varje fall av Sahlén har uppfattats som så
            stark att det, om han hade kunnat behålla tjänsten som generaldirektör,
            hade varit nödvändigt att i arbetet göra förändringar som skulle
            utgöra ett ingrepp i myndighetens självständighet. På den punkten
            vinner hans ståndpunkt stöd från andra medarbetare inom Finansinspektionen.
            Jag menar att detta inte är förenligt med bestämmelserna i 11
          </note>
          <note>
            kap. 7 § regeringsformen. Sättet på vilket regeringen genom Bo
            Lundgren har agerat i det här fallet innebär en risk för att förvaltningschefers
            möjligheter att tillvarata myndigheternas intressen minskar.
          </note>
          <note>
            Det var den 4 maj som sammankomsten mellan statsrådet Bo Lundgren
            och Sahlén ägde rum. Det är märkligt att samtalet inleddes med
            att Sahlén erbjöds en tjänst vid ambassaden i Washington.
          </note>
          <note>
            Först när Sahlén frågade varför han erbjöds denna tjänst kom
            det fram att regeringen inte hade förtroende för honom. Det rimliga
            hade ju varit att
          </note>
          <note>
            Lundgren spontant hade talat om vilken hans inställning och hållning
            var.
          </note>
          <note>
            När Lundgren skall närmare klargöra vad det är som gör att regeringen
            inte har förtroende nämner han ett antal banker och institut som
            skulle vara av betydelse för det bristande förtroendet. Han nämner
            bl.a. Första Sparbanken, Nordbanken och
          </note>
          <note>
            Gota Bank.
          </note>
          <note>
            Vad som sedan händer är också märkligt. Det sker en överenskommelse
            om att det inte skall offentliggöras att Sahlén skall avgå som
            generaldirektör, utan han skall kunna stanna ytterligare fyra
            månader i sin tjänst. Med hänsyn till rådande finanskris undrar
            man nu i efterhand om den misstroendeförklaring som Lundgren gör
            verkligen kan tas på allvar.
          </note>
          <note>
            Vad som dessutom är märkligt är att regeringen i ett pressmeddelande
            i januari 1992 uttryckte förtroende för Sahlén. I budgetpropositionen
            1993
          </note>
          <note>
            säger regeringen att inspektionen trots svåra arbetsförhållanden
            hade utvecklat sina arbetsformer och sin organisation. Detta skrivs
            alltså fyra månader före det att misstroendeförklaringen görs.
          </note>
          <note>
            Det har sedan nämnts en del andra saker i sammanhanget som skulle
            ha betydelse. Men jag kan inte finna annat än att de är av mindre
            betydelse. Det rör sig om uttalanden som Sahlén har gjort om lämpligheten
            av Christer Bergqvist som kandidat till chef för Bankstödsnämnden.
          </note>
          <note>
            Sahlén säger där att han ansåg att det skulle kunna leda till
            bekymmer för Bankstödsnämnden, regeringen och Christer Bergquist.
            På det svarar
          </note>
          <note>
            Urban Bäckström, som för samtalet med Sahlén, att den risken
            är man beredd att ta.
          </note>
          <note>
            En viss irritation har uppstått på grund av att Sahlén sedermera
            har preciserat varför han inte tyckte det var lämpligt med Bergqvist,
            som kom just från
          </note>
          <note>
            Gota Bank, den bank som var utsatt för stark kritik. Han nämnde
            inte att det kunde finnas ett delikatessjäv, utan gör det först
            vid ett senare tillfälle.
          </note>
          <note>
            Ett dåligt argument är också, som framförs från
          </note>
          <note>
            Lundgren, att det under våren fanns indikationer på att Justitiekanslersämbetet
            skulle ha kritik att framföra. I det sammanhanget bygger man på
            indikationer och inte på ett beslut. Det beslut som sedermera
            fattades är inte av den arten att det kan leda till någon misstroendeförklaring.
          </note>
          <note>
            Lundgren talar om att man riskerade diskussion om
          </note>
          <note>
            Sahlén. Den omständigheten att det kan bli diskussion kan inte
            heller utgöra de skäl som fordras enligt de bestämmelser som jag
            anförde inledningsvis.
          </note>
          <note>
            Det betyder att min slutsats blir att det inte har funnits sakliga
            och objektiva skäl för att avge denna misstroendeförklaring och
            genomföra denna omflyttning. Här har regeringen ingripit i en
            myndighets arbete betydligt utöver vad som är rimligt.
          </note>
          <note type="speaker">
            Anf. 69 YLVA ANNERSTEDT (fp):
          </note>
          <note>
            Herr talman! Det är ställt utom allt tvivel att regeringen har
            ett ansvar för att
          </note>
          <note>
            Finansinspektionens verksamhet bedrivs på ett effektivt sätt
            och i bästa möjliga organisatoriska former. Det står också utom
            allt tvivel att den borgerliga regeringen efter regeringstillträdet
            1991
          </note>
          <note>
            inledde ett målmedvetet arbete med att stärka
          </note>
          <note>
            Finansinspektionens ställning.
          </note>
          <note>
            Problemen på den svenska finansmarknaden krävde alldeles uppenbart
            en kraftfull och självständig tillsynsmyndighet. Om den offentliga
            kontrollen av finansmarknaden inte motsvarar allmänhetens förtroende
            och förväntningar, sviktar också förtroendet för marknaden.
          </note>
          <note>
            Vid samtalet med Anders Sahlén i maj 1993, då
          </note>
          <note>
            Sahlén erbjöds en ministerpost i Washington, redovisade statsrådet
            Lundgren de problem som fanns i fråga om avvägningen mellan tillsynsverksamheten
            och rekonstruktionsverksamheten. I det avseendet hade statsrådet
            vissa betänkligheter beträffande
          </note>
          <note>
            Sahléns omdöme. Han redovisade också ett antal skäl till denna
            sin åsikt. Inspektionen koncentrerade sig inte tillräckligt på
            sin tillsynsuppgift, utan deltog livligt i rekonstruktionsarbete
            på ett sätt som kunde skada tilltron till dess myndighetsutövning.
          </note>
          <note>
            Under våren 1993 startade en offentlig debatt om
          </note>
          <note>
            Finansinspektionen och dess verksamhet som inte var till gagn
            för tilltron till inspektionen.
          </note>
          <note>
            Justitiekanslerns granskning av Njordaffären acccentuerade problemen.
            Statsrådet Lundgren fick indikationer på att denna granskning
            skulle kunna resultera i kritik av Finansinspektionens agerande.
          </note>
          <note>
            Hans Göran Franck vill göra gällande att statsrådet inte skulle
            ha reagerat på indikationer från
          </note>
          <note>
            Justitiekanslern. Man får förutsätta att
          </note>
          <note>
            Justitiekanslern inte skulle ge några indikationer till statsrådet
            Lundgren om det inte fanns mycket starka skäl för detta.
          </note>
          <note>
            Sedermera framförde Justitiekanslern kritik mot
          </note>
          <note>
            Finansinspektionens agerande på inte mindre än sex punkter. Det
            ligger på regeringens ansvar att säkerställa att man i varje läge
            har kompetens i ledningen, och i verksledningsbeslutet finns kravet
            på aktivt ledarskap från regeringens sida.
          </note>
          <note>
            För ett aktivt ledarskap är chefsförsörjningen ett viktigt instrument.
            I verksledningspropositionen sägs särskilt att rekryterings- ,
            rörlighets- och utvecklingsåtgärder beträffande högre chefer borde
            utnyttjas målmedvetet och systematiskt för att förnya, förändra
            och effektivisera den statliga verksamheten.
          </note>
          <note>
            Anders Sahlén fick ett erbjudande om en ministerpost i Washington.
            Där bedömdes han --
          </note>
          <note>
            med sin kompetens -- komma bättre till sin rätt.
          </note>
          <note>
            Han hade möjlighet att tacka nej, men han gjorde det inte.
          </note>
          <note>
            Hans Göran Franck tog upp det faktum att det samtal som Anders
            Sahlén hade med Bo Lundgren inleddes med ett erbjudande om en
            tjänst som minister i Washington. Det handlade om ett erbjudande
            till vilket han kunde tacka ja eller nej.
          </note>
          <note>
            Det var först när Anders Sahlén frågade varför som han fick ytterligare
            skäl för erbjudandet.
          </note>
          <note>
            Det är alldeles uppenbart att Bo Lundgren endast har utnyttjat
            de befogenheter som han har. Det ställs också krav på honom som
            ansvarig för regeringsarbetets effektivitet.
          </note>
          <note>
            Det är mot denna bakgrund ytterligt märkligt att
          </note>
          <note>
            Socialdemokraterna har kunnat finna skäl för att kritisera Bo
            Lundgrens agerande. I
          </note>
          <note>
            majoritetsskrivningen står det att skälen för en omflyttning
            och ett erbjudande om en ny tjänst för
          </note>
          <note>
            Anders Sahlén enligt verksledningsbeslutet inte var tillräckliga.
          </note>
          <note>
            Den här skrivningen har blivit utskottets majoritetsskrivning
            med hjälp av ordförandens utslagsröst. Detta säger jag inte för
            att förmena ordföranden rätten att använda sin utslagsröst utan
            för att illustrera att meningarna i utskottet var så delade som
            det någonsin var möjligt. Ny demokrati tog som vanligt inte ställning.
            Det duger faktiskt inte för Ny demokrati att försöka påstå att
            man inte har haft tid att sätta sig in i ärendet. Simon Liliedahl
            har varit mycket aktiv i de utfrågningar som har förevarit slutskedet
            av behandlingen i utskottet.
          </note>
          <note>
            Jag skulle vilja fråga Hans Göran Franck vilka skäl
          </note>
          <note>
            Socialdemokraterna egentligen tycker är rimliga för en omflyttning
            av myndighetschefer, när inte ens de uppräknade skälen duger.
          </note>
          <note>
            Jag vill yrka bifall till reservation nr 6. Hans Göran
          </note>
          <note>
            Franck säger att den är kortfattad. Det stämmer.
          </note>
          <note>
            Några större utläggningar behövs faktiskt inte. Alla de relevanta
            skälen för att understryka ställningstagandet i reservationen
            finns faktiskt i den recit som vi alla är helt ense om. Vi hänvisar
            till den.
          </note>
          <note>
            Herr talman! Jag yrkar alltså bifall till reservation
          </note>
          <note>
            6.
          </note>
          <note type="speaker">
            Anf. 70 HANS GÖRAN FRANCK (s)
          </note>
          <note>
            replik:
          </note>
          <note>
            Herr talman! Det är viktigt att så sakligt och så litet känslomässigt
            som möjligt försöka diskutera denna fråga.
          </note>
          <note>
            Det framgår klart och tydligt av vad Bo Lundgren har sagt under
            den utredning som vi har gjort att regeringen, om Anders Sahlén
            hade sagt nej till att förflyttas och till att upphöra att upprätthålla
            sin tjänst som generaldirektör, skulle ha godtagit det.
          </note>
          <note>
            Det är ett faktum, Ylva Annerstedt.
          </note>
          <note>
            Bara den omständigheten gör att all den kritik som
          </note>
          <note>
            Ylva Annerstedt nu anser vara av så stor vikt i grund och botten
            faller. Man måste ju bestämma sig. Antingen är Sahlén olämplig,
            omdömeslös och kan inte sköta utvecklingen av Finansinspektionen
            eller så kan han vara där.
          </note>
          <note>
            Det är på något sätt som om både Ylva Annerstedt och regeringen
            sitter på två stolar. Den hållning som man har intagit blir både
            kluven och felaktig.
          </note>
          <note>
            Det är tydligt att det har gjorts anmärkningar. Det är viktigt
            att också klargöra att JK sedermera har gjort ett antal anmärkningar.
            Men de är trots allt av mindre beskaffenhet. Det handlar om kritik
            av det slag som åtskilliga myndighetschefer har fått utan att
            det har lett till något misstroende eller till att de har lämnat
            sina poster.
          </note>
          <note type="speaker">
            Anf. 71 YLVA ANNERSTEDT (fp) replik:
          </note>
          <note>
            Herr talman! Hans Göran Franck kan inte vara omedveten om att
            Finansinspektionen hade en oerhört känslig uppgift i det läge
            som vi då befann oss i på den svenska finansmarknaden.
          </note>
          <note>
            I det läget blev det en lång rad diskussioner om tveksamheter
            i Finansinspektionens handläggning av olika frågor. Dessa tveksamheter
            har naturligtvis varit av den arten att man har kunnat diskutera
            omdömet. Det gjorde också Bo Lundgren när
          </note>
          <note>
            Anders Sahlén frågade honom.
          </note>
          <note>
            Hans Göran Franck tog också upp frågan om den uppskjutna förflyttningen.
            Han menade att man skulle ha flyttat bort Anders Sahlén direkt
            om det inte hade funnits något som helst förtroende för honom.
            Så är det. Bo Lundgren har klart sagt ifrån att det inte var fråga
            om något avskedande av en generaldirektör. Det var ett erbjudande
            om en ny befattning av det skälet att statsrådet hade ställt upp
            vissa frågetecken när det gällde Anders Sahléns omdöme på just
            posten som Finansinspektionens generaldirektör.
          </note>
          <note>
            Om det inte hade funnits något som helst förtroende för Anders
            Sahlén hade statsrådet naturligtvis inte bifallit Anders Sahléns
            egen begäran om att skjuta upp offentliggörandet om hans omflyttning.
            Vi fick ett klart besked om att det var Anders Sahlén som begärde
            en period av fyra månaders tystnad. Av personliga skäl ville han
            inte att det skulle offentliggöras. Här har vi ytterligare ett
            argument för att det inte var fråga om att bryskt flytta bort
            Anders Sahlén. Han hade faktiskt ett val.
          </note>
          <note>
            Jag tycker inte heller att man skall bortse från viljan hos statsrådet
            Lundgren att faktiskt behandla
          </note>
          <note>
            Anders Sahlén mänskligt. Han hade, som sagt, ett val. Det fanns
            ingen anledning för statsrådet att gå ut med några offentliga
            uttalanden eller att göra
          </note>
          <note>
            Anders Sahléns omflyttning till Washington svårare än den behövde
            vara. Därför finns det faktiskt ingen anledning att underkänna
            de skäl som vi har för vår reservation.
          </note>
          <note>
            Jag noterar att Hans Göran Franck inte har svarat på mina frågor.
            Vilka skäl tycker Hans Göran
          </note>
          <note>
            Franck och Socialdemokraterna är de enda godtagbara för att diskutera
            en förflyttning av en generaldirektör?
          </note>
          <note type="speaker">
            Anf. 72 HANS GÖRAN FRANCK (s)
          </note>
          <note>
            replik:
          </note>
          <note>
            Herr talman! Ylva Annerstedt föredrar att tala om att offentliggörandet
            uppsköts i fyra månader, något som i sig är märkligt och naturligtvis
            skadade arbetet inom Finansinspektionen. Men Ylva
          </note>
          <note>
            Annerstedt undviker att tala om den fråga som är mycket viktigare,
            nämligen att det inte var värre med den kritik som regeringen
            hade mot Anders
          </note>
          <note>
            Sahlén än att han, om han hade sagt att han ville stå kvar, hade
            kunnat fortsätta att vara generaldirektör.
          </note>
          <note>
            På Ylva Annerstedts frågor är mitt svar att det fordras betydligt
            mera än den kritik som framförts här från JK:s sida för att man
            skall vidta åtgärder av det slag som regeringen vidtog i det här
            fallet.
          </note>
          <note>
            Om man har mindre allvarlig kritik att komma med men ändå vill
            att en person skall förflyttas, skall man -- och bör man -- iaktta
            en viss försiktighet.
          </note>
          <note>
            Man bör se till att det hela verkligen sker helt frivilligt.
          </note>
          <note>
            Till slut: Ylva Annerstedt säger att de borgerligas reservation
            här innehåller allt. Nej, det gör den inte. Där sägs ju ingenting
            om kritiken, misstroendet osv., utan den innehåller bara det här
            med att Anders Sahlén erbjudits en tjänst i
          </note>
          <note>
            Washington och att han till slut har antagit den.
          </note>
          <note type="speaker">
            Anf. 73 YLVA ANNERSTEDT (fp) replik:
          </note>
          <note>
            Herr talman! Den kritik, Hans Göran Franck, som statsrådet hade
            när det gällde omdömet om Anders
          </note>
          <note>
            Sahléns agerande i Finansinspektionen finns redovisad i bakgrundsmaterialet
            -- det här finns med i reciten. Dessutom är vi eniga om formuleringarna
            där. Det behövs alltså inte någon ytterligare redovisning av det
            i reservationen.
          </note>
          <note>
            Sedan må jag säga att Hans Göran Franck är ganska lättsinnig
            när han säger att den kritik som i olika sammanhang har riktats
            mot
          </note>
          <note>
            Finansinspektionens arbete skulle vara lättviktig.
          </note>
          <note>
            Jag skall återge vad JK faktiskt har sagt i sitt yttrande. Först
            och främst sade man att det kunde ingå inom ramen för Finansinspektionens
            befogenheter att gå in i ett rekonstruktionsarbete.
          </note>
          <note>
            Men JK varnade för de integritetsproblem som kunde uppkomma och
            framhöll att inspektionen dessutom borde ha initierat ett formellt
            tillsynsärende med vad därtill hör. JK riktade också kritik mot
            brister i Finansinspektionens diarieföring när det gäller sekretesskyddade
            handlingar. Vidare riktade han kritik mot att man inte hade dokumenterat
            samtalsuppgifter i vederbörlig ordning. Han riktade dessutom kritik
            mot handläggningstiderna, mot brister i kommunikationsskyldigheter
            med part osv.
          </note>
          <note>
            Jag tycker faktiskt att detta är en viktig grund för den helhetsbedömning
            som statsrådet gjorde. Att det här inte skulle kunna tas till
            intäkt för att vi diskuterar huruvida Anders Sahlén var den lämpligaste
            chefen eller inte har jag mycket svårt att förstå.
          </note>
          <note>
            Återigen återkommer Hans Göran Franck till det uppskjutna offentliggörandet.
            Men Anders Sahlén sade själv -- det var alltså hans egen begäran
            -- att han av personliga skäl inte ville ha någon offentlighet
            förrän ett antal månader senare. Det faktum att Anders Sahlén
            först erbjöds en tjänst som minister i Washington innan man började
            diskutera något annat kan också, tycker jag, tas till intäkt för
            att det här faktiskt var ett erbjudande som Anders Sahlén kunde
            tacka nej till.
          </note>
          <note type="speaker">
            Anf. 74 SIMON LILIEDAHL (nyd):
          </note>
          <note>
            Herr talman! Jag vill först kommentera det som
          </note>
          <note>
            Ylva Annerstedt sade. Hon sade att hon var glad över att jag
            flitigt hade varit närvarande vid utfrågningarna -- eller något
            liknande. Jag var med när det gällde de fyra souscheferna och
            statssekreterare Urban Bäckström, men jag tyckte inte att de utfrågningarna
            gav så mycket. Jag var dock inte med när Bo Lundgren utfrågades.
            Den aktuella dagen kröp jag omkring med ryggskott och hade inte
            möjlighet att vara med. Det beklagar jag mycket. Jag tycker nämligen
            att utfrågningarna ger väldigt mycket. Man kan ju själv ställa
            frågor i kontroversiella spörsmål.
          </note>
          <note>
            Nu gäller det byte av chef för Finansinspektionen.
          </note>
          <note>
            Frågan är huruvida regeringen har använt sin utnämningsmakt i
            avsikt att påverka
          </note>
          <note>
            Finansinspektionens myndighetsutövning.
          </note>
          <note>
            I det intressanta bakgrundsmaterialet diskuteras ingående hur
            regeringen skall hantera chefsförsörjningen i enlighet med riktlinjerna
            i den s.k. verkschefspropositionen 1986/87:99. Där diskuteras
            frågeställningar när det gäller rörlighet mellan olika befattningar
            och vikten av att en linjetjänstgöring interfolieras med perioder
            av utbildning. Propositionen pekar slutligen på att man kan visa
            järnhanden genom att peka på möjligheterna att mot en verkschefs
            vilja förflytta honom under löpande förordnandetid. Detta alternativ
            synes ha varit aktuellt då herrar
          </note>
          <note>
            Lundgren och Bäckström av olika skäl önskade flytta på Anders
            Sahlén, som utnämndes till chef för
          </note>
          <note>
            Finansinspektionen den 1 mars 1990.
          </note>
          <note>
            Mitt parti, Ny demokrati -- och icke minst jag själv -- har vid
            olika tillfällen under de gångna åren haft synpunkter på chefstillsättningar
            inom den offentliga sektorn. Vi anser t.ex. att det är fel att
            tillsätta verkschefer på så lång tid som sex år. Men tursamt nog
            ger den s.k. verkschefsordningen regeringen möjligheter att mot
            en verkschefs vilja förflytta honom. På så sätt är det möjligt
            att bli av med inkompetenta och politiskt besvärliga chefer.
          </note>
          <note>
            Det gäller emellertid att avdramatisera omplaceringen av verkschefer,
            så att det inte nödvändigtvis betyder en prickning.
          </note>
          <note>
            Vi har i pressen bl.a. kunnat läsa om regeringens problem med
            omplaceringen av SIDA-chefen, som i sin tur spelar en aktiv roll
            i ett annat av våra granskningsärenden, nämligen när det gäller
            att utse biståndskontorschef i Managua i Nicaragua.
          </note>
          <note>
            I ett börsnoterat företag väljs VD på ett år i taget, och dagen
            före bolagsstämmman har VD bara en dags anställningstrygghet.
            Samma förhållande gäller politiskt tillsatta topptjänstemän, vilkas
            anställningstrygghet avtar ju närmare valdagen man kommer. Mot
            denna bakgrund kan det kanske finnas en viss förståelse för att
            man diskuterat även s.k. politiska fallskärmar.
          </note>
          <note>
            Det är kanske bättre att man soulagerar ministrar med moderat
            fallskärm då ämbetet lämnas i stället för att tvingas ge dem nyckelbefattningar
            som verkschefer eller ge dem andra jobb som de inte har förutsättningar
            att klara.
          </note>
          <note>
            I många fall torde det vara fel att utnämna den som har varit
            politiker under större delen av sitt liv till chef för ett större
            affärsdrivande verk. Det är stor skillnad mellan att vara politiker
            och att vara företagsledare. Det är inte minst viktigt att tänka
            på detta i det aktuella fallet, där det rör sig om omplaceringar.
          </note>
          <note>
            Efter att noga ha gått igenom granskningsprotokollen är jag benägen
            att tro att det fanns visst fog för Bo Lundgren att utnyttja den
            rätt som han enligt verksledningspropositionen hade att förflytta
            en tjänstemän till annan statlig tjänst, om man då kunde visa
            att det var påkallat av organisatoriska eller andra skäl.
          </note>
          <note>
            Bo Lundgren erbjöd vid ett möte den 4 maj Anders
          </note>
          <note>
            Sahlén befattningen som minister vid ambassaden i
          </note>
          <note>
            Washington. Först i andra hand uttryckte han sitt missnöje med
            Anders Sahléns sätt att sköta sitt jobb. Hade Anders Sahlén sagt
            nej till befattningen i Washington, skulle han, enligt ett uttalande
            av Bo
          </note>
          <note>
            Lundgren vid granskningsförhöret, ha fått stanna kvar på sitt
            jobb som chef för Finansinspektionen.
          </note>
          <note>
            Det tycker jag är ganska märkligt. Bo Lundgren var ju alltsedan
            utnämningen till skatteminister hösten
          </note>
          <note>
            1991 enligt förhörsprotokollet kritisk till Anders
          </note>
          <note>
            Sahléns sätt att sköta sitt jobb.
          </note>
          <note>
            Utskottsmajoriteten, representerad av
          </note>
          <note>
            Socialdemokraterna och Vänsterpartiet, har riktat kritik mot
            Bo Lundgren för att han överskridit sina befogenheter genom att
            något hårdhänt omplacera
          </note>
          <note>
            Anders Sahlén. Men jag tror att han snarare skulle ha gjort omplaceringen
            långt tidigare, då han ju sedan länge varit missnöjd med Anders
            Sahléns sätt att sköta jobbet -- det hade ju varit litet äventyrligt
            att ha kvar denne så länge innan han slog till.
          </note>
          <note>
            Med tanke på komplexiteten i det här ärendet, vilket jag efter
            genomläsningen av granskningsprotokollen har fått stor respekt
            för, vill jag även i detta fall hellre fria än fälla. Jag har
            därför rekommenderat min riksdagsgrupp att rösta för regeringspartiernas
            reservation.
          </note>
          <note type="speaker">
            Anf. 75 HANS GÖRAN FRANCK (s):
          </note>
          <note>
            Herr talman! Jag tycker, liksom Simon Liliedahl, att det är anmärkningsvärt
            att om Anders Sahlén hade tackat nej till erbjudandet hade han
            enligt statsrådet Bo Lundgren fått stanna kvar på sin post i Finansinspektionen.
            Jag har gång på gång hävdat att även Lundgren hade uppfattningen
            att kritiken inte var mer allvarlig än att Sahlén hade kunnat
            stanna om han hade velat. Jag tycker inte att det finns tillräcklig
            saklig grund för den ståndpunkt som Simon Liliedahl intar, även
            om jag respekterar att han tycker att frågan är svårbedömd. Men
            uttrycket att hellre fria än fälla har inte riktigt tillämpning
            på området.
          </note>
          <note>
            Det viktigaste att konstatera är inte den nyanserade hållning
            som Simon Liliedahl har intagit utan det är att i dagens debatt
            har det inte kommit någon som helst förklaring till varför att
            Bo Lundgren var beredd att låta Anders Sahlén stanna kvar om han
            hade tackat nej. Därmed faller de borgerligas övriga argument
            i frågan. Därför kan jag dra slutsatsen att frågan inte är sakligt
            objektivt handlagd.
          </note>
          <note>
            Utseende av biståndskontorschef
          </note>
          <note>
            (avsnitt 16 c)
          </note>
          <note>
            Anf. 76 LISBETH STAAF-IGELSTRÖM
          </note>
          <note>
            (s):
          </note>
          <note>
            Herr talman! Konstitutionsutskottet har efter anmälan tagit upp
            till granskning agerandet inom
          </note>
          <note>
            Utrikesdepartementet, UD, i samband med att
          </note>
          <note>
            Styrelsen för internationell utveckling, SIDA, i januari i år
            tillsatte en tjänst som biståndsråd vid svenska ambassaden i Managua.
          </note>
          <note>
            Enligt gällande förordning tillsätts tjänster som chef vid biståndskontoren
            av SIDA efter samråd med UD. Om chefen samtidigt är chef för en
            utrikesmyndighet, tillsätts tjänsten dock av regeringen efter
            anmälan av generaldirektören.
          </note>
          <note>
            I en skrivelse till generaldirektören vid SIDA, Carl
          </note>
          <note>
            Tham, daterad den 24 januari 1994, tog statssekreterare Alf Samuelsson
            upp frågan om tillsättning av Anders Hagwall på en tjänst som
            chef för biståndskontoret i Managua. I skrivelsen underströks
            vikten av samråd när det gäller tillsättning av biståndsråd, och
            Alf Samuelsson ansåg att den beslutsprocess som var överenskommen
            inte hade tillämpats.
          </note>
          <note>
            Samuelsson anförde följande: ''I de fall som en anställd vid
            SIDA eller annan biståndsmyndighet utnämnts till ambassadör följer
            med naturlig logik att UD ansvarar för andremannatjänsten.'' Med
            utgångspunkt i detta skriver statssekreteraren att det inte är
            acceptabelt från UD:s synpunkt att utse
          </note>
          <note>
            Anders Hagwall, utan han anser att denne skall placeras i Maputo
            i Moçambique. Vidare framför
          </note>
          <note>
            Alf Samuelsson att Hagwalls fru skall få arbete på samma ställe.
          </note>
          <note>
            Min första fråga till utskottsmajoritetens företrädare Ingvar
            Svensson är följande. Enligt uppgift är också ambassadören i Maputo
            ursprungligen rekryterad från SIDA. Varför går det bra med två
            rekryterade från SIDA på den ena ambassaden men ej på den andra?
            Mina nästkommande frågor till Ingvar Svensson är följande. Anser
            Ingvar Svensson att vad den sökandes fru skall syssla med skall
            ligga till grund vid tjänstetillsättningar? Anser inte Ingvar
          </note>
          <note>
            Svensson att tillsättningar av statliga tjänster skall ske endast
            på sakliga grunder såsom förtjänst och skicklighet?
          </note>
          <note>
            Vidare anför Alf Samuelsson i skrivelsen: ''Om inte denna tillsättning
            återkallas kan konsekvensen bli att SIDA i framtiden inte kan
            komma i fråga för fler ambassadchefsposter av den enkla anledningen
            att
          </note>
          <note>
            UD inte kan riskera en upprepning med dess negativa konsekvenser.''
          </note>
          <note>
            Min nästa fråga till Ingvar Svensson är: Anser
          </note>
          <note>
            Ingvar Svensson att det är rätt att framföra sådana förtäckta
            hot i samband med tjänstetillsättningar?
          </note>
          <note>
            Ytterligare ett citat ur skrivelsen: ''Vi, biståndsministern
            är informerad i ärendet, anser detta anmärkningsvärt.'' Detta
            sista citat, herr talman, visar på att skrivelsen skickats med
            statsrådet Alf Svenssons goda minne.
          </note>
          <note>
            Herr talman! Samråd har skett i denna fråga, vilket generaldirektör
            Carl Tham också påpekar i sin svarsskrivelse av den 29 januari
            i år till statssekreterare Samuelsson.
          </note>
          <note>
            Utskottsmajoriteten anser att skrivelsen från Alf
          </note>
          <note>
            Samuelsson till Carl Tham var ett led i detta samrådsförfarande.
            Detta anser vi reservanter vara en mycket märklig slutsats från
            utskottsmajoritetens sida.
          </note>
          <note>
            Min fråga till Ingvar Svensson är: Är det brukligt att i ett
            samrådsförfarande skicka skrivelser med ett sådant innehåll som
            Alf Samuelsson framför? Hela skrivelsen och dess innehåll pekar
            ju på att statssekreteraren trodde att tillsättningen var klar!
          </note>
          <note>
            Då är det inte fråga om något samråd, anser vi reservanter.
          </note>
          <note>
            Vi socialdemokrater anser att statssekreterare Alf
          </note>
          <note>
            Samuelssons skrivelse till generaldirektör Carl
          </note>
          <note>
            Tham skall ses som ett otillbörligt försök att påverka ett beslut
            på ett sätt som står i strid med syftet i 11 kap. 7 § regeringsformen.
            Jag upprepar skrivelsens formulering: ''Vi, biståndsministern
            är informerad i ärendet, anser detta anmärkningsvärt.'' Det ger
            vid handen att detta har skett med Alf Svenssons goda minne. Därför
            kan statsrådet inte undgå kritik.
          </note>
          <note>
            Herr talman! Jag yrkar bifall till reservation 7.
          </note>
          <note type="speaker">
            Anf. 77 INGVAR SVENSSON (kds):
          </note>
          <note>
            Herr talman! Vi granskar inte generaldirektörers eller statssekreterares
            agerande i konstitutionsutskottet. Vi granskar statsrådens och
            regeringens hanterande av frågor. Men annars kan det vara ganska
            intressant att se på vad som har hänt i detta ärende som Socialdemokraterna
            utnyttjar till max.
          </note>
          <note>
            Först går en generaldirektör ifrån en uppgörelse som finns mellan
            UD och SIDA. Den 19 januari informeras personalorganisationerna
            om att beslutet skall fattas, vilket sedermera sker den 31
          </note>
          <note>
            januari. Statssekreteraren får veta detta. Han ringer generaldirektören,
            men lyckas inte få tag i honom. Eftersom statssekreteraren skall
            göra en utlandsresa framför han synpunkterna i ett brev till generaldirektören.
            Det är inget konstigt att det framförs protester när man går ifrån
            en uppgörelse.
          </note>
          <note>
            Men vad gör generaldirektören? Jo, han ser ett gyllene tillfälle
            att politisera det hela. Han är så ivrig att han inte ens kontrollerar
            vilket datum det brev hade som statssekreteraren skickat.
          </note>
          <note>
            Generaldirektören skriver att det är daterat den 26
          </note>
          <note>
            januari. Den 28 januari skriver generaldirektören ett svar på
            brevet. Då kan han med glädje åberopa regeringsformens 11 kap.
            6 § om att regeringen inte skall lägga sig i myndighetsutövning.
            Men det är först den 31 januari som beslutet fattas. Detta är
            patetiskt, och samtidigt ser han till att han får framträda i
            TV och politisera det hela.
          </note>
          <note>
            Detta har varit ett mycket billigt knep. Det märkliga är att
            Socialdemokraterna har gått på det billiga knepet och försöker
            utnyttja det till max och koka soppa på en spik.
          </note>
          <note>
            Lisbeth Staaf-Igelström ställde ett antal frågor till mig. Men
            dessa frågor berör inte det som konstitutionsutskottet har att
            granska, utan de rör innehållet i statssekreterarens brev om placering
            i
          </note>
          <note>
            Maputo, om hustruns tjänstgöring osv.
          </note>
          <note>
            Konstitutionsutskottet tar inte ställning i sak.
          </note>
          <note>
            Utskottet tar inte heller ställning till meriter i det här sammanhanget,
            utan utskottet granskar om regeringen eller statsrådet har hanterat
            frågan på ett felaktigt sätt. Såvitt jag kan se har det inte förekommit.
            Någon otillbörlig inblandning från statsrådets sida har det inte
            varit fråga om i detta sammanhang.
          </note>
          <note>
            Däremot riktar ett enigt utskott en kraftig kritik mot diarieföringen
            av breven, vilket Lisbeth Staaf-
          </note>
          <note>
            Igelström kanske glömde. Denna kritik är helt befogad.
          </note>
          <note>
            Herr talman! Jag yrkar kraftfullt avslag på reservation 7.
          </note>
          <note>
            Anf. 78 LISBETH STAAF-IGELSTRÖM (s)
          </note>
          <note>
            replik:
          </note>
          <note>
            Herr talman! Jag konstaterar att Ingvar Svensson inte vill svara
            på de frågor som jag ställt. Jag tycker att dessa frågor är väsentliga
            i detta ärende.
          </note>
          <note>
            Självfallet är det statsråden och regeringen som granskas. Och
            vi socialdemokrater anser att statsrådet Alf Svensson var informerad
            i denna fråga, därför kan han inte undgå kritik.
          </note>
          <note>
            I den utskottsbedömning som utskottsmajoriteten står bakom säger
            man att man anser att skrivelsen är ett led i det föreskrivna
            samrådet. Det tycker jag är mycket märkligt. Och denna fråga sade
            Ingvar
          </note>
          <note>
            Svensson inte någonting om. Alla de som läser denna skrivelse
            inser ju att det inte är ett led i samrådsförfarandet. Jag vill
            ha en kommentar av
          </note>
          <note>
            Ingvar Svensson på den punkten.
          </note>
          <note type="speaker">
            Anf. 79 INGVAR SVENSSON (kds) replik:
          </note>
          <note>
            Herr talman! Om Lisbeth Staaf-Igelström och jag träffar en överenskommelse
            och om Lisbeth Staaf-
          </note>
          <note>
            Igelström sedan bryter den, tycker Lisbeth Staaf-
          </note>
          <note>
            Igelström att det är så konstigt om jag påtalar att hon brutit
            vår överenskommelse?
          </note>
          <note>
            Vad gäller de frågor som Lisbeth Staaf-Igelström ställer till
            mig vill jag säga att de handlar om att recensera innehållet i
            ett brev. Men det är faktiskt inte konstitutionsutskottets uppgift.
          </note>
          <note>
            Anf. 80 LISBETH STAAF-IGELSTRÖM (s)
          </note>
          <note>
            replik:
          </note>
          <note>
            Herr talman! En av de frågor som jag ställde gällde bl.a. att
            statssekreterare Alf Samuelsson sade att i den skrivelse som skickades
            till generaldirektör
          </note>
          <note>
            Carl Tamm -- vi skall då komma ihåg att också statsrådet Alf
            Svensson var informerad i denna fråga -- påtalades det att en
            anledning till att man ville flytta Anders Hagwall till ett annat
            ställe var att ambassadören var rekryterad från SIDA. Men även
            till det ställe som man ville flytta Hagwall var ambassadören
            rekryterad från SIDA. Vari ligger skillnaden, Ingvar Svensson?
          </note>
          <note type="speaker">
            Anf. 81 INGVAR SVENSSON (kds) replik:
          </note>
          <note>
            Herr talman! Det kan förekomma många konstigheter och inkonsekvenser
            i brev av denna typ. Men det är faktiskt inte det vi i utskottet
            granskar. Vi tar ställning till om regeringen eller statsrådet
            hanterat situationen på ett felaktigt sätt eller inte. Det tar
            vi ställning till. Vi i utskottet gör inga politiska avvägningar,
            och vi gör inte heller några bedömningar av människors meriter
            och kompetens; det gör andra. Vi granskar huruvida statsråd oh
            regering hanterat frågan på ett felaktigt sätt eller inte.
          </note>
          <note>
            Statsministerns anförande ''Sverige och de baltiska länderna''
            den 17 november 1993
          </note>
          <note>
            (avsnitt 17)
          </note>
          <note type="speaker">
            Anf. 82 ELVY SÖDERSTRÖM (s):
          </note>
          <note>
            Herr talman! I sin inledning av dagens granskningsdebatt sade
            tredje vice talman Bertil
          </note>
          <note>
            Fiskesjö att vi socialdemokrater med ljus och lykta sökt efter
            ärenden för att få anledning att granska den nu sittande borgerliga
            regeringen.
          </note>
          <note>
            Min kommentar till det påståendet är: Om det vore så väl! Om
            det vore så väl hade vi i riksdagen inte behövt behandla de ärenden
            som vi nu har på vårt bord.
          </note>
          <note>
            För svensk säkerhetspolitik hade det varit bra om statsministern
            inte gjort sitt uttalande. Därigenom hade ju utskottet inte behövt
            granska statsministerns anförande ''Sverige och de baltiska länderna''
            den 17 november 1993 hållet vid
          </note>
          <note>
            Utrikespolitiska institutet.
          </note>
          <note>
            Grunden för Sveriges neutralitets- och säkerhetspolitik har under
            lång tid varit
          </note>
          <note>
            ''alliansfrihet i fred syftande till neutralitet i krig''.
          </note>
          <note>
            Denna politik har varit ett ovärderligt bidrag till den fred
            och stabilitet som Sverige fått leva under i snart två sekel.
          </note>
          <note>
            I utrikesutskottets betänkande 1992/93:UU19
          </note>
          <note>
            vidhöll utskottet denna uppfattning. Utskottet slog fast att
            målet för den svenska säkerhetspolitiken förblir detsamma som
            riksdagen slagit fast vid flera tidigare tillfällen. Sveriges
            militära alliansfrihet syftande till att vårt land skall kunna
            vara neutralt i händelse av krig i vårt närområde består. Detta
            var, sade utskottet, en precisering men i grunden ingen ändring
            i huvudsak.
          </note>
          <note>
            Vi socialdemokrater anser att statsministerns tal den 17 november
            1993 gör avsteg från rådande svensk säkerhetspolitik. Talet har
            samfällt, både hemma och utomlands, uppfattats som en positionsförskjutning.
          </note>
          <note>
            I sitt tal den 17 november sade Carl Bildt bl.a.:
          </note>
          <note>
            ''Men när jag har svårt att se neutraliteten som ett sannolikt
            val för Sverige i de konfliktfall i vårt närområde som vi i dag
            kan föreställa oss, så är det därför att den sätter mycket snäva
            gränser för vad vi kan göra för att främst politiskt hjälpa grannar
            som behöver vårt stöd. Och jag tror inte att vare sig våra intressen,
            eller svenska folkets uppfattning om vad vanlig anständighet kräver,
            kommer att tala för en så snäv hållning.''
          </note>
          <note>
            Vi anser också att det är anmärkningsvärt att statsministern
            inte samrådde med övriga partier och partiledare innan statsministern
            höll detta tal.
          </note>
          <note>
            Talet behandlade ett vitalt svenskt säkerhetsintresse. Statsministern
            hade t.ex. kunnat ta upp frågan i Utrikesnämnden. Det handlar
            inte bara om en formfråga utan om att förankra en politik som,
            när det gäller, verkligen skall ha hela folkets stöd. Den statsminister
            som vill göra en förändring av svensk säkerhetspolitik måste söka
            samråd. Denna fråga är av den art att den också bör bli föremål
            för behandling i Sveriges riksdag. Det blir den nu genom vår granskning.
          </note>
          <note>
            Utrikesnämnden inrättades som ett permanent organ genom en grundlagsändring
            år 1921. Enligt
          </note>
          <note>
            10 kap. 6 § regeringsformen står det: ''Regeringen skall fortlöpande
            hålla utrikesnämnden underättad om de utrikespolitiska förhållanden,
            som kan få betydelse för riket, och överlägga med nämnden om dessa
            så ofta det erfordras. I alla utrikesärenden av större vikt skall
            regeringen före avgörandet överlägga med nämnden, om det kan ske.''
          </note>
          <note>
            Vi socialdemokrater anser att statsministerns avsteg från den
            svenska säkerhetspolitiken är av större vikt. Den tolkning som
            statsministern givit av
          </note>
          <note>
            Sveriges möjliga agerande i händelse av en konflikt i vårt närområde
            står inte i överensstämmelse med de uttalanden som riksdagen gjort.
          </note>
          <note>
            Det är också anmärkningsvärt att
          </note>
          <note>
            Statsrådsberedningen i sin promemoria till konstitutionsutskottet
            ansett att frågan om hur anförandet beretts inom regeringskansliet
            är utan betydelse. Det är inte mindre anmärkningsvärt med tanke
            på Olof Johanssons reaktion på statsministerns tal.
          </note>
          <note>
            Herr talman! Vi i Sverige har gjort helt klart var
          </note>
          <note>
            Sverige står när det gäller Estland, Lettland och
          </note>
          <note>
            Litauen. Under de kritiska kuppdagarna i augusti
          </note>
          <note>
            1991 i Moskva kulminerade år av svenskt politiskt och praktiskt
            engagemang för de baltiska ländernas självständighet. Då behövde
            de verkligen vårt stöd.
          </note>
          <note>
            Vi beredde t.ex. då vägen för att företrädare för den övriga
            världen, som icke erkänt de baltiska regeringarna, skulle kunna
            verka från Stockholm.
          </note>
          <note>
            Skulle de baltiska länderna utsättas för rysk aggression kommer
            givetvis Sverige att på olika sätt stödja Estlands, Lettlands
            och Litauens självständighet och demokrati. Hur detta stöd skulle
            se ut måste givetvis utformas med utgångspunkt från svenska säkerhetsintressen
            och svensk säkerhetspolitik. Alliansfriheten ger oss ett stort
            handlingsutrymme. Vi skall inte i dag begränsa detta genom uttalanden
            som inte diskuterats och förankrats i Sveriges riksdag. Vi kan
            inte föra en hypotetisk säkerhetspolitik.
          </note>
          <note>
            Carl Bildts uttalande om Sveriges säkerhetspolitik är på väg
            att bli ett allvarligt problem för Sverige.
          </note>
          <note>
            Det har skapat osäkerhet både här hemma och utomlands. Genom
            att öka osäkerheten om vår politik riskerar statsminister Carl
            Bildt att skada
          </note>
          <note>
            Sveriges säkerhet.
          </note>
          <note>
            Utifrån vår säkerhetspolitik skall vi behålla vår trovärdighet
            och vår handlingsfrihet. Därför får vi inte skapa denna osäkerhet
            som nu har uppstått.
          </note>
          <note>
            Vår alliansfrihet kan ge ett viktigt bidrag för att förhindra
            att motsättningar i vår närhet växer till en allvarlig konflikt.
          </note>
          <note>
            Herr talman! Den dag då vår politik måste sättas på prov måste
            vi veta att den har ett brett stöd här hemma. Omvärlden måste
            veta var vi står, och därför kan vi inte bedriva en hypotetisk
            säkerhetspolitik. Carl Bildt driver denna politik utan förankring
            i riksdagens fastlagda säkerhetspolitik. Det är ingenting annat
            än en personlig politik.
          </note>
          <note>
            Det är därför som vi socialdemokrater har begärt att statsministerns
            tal den 17 november 1993 skall granskas.
          </note>
          <note>
            Nu är det inte bara vi socialdemokrater som har reagerat. I en
            artikel i Svenska Dagbladet har Rolf
          </note>
          <note>
            H. Lindholm, som är minister och chef för skyddsmaktssekretariatet
            på UD, uttryckt precis samma sak, nämligen att statsministern
            skapar osäkerhet om svensk neutralitetspolitik.
          </note>
          <note>
            I en artikel i Svenska Dagbladet den 20 maj i år säger förre
            kabinettssekreteraren i UD Sverker
          </note>
          <note>
            Åström:
          </note>
          <note>
            ''Den tolkning som Bildt företräder har lett honom till att spekulera
            om Sveriges hållning i fall av hot mot de baltiska länderna. Han
            säger sig icke kunna se neutraliteten som ett sannolikt val för
            Sverige i ett sådant läge. Det må han gärna anse men han har inte
            något mandat att på folkets vägnar göra uttalanden om vår hållning
            i hypotetiska framtida situationer med oklara konturer.''
          </note>
          <note>
            Även i utländska tidningar har man konstaterat att
          </note>
          <note>
            Sverige har gjort avsteg från tidigare förd politik, med anledning
            av statsministerns tal.
          </note>
          <note>
            I den danska tidningen Politiken kunde vi den 20
          </note>
          <note>
            november 1993 läsa följande:
          </note>
          <note>
            ''Talen markerar en klar kursändring i förhållande till den svenska
            riksdagens uttalanden under de senaste åren då man slagit fast
            att Sverige skall vara neutralt i tillfälle av krig i närområdet.''
          </note>
          <note>
            Herr talman! Den borgerliga majoriteten i konstitutionsutskottet
            betalar ett högt pris då den inte vill uttala det olämpliga i
            att statsministern ger omvärlden en ny och högst tvivelaktig tolkning
            av vår säkerhetspolitik. Det är en tolkning som helt saknar stöd
            i beslut som fattats i denna kammare.
          </note>
          <note>
            Anser de övriga partierna att det är viktigt att det råder politisk
            enighet om den svenska säkerhetspolitiken? Anser de att den citerade
            versionen från statsministerns tal innebär att det råder enighet?
          </note>
          <note>
            Att statsministerns tolkning av svensk säkerhetspolitik inte
            står i överensstämmelse med riksdagens beslut är klart. Det har
            skapat osäkerhet i Sverige och utomlands. Så får det inte fortsätta.
          </note>
          <note>
            Statsminister Carl Bildt kan därför inte undgå kritik för sitt
            agerande.
          </note>
          <note>
            Jag ber, herr talman, att med anledning av detta få yrka bifall
            till den socialdemokratiska reservationen nr 8 som fogats till
            betänkandet under avsnitt 17.
          </note>
          <note type="speaker">
            Anf. 83 BENGT HURTIG (v):
          </note>
          <note>
            Herr talman! Den nya formel som riksdagen har ställt sig bakom
            när det gäller utrikes- och säkerhetspolitiken uttalade Elvy Söderström
            nyss, men det finns skäl att upprepa den. Man säger att
          </note>
          <note>
            ''vårt land skall kunna vara neutralt i händelse av krig i vårt
            närområde''. ''Skall kunna'' innebär ju också att det har öppnats
            för alternativ, på ett annat sätt än vad som gällde med den tidigare
            formuleringen, dvs. att politiken syftade till neutralitet i krig
            i vårt närområde.
          </note>
          <note>
            Det här har också, som Elvy Söderström sade, uppfattats så att
            det inte är fråga om någon väsentlig ändring av utrikespolitiken,
            utan bara en precisering av hur man tänker sig att det skall gå
            till.
          </note>
          <note>
            När Carl Bildt tar det här till intäkt för att göra de formuleringar
            som han har gjort i sitt tal, skapar han naturligtvis en irritation,
            en oro och en osäkerhet också i vårt land om vilken sorts utrikespolitik
            som Sverige egentligen står för.
          </note>
          <note>
            Vi har från början i Vänsterpartiet haft den inställningen att
            det skulle ha varit bättre att bibehålla den gamla formuleringen,
            om alliansfrihet syftande till neutralitet i krig. Den uppfattningen
            har vi fortfarande. Den nya formuleringen har inte visat sig vara
            bra. Det framgår ju i de här sammanhangen.
          </note>
          <note>
            Carl Bildt säger också i sitt tal: ''Den automatik i vår politik
            som var en konsekvens av det blockuppdelade Europa finns inte
            längre.'' Det är alltså murens fall och upplösningen av
          </note>
          <note>
            Warszawapakten som har ändrat förutsättningarna.
          </note>
          <note>
            Man kan naturligtvis säga att förutsättningarna har ändrats,
            men Sverige har också under lång tid, i
          </note>
          <note>
            130--140 år, fört ungefär samma alliansfrihetspolitik, syftande
            till neutralitet, utan att NATO eller Warszawapakten fanns. NATO
          </note>
          <note>
            skapades 1949 och Warszawapakten 1955. Den här politiken fördes
            under lång tid innan dess, med betydande framgång.
          </note>
          <note>
            Jag vill inte säga att den här politiken har varit speciellt
            ärofull eller speciellt moralisk, men den har gynnat svenska folkets
            möjligheter att hålla sig utanför krig och konflikter och verkat
            stabiliserande för säkerhetspolitiken i Norden.
          </note>
          <note>
            Därom är de flesta analytiker ense.
          </note>
          <note>
            Det här har uppfattats som ett försök till en kursändring och
            har skapat osäkerhet i vår omvärld. Jag kan tänka mig många framtida
            situationer i de geopolitiska förhållandena, då en stor, stark
            stormakt i söder och en stor, stark stormakt öster om oss kommer
            att råka i konflikt med varandra och vill utnyttja det skandinaviska
            territoriet för sina syften. Det är de grundläggande geopolitiska
            förhållandena som har varit grunden för den typ av utrikespolitik
            som har formulerats.
          </note>
          <note>
            De har i princip ännu inte ändrats, även om vi kan hoppas att
            vi rör oss i den riktningen.
          </note>
          <note>
            Jag menar att det kommer att kunna uppstå situationer då vi gör
            skilda bedömningar av vilka militära åtgärder som skall vidtas,
            skilda bedömningar gentemot t.ex. Tyskland i en konflikt mellan
            Tyskland och Ryssland. Det kan då vara en fördel att stå kvar
            i den alliansfria positionen.
          </note>
          <note>
            Det kan också vara så att man gör gemensamma bedömningar, att
            man kommer till samma slutsats om vilka militära åtgärder som
            är nödvändiga, och i så fall skulle en allians kunna vara till
            fördel.
          </note>
          <note>
            Men det är för tidigt att dra några bestämda slutsatser om hur
            utrikes- och säkerhetspolitiken skall formeras i de här avseendena.
            Tills vidare måste den framgångsrika politik som har förts när
            det gäller alliansfrihet och neutralitet ligga fast.
          </note>
          <note>
            Vi har också under avsnitt 17 velat rikta kritik mot statsministern
            på grund av det här talet.
          </note>
          <note type="speaker">
            Anf. 84 BIRGER HAGÅRD (m):
          </note>
          <note>
            Herr talman! Elvy Söderström sade förut att man i det här fallet
            inte behövde söka med ljus och lykta efter förevändningar för
            att angripa regeringen.
          </note>
          <note>
            Det beror på hur stor tyngd man vill ha i sin kritik.
          </note>
          <note>
            I det här fallet tycker jag att talet om att göra en höna av
            en fjäder verkligen är på sin plats.
          </note>
          <note>
            Socialdemokraterna vill rikta kritik -- t.o.m. stark kritik --
            mot statsministern för hans tal om
          </note>
          <note>
            Baltikum den 17 november förra året. Det påstås i den socialdemokratiska
            reservationen att detta tal skulle ha skapat osäkerhet om innehållet
            i den svenska säkerhetspolitiken och att det skulle ha varit nya
            ståndpunkter som fördes fram.
          </note>
          <note>
            Utskottets majoritet delar helt naturligt inte alls denna uppfattning.
            I själva verket hade de synpunkter som fördes fram av statsministern
            den
          </note>
          <note>
            17 november framförts vid ett flertal tillfällen, både i tal
            och i skrift. De var väl kända i hela regeringskretsen, och de
            låg dessutom helt i linje med den uppfattning utrikesutskottet
            uttryckt när det gäller vår säkerhetspolitik.
          </note>
          <note>
            Socialdemokraterna kritiserar också formen. Man säger att statsministern
            borde ha samrått med regeringskollegerna. Men snälla nån -- var
            det nödvändigt att samråda om sådant som redan var allmänt känt
            i regeringskretsen?
          </note>
          <note>
            Socialdemokraterna menar att Utrikesnämnden borde ha inkallats.
            Det hade varit exempellöst av statsministern att kalla in utrikesministern
            för att meddela Utrikesnämnden att han tänkte hålla ett anförande
            där han skulle upprepa ståndpunkter som han tidigare hade fört
            fram i olika sammanhang! Det är inte för sådana ändamål som vi
            har Utrikesnämnden.
          </note>
          <note>
            Förvisso uttryckte Carl Bildt vid detta tillfälle något som jag
            tror att ett stort folkflertal i detta land är berett att ställa
            sig bakom, nämligen ett stöd åt de baltiska folken, åt Estland,
            Lettland och Litauen.
          </note>
          <note>
            De skall inte än en gång behöva känna att de, liksom 1940, blir
            förrådda av Sverige. De skall inte än en gång behöva känna att
            de, liksom de balter som utlämnades av Sverige på skammens dag,
            inte kan lita på Sverige.
          </note>
          <note>
            Statsministern har inte skapat något som helst problem i detta
            sammanhang. De problem som finns har skapats tidigare genom uttalanden
            av sådana personer som Sten Andersson, Sture
          </note>
          <note>
            Ericson och Pierre Schori, väl kända socialdemokratiska profiler.
          </note>
          <note>
            Med detta, herr talman, yrkar jag att utskottets anmälan godkänns
            och att anmälan i reservationen avslås.
          </note>
          <note type="speaker">
            Anf. 85 ELVY SÖDERSTRÖM (s) replik:
          </note>
          <note>
            Herr talman! Till Birger Hagård vill jag säga att det finns tyngd
            i vår kritik.
          </note>
          <note>
            Detta är inte vilket ärende som helst. Det handlar om svensk
            säkerhetspolitik, och det står helt klart att statsministerns
            uttalande har skapat osäkerhet, inte bara här hemma utan även
            i andra länder. I
          </note>
          <note>
            mitt anförande tidigare citerade jag Sverker
          </note>
          <note>
            Åström, Rolf H. Lindholm och den danska tidningen Politiken.
          </note>
          <note>
            Birger Hagård sade att statsministern vid ett flertal tillfällen
            har upprepat samma sak. Ja, men det förändrar inte innehållet
            i sak. Ärendet är nämligen av en sådan betydelse att det borde
            behandlas i
          </note>
          <note>
            Sveriges riksdag.
          </note>
          <note>
            Svensk säkerhetspolitik får inte bli uttryck för statsministerns
            personliga åsikter. I mer än ett halvt år har Ingvar Carlsson
            begärt överläggningar med statsministern om säkerhetspolitiken,
            bl.a. med anledning av att statsministern vid ett flertal tillfällen
            gett uttryck för personliga åsikter. Svensk säkerhetspolitik får
            inte bli uttryck för något privat tyckande. Den skall läggas fast
            i Sveriges riksdag.
          </note>
          <note>
            Jag vill upprepa min fråga: Anser Birger Hagård att det är viktigt
            att det råder enighet om svensk säkerhetspolitik? Jag ser fram
            emot ett svar på den frågan.
          </note>
          <note type="speaker">
            Anf. 86 BIRGER HAGÅRD (m) replik:
          </note>
          <note>
            Herr talman! Jag vill erinra Elvy Söderström om att det varken
            är Sverker Åström, Rolf Lindholm eller den danska tidningen Politiken
            som utformar den svenska säkerhetspolitiken. Det görs av regeringen
            och riksdagen.
          </note>
          <note>
            Statsministerns tal låg helt i linje med vad som hade framkommit
            i utrikesutskottet i Sveriges riksdag.
          </note>
          <note>
            Det fanns alltså inte några stora nyheter i detta tal över huvud
            taget. Om det ändå uppfattades så av
          </note>
          <note>
            Elvy Söderström och vissa andra socialdemokrater så får det väl
            vara på det viset. Det är inte mycket att göra åt.
          </note>
          <note>
            Nog är det bra om det kan råda enighet om vår säkerhetspolitik,
            men det får kanske inte åstadkommas till vilket pris som helst.
            Det har också en hel del att göra med tolkningar i dessa sammanhang.
          </note>
          <note type="speaker">
            Anf. 87 ELVY SÖDERSTRÖM (s) replik:
          </note>
          <note>
            Herr talman! Än en gång vill jag säga att det inte bara är vi
            socialdemokrater som har gjort denna tolkning av innebörden av
            statsministerns tal.
          </note>
          <note>
            I sin första replik sade Birger Hagård litet förklenade att han
            ansåg vi hade skapat osäkerhet genom att ta upp detta i vår reservation.
            Men faktum är att detta framförs av andra än socialdemokrater.
            Sverker Åström är ju ändå en man med stor erfarenhet av svensk
            säkerhetspolitik genom åren.
          </note>
          <note>
            Vi anser att statsministerns tal inte står i överensstämmelse
            med vad riksdagen eller utrikesutskottet tidigare har sagt. Det
            är tydligt att vi inte kan bli eniga om detta.
          </note>
          <note>
            Jag vet att den borgerliga regeringen på andra områden för en
            politik för att privatisera det mesta, t.ex. statliga företag.
            Men se till att man inte privatiserar svensk säkerhetspolitik!
            Den skall slås fast av Sveriges riksdag.
          </note>
          <note type="speaker">
            Anf. 88 BIRGER HAGÅRD (m) replik:
          </note>
          <note>
            Herr talman! Jag konsterar att det som Elvy
          </note>
          <note>
            Söderström nu säger här i kammaren inte är riktigt samma saker
            som står i den socialdemokratiska reservationen. I den sägs över
            huvud taget ingenting om att det tal som framfördes av Carl
          </note>
          <note>
            Bildt på något sätt skulle ha inneburit något brott mot den linje
            som har formulerats av utrikesutskottet och av riksdagen.
          </note>
          <note>
            Elvy Söderström använder också uttrycket ''avsteg från den svenska
            säkerhetspolitiken''. Så formuleras det inte i den socialdemokratiska
            reservationen. Där står det, litet luddigt ''skapar osäkerhet''.
            I reservationen har man tydligen inte velat gå lika långt som
            Elvy Söderström har gjort här.
          </note>
          <note>
            Därför är det förvånansvärt att reservationen mynnar ut i krav
            på en stark kritik av statsmininstern. Den något uppblåsta attityd
            som kommer till uttryck på slutet motsvaras ju ingalunda av det
            innehåll som i övrigt förs fram i reservationen.
          </note>
          <note type="speaker">
            Anf. 89 ELVY SÖDERSTRÖM (s) replik:
          </note>
          <note>
            Herr talman! Det är inga uppblåsta åsikter som förs fram. Det
            handlar om svensk säkerhetspolitik, något som vi socialdemokrater
            tycker är oerhört viktigt. Vi tycker också att det är oerhört
            viktigt att det råder enighet om säkerhetspolitiken i Sveriges
            riksdag och att vi har hela svenska folkets stöd bakom oss när
            vi fastställer den.
          </note>
          <note>
            Jag vill också kommentera vad Birger Hagård sade tidigare, nämligen
            att vi socialdemokrater inte skulle ha visat vårt stöd för de
            baltiska länderna. Då vill jag än en gång bara hänvisa till vad
            jag pekade på i min inledning. I handling har vi i samband med
            den dramatiska krisen i augusti 1991 visat var vi står. Vi beredde
            vägen för flera andra länder när det gäller hur vi ställer oss
            i kampen för att hjälpa de baltiska länderna att bevara sin demokrati
            och sin säkerhet.
          </note>
          <note type="speaker">
            Anf. 90 BIRGER HAGÅRD (m):
          </note>
          <note>
            Herr talman! Sent skall syndaren vakna, eller bättre sent än
            aldrig. Det var tur att man intog den attityden under de dagar
            i augusti 1991 då det begav sig. Det finns dock andra tillfällen,
            som jag erinrade om, då Sten Andersson kanske inte har formulerat
            de allra bästa sentenserna när det gäller den svenska hållningen
            och den svenska uppfattningen om de baltiska staterna. Likaledes
            har det förekommit att Sture Ericson och även Pierre
          </note>
          <note>
            Schori har kommit med förlöpningar åt ett håll som knappast är
            acceptabelt. Men jag hoppas att vi kan vara överens om att Estland,
            Lettland och Litauen skall ha allt möjligt stöd i framtiden.
          </note>
          <note>
            Övriga frågor
          </note>
          <note type="speaker">
            Anf. 91 SYLVIA LINDGREN (s):
          </note>
          <note>
            Herr talman! Det är ingen tvekan om att Bromma flygplats har
            varit föremål för en bullrig historia från mitten av 40-talet
            och fram till i dag. Tyvärr ser det ut som om det kommer att fortsätta.
            Det har blivit något av ett ''evighetsproblem''. Flygplatsen invigdes
            1936, och redan 1945 kom de första klagomålen på buller från de
            kringboende i området.
          </note>
          <note>
            År 1968 sade hälsovårdsnämden i Stockholm nej till flygbolagen
            som ville börja trafikera Bromma med
          </note>
          <note>
            DC-9. Luftfartsverket sade ja.
          </note>
          <note>
            År 1969 gav regeringen Luftfartsverket bakläxa:
          </note>
          <note>
            Inga jetplan på Bromma. SAS flyttade sin jetdrivna inrikestrafik
            till Arlanda. Linjeflyg blev dock kvar på Bromma med sina propellerplan.
          </note>
          <note>
            År 1971 utredde förvaltningarna i Stockholm alternativ till Bromma,
            som man ansåg skulle läggas ner. Inget alternativ godtogs. Linjeflyg
            ansökte om att få börja flyga med jetplan, F 28, på
          </note>
          <note>
            Bromma. Hälsovårdsnämnden sade nej efter att ha provmätt bullret
            från F 28.
          </note>
          <note>
            Jag kan fortsätta att räkna upp vad som hände åren
          </note>
          <note>
            1972, 1973, 1975, 1976, 1977, 1978 och 1979.
          </note>
          <note>
            Herr talman! Den 17 december 1980 fattade riksdagen beslut om
            att jettrafiken på Bromma snarast skulle flyttas till Arlanda.
            Det hette också att Bromma flygplats tills vidare skulle bibehållas
            som flygplats med inriktning på allmänflyget och behovet av en
            reservflygplats. Detta var riksdagens beslut.
          </note>
          <note>
            År 1983 flyttade jettrafiken från Bromma till
          </note>
          <note>
            Arlanda. Därmed var riksdagsbeslutet fullföljt. Vi var många
            som trodde att frågan i det fallet nu äntligen hade nått sitt
            slut, men så var det inte.
          </note>
          <note>
            År 1991 fick vi en regering som skulle avreglera flyget, och
            denna regering tillåter också en utökad jettrafik på Bromma --
            trots beslutet från 1980 om att jetflyg inte skulle förekomma
            där.
          </note>
          <note>
            Vi har alltså ännu inte sett slutet på denna fråga trots att
            många många har uppfattningen att det är negativt med jetflyg
            på Bromma. Miljön är också något som stockholmare måste få kämpa
            för.
          </note>
          <note>
            Vid upprepade tillfällen har riksdag, regering och diverse myndigheter
            satt upp deadlines för jettrafiken på Bromma. Som framgår av det
            här nu redovisade -- och jag försäkrar att det finns hyllmeter
            att läsa i denna fråga för den intresserade -- har ärendet om
            Bromma hela tiden skjutits framåt. Men problemen kvarstår. Varje
            gång har besluten förhalats. I dag ökar alltså jettrafiken igen,
            nästan 50 år efter det att klagomålen på miljöstörningar började.
          </note>
          <note>
            Bromma är inte lämplig som flygplats. Jag anser --
          </note>
          <note>
            liksom Oskar Lindkvist -- att regeringen har svikit tidigare
            löften genom att inte bry sig om de beslut som fattades i riksdagen
            1980. Man medverkar nu till en ökning av jettrafiken.
          </note>
          <note>
            Man sliter sönder delar för en samordnad trafiklösning i Stockholmsområdet,
            vilket naturligtvis påverkar miljön i vår huvudstad.
          </note>
          <note>
            Herr talman! Jag beklagar detta djupt.
          </note>
          <note>
            I det nu aktuella betänkandet på s. 659, bil. A 16.2
          </note>
          <note>
            kan man läsa: ''Beslutet innebar att Linjeflygs trafik med Fokker
            F 28 skulle överflyttas till
          </note>
          <note>
            Arlanda eftersom dessa flygplan inte uppfyllde de miljökrav som
            uppställts för Bromma. Riksdagens beslut innebar således inte
            ett generellt förbud mot jetmotordrivna flygplan på Bromma.
          </note>
          <note>
            Den nu bedrivna trafiken ligger enligt regeringens uppfattning
            inom ramen för riksdagens beslut och uppfyller de miljökrav som
            gäller för flygplatsen.''
          </note>
          <note>
            Samtidigt kan man läsa i
          </note>
          <note>
            Kommunikationsdepartementets PM daterat den
          </note>
          <note>
            14 juni 1993: ''då de alldeles övervägande bullerstörningarna
            orsakades av jetflygplanen och då främst Linjeflygs flotta av
            Fokker F 28, ansåg regeringen att trafiken med denna flygplanstyp
            måste upphöra -- -- --.''
          </note>
          <note>
            Någon sida längre bak i texten sägs: ''en rimlig tolkning av
            beslutet var därför enligt utredningens mening att annan jettrafik
            kunde vara kvar på
          </note>
          <note>
            Bromma så länge de uppställda buller- och miljökraven tillgodosågs
            osv. -- -- --.''
          </note>
          <note>
            Det är fantastiskt att ett beslut om att jettrafiken skall flyttas
            från Bromma kan tolkas på detta sätt och att det finns så mycket
            motsättningar i detta ärende.
          </note>
          <note>
            Det finns alltså en osäkerhet som kommer fram i det nu aktuella
            betänkandet, och det gäller tolkningen av uttrycket ''jettrafik''.
            Otydligheten och osäkerheten har lett fram till att ett enigt
            utskott inte anser att granskningen föranleder ytterligare uttalanden.
            Det tycker jag, herr talman, är märkligt.
          </note>
          <note>
            Men som sagt, frågan går vidare. Ännu är inte denna bullriga
            historia slut. Evighetsproblemet tycks finnas kvar ytterligare
            en tid framöver --
          </note>
          <note>
            tyvärr. Det är inte minst ett problem för de boende i dessa områden
            av Stockholm och för miljön.
          </note>
          <note>
            Trovärdigheten för politiken, regeringen och riksdagen har då
            sannerligen inte förbätrats genom denna minst sagt långdragna
            och segslitna behandling av frågan. Även klara och entydiga beslut
            kan tydligen tolkas olika.
          </note>
          <note>
            Herr talman! Det är i högsta grad beklämmande.
          </note>
          <note>
            I detta anförande instämde Oskar Lindkvist (s).
          </note>
          <note type="speaker">
            Anf. 92 SÖREN LEKBERG (s):
          </note>
          <note>
            Herr talman! Jag begärde ordet med anledning av att jag har anmält
            ett ärende för konstitutionsutskottets granskning. Det gäller
            en riksdagsskrivelse från 1991. Då fattade nämligen riksdagen
            beslut om att bifalla en motion som jag och flera hade lämnat
            in och som gällde möjligheter för bostadsarrendatorer att kunna
            förhandla kollektivt via arrendatororganisation med sin jordägare.
          </note>
          <note>
            Bakgrunden till den motionen var bl.a. vissa missförhållanden
            som har dykt upp i min egen hemkommun, där väldigt många bostadsarrendatorer
            har upplevt stora svårigheter.
          </note>
          <note>
            Riksdagen biföll motionen, och det skrevs en skrivelse. Sedan
            har det gått ett antal år och ingenting har hänt.
          </note>
          <note>
            Först när jag anmälde frågan till KU vaknade man till liv borta
            på Justitiedepartementet och började leta i skrivbordslådorna.
            Det är naturligtvis inte tillfredsställande att man från regeringens
            sida låter en riksdagsskrivelse ligga i tre år utan att göra någonting
            åt saken.
          </note>
          <note>
            Tidigare i dag har Elvy Söderström från utskottets sida kommenterat
            bl.a. det här ärendet. Hon har då hänvisat till att utskottets
            skrivningar är mycket starka och mycket kritiska samt att de också
            innebär att det kommer att bli en skärpning. Jag tycker för egen
            del att det hade varit på sin plats att ge regeringen en rejäl
            reprimand. Man skulle ha uttalat en kraftfull kritik mot regeringens
            agerande i den här frågan.
          </note>
          <note>
            Naturligtvis kan man, när man läser detta med KU-
          </note>
          <note>
            glasögonen på sig, mellan raderna se att skrivningarna innehåller
            en stark kritik. Man talar numera om att en skrivelse skall behandlas
            skyndsamt. Man talar om att om mer än ett år har gått måste regeringen
            återkomma till riksdagen och redovisa förklaringar till varför
            man inte har gjort någonting. Det är naturligtvis bra för sakfrågan
            att den har knuffats framåt, att vi i framtiden inte kommer att
            uppleva någonting liknande.
          </note>
          <note>
            Jag skulle med tanke på att det här är en viktig principiell
            fråga ändå vilja rikta mig till utskottets företrädare, för jag
            tycker att det skulle vara bra att få bekräftat att detta verkligen
            är en stark skrivning. Jag tror att det är bra, inte enbart för
            den här frågans framtida hantering, utan även för andra frågors
            framtid. Det får i fortsättningen inte vara på det sättet att
            regeringen nonchalerar riksdagens beslut. Regeringarna måste i
            framtiden visa större respekt för de skrivelser som riksdagen
            lämnar ifrån sig.
          </note>
          <note type="speaker">
            Anf. 93 ELVY SÖDERSTRÖM (s):
          </note>
          <note>
            Herr talman! Jag vill understryka att utskottet har tagit allvarligt
            på detta. På två ställen i årets betänkande har vi understrukit
            vikten av att inte regeringen låter riksdagens skrivelser vila
            för länge.
          </note>
          <note>
            Att en ny regering behöver tid på sig för att sätta sig in i
            vilka skrivelser man har fått från riksdagen är normalt. Det kan
            vara normalt att man behöver ett år på sig. Men tre år anser vi
            vara långt utöver vad som är acceptabelt. Det är helt klart att
            det utskottet säger manar till skärpning och bättring.
          </note>
          <note>
            Överläggningen var härmed avslutad.
          </note>
          <note>
            Beslut
          </note>
          <note>
            Propositioner ställdes först beträffande envar av de frågor som
            berördes i de reservationer och den meningsyttring som fogats
            till betänkandet och därefter i ett sammanhang på övriga frågor.
          </note>
          <note>
            Asylsökande från Peru
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 1 (s)
          </note>
          <note>
            3. anmälan i men. i motsvarande del (v)
          </note>
          <note>
            Förberedande votering:
          </note>
          <note>
            123 för res. 1
          </note>
          <note>
            12 för men.
          </note>
          <note>
            168 avstod
          </note>
          <note>
            46 frånvarande
          </note>
          <note>
            Kammaren biträdde res. 1.
          </note>
          <note>
            Huvudvotering:
          </note>
          <note>
            170 för utskottet
          </note>
          <note>
            133 för res. 1
          </note>
          <note>
            46 frånvarande
          </note>
          <note>
            Kammaren godkände utskottets anmälan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            69 m, 30 fp, 28 c, 23 kds, 19 nyd, 1 -
          </note>
          <note>
            För res. 1:
          </note>
          <note>
            121 s, 10 v, 2 -
          </note>
          <note>
            Frånvarnade:
          </note>
          <note>
            17 s, 11 m, 3 fp, 3 c, 3 kds, 4 nyd, 4 v, 1 -
          </note>
          <note>
            Asylsökande från Bosnien-Hercegovina
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 2 (nyd)
          </note>
          <note>
            Votering:
          </note>
          <note>
            283 för utskottet
          </note>
          <note>
            19 för res. 2
          </note>
          <note>
            47 frånvarande
          </note>
          <note>
            Kammaren godkände utskottets anmälan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            121 s, 69 m, 30 fp, 28 c, 23 kds, 9 v, 3 -
          </note>
          <note>
            För res. 2:
          </note>
          <note>
            19 nyd
          </note>
          <note>
            Frånvarande:
          </note>
          <note>
            17 s, 11 m, 3 fp, 3 c, 3 kds, 4 nyd, 5 v, 1 -
          </note>
          <note>
            Asylsökande från Kosovo
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 3 (s)
          </note>
          <note>
            3. anmälan i res. 4 (nyd)
          </note>
          <note>
            Förberedande votering:
          </note>
          <note>
            136 för res. 3
          </note>
          <note>
            19 för res. 4
          </note>
          <note>
            148 avstod
          </note>
          <note>
            46 frånvarande
          </note>
          <note>
            Kammaren biträdde res. 3.
          </note>
          <note>
            Huvudvotering:
          </note>
          <note>
            151 för utskottet
          </note>
          <note>
            133 för res. 3
          </note>
          <note>
            19 avstod
          </note>
          <note>
            46 frånvarande
          </note>
          <note>
            Kammaren godkände utskottets anmälan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            69 m, 30 fp, 28 c, 23 kds, 1 -
          </note>
          <note>
            För res. 3:
          </note>
          <note>
            121 s, 10 v, 2 -
          </note>
          <note>
            Frånvarande:
          </note>
          <note>
            17 s, 11 m, 3 fp, 3 c, 3 kds, 4 nyd, 4 v, 1 -
          </note>
          <note>
            Vissa frågor med anknytning till JAS-projektet
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 5 (c)
          </note>
          <note>
            Votering:
          </note>
          <note>
            132 för utskottet
          </note>
          <note>
            170 för res. 5
          </note>
          <note>
            1 avstod
          </note>
          <note>
            46 frånvarande
          </note>
          <note>
            Kammaren godkände anmälan i res. 5.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            121 s, 9 v, 2 -
          </note>
          <note>
            För res. 5:
          </note>
          <note>
            69 m, 30 fp, 28 c, 23 kds, 19 nyd, 1 -
          </note>
          <note>
            Avstod:
          </note>
          <note>
            1 v
          </note>
          <note>
            Frånvarande:
          </note>
          <note>
            17 s, 11 m, 3 fp, 3 c, 3 kds, 4 nyd, 4 v, 1 -
          </note>
          <note>
            Regeringens handläggning av krigsmaterielexportfrågor
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i men. i motsvarande del (v)
          </note>
          <note>
            Votering:
          </note>
          <note>
            286 för utskottet
          </note>
          <note>
            13 för men.
          </note>
          <note>
            2 avstod
          </note>
          <note>
            48 frånvarande
          </note>
          <note>
            Kammaren godkände utskottets anmälan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            119 s, 69 m, 28 fp, 27 c, 23 kds, 19 nyd, 1 -
          </note>
          <note>
            För men. :
          </note>
          <note>
            1 fp, 10 v, 2 -
          </note>
          <note>
            Avstod:
          </note>
          <note>
            1 s, 1 fp
          </note>
          <note>
            Frånvarande:
          </note>
          <note>
            18 s, 11 m, 3 fp, 4 c, 3 kds, 4 nyd, 4 v, 1 -
          </note>
          <note>
            Byte av chef för Finansinspektionen
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 6 (c)
          </note>
          <note>
            Votering:
          </note>
          <note>
            133 för utskottet
          </note>
          <note>
            170 för res. 6
          </note>
          <note>
            46 frånvarande
          </note>
          <note>
            Kammaren godkände anmälan i res. 6.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            121 s, 10 v, 2 -
          </note>
          <note>
            För res. 6:
          </note>
          <note>
            69 m, 30 fp, 28 c, 23 kds, 19 nyd, 1 -
          </note>
          <note>
            Frånvarande:
          </note>
          <note>
            17 s, 11 m, 3 fp, 3 c, 3 kds, 4 nyd, 4 v, 1 -
          </note>
          <note>
            Utseende av biståndskontorschef
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 7 (s)
          </note>
          <note>
            Votering:
          </note>
          <note>
            170 för utskottet
          </note>
          <note>
            133 för res. 7
          </note>
          <note>
            46 frånvarande
          </note>
          <note>
            Kammaren godkände utskottets anmälan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            69 m, 30 fp, 28 c, 23 kds, 19 nyd, 1 -
          </note>
          <note>
            För res. 7:
          </note>
          <note>
            121 s, 10 v, 2 -
          </note>
          <note>
            Frånvarande:
          </note>
          <note>
            17 s, 11 m, 3 fp, 3 c, 3 kds, 4 nyd, 4 v, 1 -
          </note>
          <note>
            Statsministerns anförande ''Sverige och de baltiska länderna''
            den 17 november 1993
          </note>
          <note>
            Godkännande av
          </note>
          <note>
            1. utskottets anmälan
          </note>
          <note>
            2. anmälan i res. 8 (s)
          </note>
          <note>
            Votering:
          </note>
          <note>
            169 för utskottet
          </note>
          <note>
            133 för res. 8
          </note>
          <note>
            47 frånvarande
          </note>
          <note>
            Kammaren godkände utskottets anmälan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            69 m, 30 fp, 28 c, 23 kds, 18 nyd, 1 -
          </note>
          <note>
            För res. 8:
          </note>
          <note>
            121 s, 10 v, 2 -
          </note>
          <note>
            Frånvarande:
          </note>
          <note>
            17 s, 11 m, 3 fp, 3 c, 3 kds, 5 nyd, 4 v, 1 -
          </note>
          <note>
            Övriga frågor
          </note>
          <note>
            Kammaren godkände utskottets anmälan.
          </note>
          <note>
            Utskottets betänkande lades till handlingarna.
          </note>
          <note>
            Beslut om samlad votering
          </note>
          <note>
            På förslag av förste vice talmannen medgav kammaren att skatteutskottets
            betänkanden
          </note>
          <note>
            SkU30, SkU35, SkU39 och SkU40 samt lagutskottets betänkanden
            LU29, LU33 LU30,
          </note>
          <note>
            LU36 och LU37 fick avgöras i ett sammanhang efter avslutad debatt.
          </note>
          <note>
            Meddelande om muntliga frågor till regeringen den 26 maj
          </note>
          <note type="speaker">
            Anf. 94 FÖRSTE VICE TALMANNEN:
          </note>
          <note>
            Vid frågestunden torsdagen den 26 maj kl. 14.30
          </note>
          <note>
            kommer följande statsråd att närvara:
          </note>
          <note>
            Statsminister Carl Bildt, arbetsmarknadsminister
          </note>
          <note>
            Börje Hörnlund, civilminister Inger Davidson, statsrådet Bo Könberg
            och statsrådet Bo Lundgren.
          </note>
          <note>
            Statsministern besvarar övergripande och allmänpolitiska frågor.
            Frågorna till övriga statsråd förutsätts beröra deras ansvarsområden
            inom regeringen.
          </note>
          <note>
            5 § Vissa mervärdesskattefrågor
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1993/94:SkU30 Vissa mervärdesskattefrågor (prop.
          </note>
          <note>
            1993/94:225).
          </note>
          <note type="speaker">
            Anf. 95 PETER KLING (nyd):
          </note>
          <note>
            Herr talman! I skatteutskottets betänkande SkU30
          </note>
          <note>
            behandlas vissa mervärdesskattefrågor. Till detta betänkande
            har Ny demokrati fogat fyra reservationer. Jag skall tala litet
            grand om dessa.
          </note>
          <note>
            Den första reservationen handlar om moms på dagstidningar. Det
            är inte moms på dagstidningar i dag. Ny demokrati förespråkar
            att momsen skall vara likvärdig. Vi har därför lagt oss på nivån
            12 %.
          </note>
          <note>
            Varför skall det vara moms på dagstidningar? Jo, vi anser att
            det fria ordet bör ligga på samma momsnivå, dvs. att momsen på
            veckopress, böcker och annan litteratur bör ligga på samma nivå.
            Vi har då förespråkat momsnivån 12 %.
          </note>
          <note>
            Det betyder att alla dagstidningar som i dag inte är momsbelagda
            blir momsbelagda, och att momsen på böcker och övrig litteratur
            sänks till 12 %, det blir alltså en likvärdighet över hela marknaden
            och för det fria ordet.
          </note>
          <note>
            I dag råder det faktiskt en illojal konkurrens. Vissa dagstidningar
            ger en gång i veckan ut en liten tidning i sin ordinarie tidning,
            som på så vis blir momsbefriad. Sedan skall denna tidning konkurrera
            med den övriga pressen på området.
          </note>
          <note>
            Det funger ju inte i praktiken.
          </note>
          <note>
            Sedan har Ny demokrati avgett en reservation där man kräver momsfrihet
            för alternativa behandlingsmetoder. Det är ganska lustigt. Detta
            ärende behandlades för cirka ett år sedan.
          </note>
          <note>
            Utskottet bad då regeringen att återkomma med ett förslag. Nu
            kommer här ett förslag om mervärdesskattefrågor som egentligen
            inte innehåller något förslag. Det roligaste i sammanhanget är
            att vi i kammaren faktiskt beslutade om att be regeringen återkomma.
          </note>
          <note>
            Däremot hade socialdemokraterna en reservation som innebar motsatsen,
            vilken regeringen följde.
          </note>
          <note>
            De struntade alltså i utslaget här i riksdagen och biföll i princip
            socialdemokraternas reservation, i och med att det inte fanns
            något förslag om momsbefrielse för alternativ medicin.
          </note>
          <note>
            Herr talman! Detta är ganska lustigt. Därför tycker vi från Ny
            demokratis sida att man givetvis borde åtgärda en sådan sak som
            vi har beslutat om i denna kammare för ett år sedan. Vi röstade
            faktiskt igenom i att regeringen skulle återkomma i denna fråga.
            Det har man inte har gjort utan i stället godkänt socialdemokraternas
            reservation. Vi nydemokrater tycker att detta är minst sagt märkligt.
          </note>
          <note>
            Herr talman! Jag skall inte bli så långrandig utan yrkar bifall
            till reservation nr 1, 2 och 4.
          </note>
          <note type="speaker">
            Anf. 96 LARS BÄCKSTRÖM (v):
          </note>
          <note>
            Herr talman! I betänkandet om mervärdesskattefrågor behandlas
            en rad frågor som kan tyckas vara av mindre vikt. Men dessa frågor
            av mindre vikt kan naturligtvis vara av väldigt stor vikt för
            dem de berör. Ibland kan en begränsad fråga vara av särskilt intresse
            för någon ledamot.
          </note>
          <note>
            I detta betänkande får jag väl gratulera utskottets talesman
            Filip Fridolfsson till att han på en kanske begränsad men för
            vissa branscher viktig fråga fått sina krav tillgodosedda. Jag
            får gratulera Filip
          </note>
          <note>
            Fridolfsson till detta. Jag skall sedermera återkomma till detta.
          </note>
          <note>
            Men det finns också andra frågor som berörs i betänkandet. De
            berörs väldigt litet trots att de är oerhört viktiga. Vi i Vänsterpartiet
            har tagit upp en sådan fråga under mom. 2, om kommuner och landsting.
            Det gäller kommunernas rätt att få mervärdesskatt återbetald.
            Här finns motioner som avslås av utskottet på grund av att de
            skall beredas vidare. Denna hantering är inte riktigt bra, eftersom
            frågan om hur kommunernas mervärdesskattesituation skall behandlas
            är av oerhört stor vikt för kommunsektorn.
          </note>
          <note>
            Beroende på vilken lösning man väljer i dessa frågor, får man
            helt olika typer av finansförvaltning. Frågorna om finansförvaltning
            är inga frågor som man ad hoc över dagen kan besluta sig för på
            en ''måte'' för att nästa dag besluta sig på en annan ''måte''.
            Här krävs långsiktighet och stabilitet.
          </note>
          <note>
            Utskottet borde ha deklarerat för regeringen att denna fråga
            måste lösas mycket skyndsamt. Här frestas man nästan att säga
            att det viktigaste inte är hur denna fråga löses, utan att den
            löses, så att det blir stabilitet. Naturligtvis är inte alla lösningar
            bättre än nuvarande tillstånd. Men det viktiga är att vi får ett
            tryck på stabilitet, så att kommunsektorn kan bedriva en långsiktig
            finansförvaltning, t.ex.
          </note>
          <note>
            göra långsiktig planering vad gäller leasingavtal etc.
          </note>
          <note>
            Utskottet säger att man väntar sig besked från regeringen. Så
            fick vi då kompletteringspropositionen. Genom den fick vi då besked.
            Där sägs att kommunernas och landstingens utvidgade rätt till
            avdrag för ingående mervärdesskatt skall slopas från 1995. Då
            kunde mina krav ha varit tillgodosedda, för här kom ju ett besked.
            Men läser man sedan kompletteringspropositionen så finner man
            att det inte heller i denna finns någon teknisk lösning och inga
            besked.
          </note>
          <note>
            Naturligtvis kan vi inte få ett beslut här i kammaren i dag,
            men jag vill för den borgerliga sidans ledamöter påtala att denna
            fråga måste lösas.
          </note>
          <note>
            Kommunsektorn måste få ett entydigt och klart besked, annars
            kan inte kommunerna göra en rimlig och ansvarsfull planering.
            Det är en allvarlig brist att regeringen i kompletteringspropositionen
            inte lämnade ett konkret förslag som man i utskottet i alla fall
            antydde skulle komma.
          </note>
          <note>
            En annan sak som viktig är mervärdesskatten rent allmänt, herr
            talman. Vi har i mom. 14 avgett en meningsyttring, där vi menar
            att riksdagen borde markera att det, om man kan skapa finansiellt
            utrymme, är bra om vi kan sänka mervärdesskatten.
          </note>
          <note>
            Från Vänsterpartiets sida har vi av fördelningsskäl länge krävt
            att mervärdesskatten särskilt på livsmedel bör minskas. Det är
            en principiell uppfattning som vi vidhåller. Men det finns också
            andra argument i frågan. Här får man göra en avvägning, för det
            finns ett argument som talar för att man borde sänka mervärdesskatten
            på tjänster.
          </note>
          <note>
            Vi har från Vänsterpartiet sagt att detta också är något som
            man seriöst bör överväga för att skapa sysselsättning och stimulera
            tjänsteproduktionen.
          </note>
          <note>
            Herr talman! Detta är en uppfattning som vi i
          </note>
          <note>
            Vänsterpartiet har gemensam med betydande delar av regeringen.
            T.o.m. föredragande statsrådet i detta ärende tycker som vi. Därför
            borde vi så att säga kunna flytta frågan framåt.
          </note>
          <note>
            Men då finns det ett stort ''men'' i frågan. Det är ett väldigt
            märkligt ''men'', nämligen EU. Denna situation är paradoxal, eftersom
            EU-motståndarna länge sade att vi, om vi tvingas in i EU, tvingas
            sänka skatter. Jag sade för flera år sedan att detta kanske inte
            är alldeles sant, och det var det inte heller. Det fantastiska
            läget är att vi, om vi kommer med i EU, inte får lov att sänka
            mervärdesskatten på tjänster generellt.
          </note>
          <note>
            Herr talman! Jag sade här i en debatt för flera år sedan att
            det inte skulle förvåna mig om sådana ledamöter av kammaren som
            Bert Karlsson i Skara, när de en vacker dag kommer underfund med
            detta faktum, kanske blir EU-motståndare. -- Si häromdagen hade
            han blivit EU-motståndare.
          </note>
          <note>
            Detta visar på några av de mest väsentliga problemen med EU på
            skatteområdet, att man inkräktar på den nationella suveräniteten
            på skatteområdet. Det gäller inte alla områden, men på detta område
            gör man det. Det är en av anledningarna till att jag är mycket
            reserverad mot
          </note>
          <note>
            EU. Jag menar att det finns en stor poäng i att kunna sänka mervärdesskatten
            på tjänsteproduktionen för att stimulera en viktig framtidssektor.
          </note>
          <note>
            Detta, att vi bör överväga sådana strategiska skattesänkningar,
            tycker jag att riksdagen borde ge regeringen till känna.
          </note>
          <note>
            Därför, herr talman, yrkar jag bifall till
          </note>
          <note>
            Vänstepartiets meningsyttring i mom. 14.
          </note>
          <note type="speaker">
            Anf. 97 PETER KLING (nyd) replik:
          </note>
          <note>
            Herr talman! Det är glädjande att höra Lars
          </note>
          <note>
            Bäckströms avslutning på anförandet, att man skall sänka strategiska
            skatter. Jag känner igen det där snacket från Ny demokrati, för
            vi pratar väldigt mycket om detta med strategiska skattesänkningar.
          </note>
          <note>
            Men vi vill däremot inte prata om att skapa sysselsättning, för
            vi tycker att det låter så töntigt och konstigt på något sätt.
            Vi pratar precis som
          </note>
          <note>
            Lars Bäckström gör om strategiska skattesänkningar, men det är
            fråga om skattesänkningar som skapar riktiga arbetstillfällen
            vilka skapar välfärd.
          </note>
          <note>
            Vi är väl överens, Lars Bäckström, om att vi måste sänka tjänstemomsen.
            Lars Bäckström var inne på frågan om EU, men vi är inte där ännu.
            Låt oss ta en momssänkning nu för att stimulera tjänstesidan.
          </note>
          <note>
            Då får vi en strategisk skattesänkning, som vi är så överens
            om. Det skulle enligt vissa beräkningar skapa 70 000--100 000
            arbetstillfällen. Men låt oss då sänka momsen till 12 %, som Ny
            demokrati har föreslagit, tills den dagen vi går med i EU -- det
            skall ju svenska folket bestämma om. Då får man lägga sig på skattenivån
            15--18 % som övriga länderna har. Det är en väldig skillnad mot
            att ha en tjänstemoms som dagens 25 %, som verkligen hämmar de
            riktiga arbetstillfällena.
          </note>
          <note type="speaker">
            Anf. 98 LARS BÄCKSTRÖM (v) replik:
          </note>
          <note>
            Herr talman! Nu får vi reda ut det här. När vi talar om sysselsättning
            eller riktiga jobb menar vi uppenbarligen samma sak. Om jag säger
          </note>
          <note>
            ''sysselsatta i riktiga jobb'', är vi överens och har löst problemet
            elegant.
          </note>
          <note>
            Vi bör överväga att minska mervärdesskatten på tjänster. Det
            är en strategisk skattesänkning som vi får finansiera med någon
            annan skatt, t.ex. via fastighetsskatten som är mycket okänslig
            för internationell konkurrens. Men Peter Kling vill säkert inte
            vara med och hjälpa till med finansieringen.
          </note>
          <note>
            Vi har inte råd att sänka några, ens strategiska, skatter utan
            att finansiera sänkningen, eller hur
          </note>
          <note>
            Peter Kling? Ni brukar ju tala om budgetunderskottet. Men man
            kan inte få ned den allmänna momsnivån, eller göra det särskilt
            fort, eftersom det blir väldigt dyrt -- kanske någon gång i framtiden,
            men inte inom överskådlig tid. Det har t.o.m. skatteministern
            insett, så det borde även
          </note>
          <note>
            Peter Kling inse.
          </note>
          <note>
            Jag påstår att EU förbjuder en riktad skattesänkning på tjänsteproduktion.
            Har jag rätt eller fel, Peter Kling?
          </note>
          <note type="speaker">
            Anf. 99 PETER KLING (nyd) replik:
          </note>
          <note>
            Herr talman! Lars Bäckström har delvis rätt. Det håller jag med
            om. Men vi är inte med i EU ännu.
          </note>
          <note>
            Vi kan faktiskt sänka momsen till den dag då vi går med i EU.
            Sverige kan också säkert få dispens tills vi har råd att sänka
            den allmänna momsen till en vettig nivå.
          </note>
          <note>
            Däremot är vi inte överens om finansieringen. Lars
          </note>
          <note>
            Bäckström vill höja skatten på andra områden. Det vill inte Ny
            demokrati. Vi förespråkar en OECD-
          </note>
          <note>
            politik, om vi skall kalla den så. Vi förespråkar kraftigt ökade
            besparingar i budgeten, för att få medel som vi sedan skall använda
            till att sänka strategiska skatter som ger riktiga arbetstillfällen.
          </note>
          <note>
            Det är skillnaden.
          </note>
          <note>
            Vi förespråkar så kraftiga besparingar i budgeten att vi kan
            få ned budgetunderskottet. Ny demokrati vill ha en budget i balans
            inom de närmaste fyra åren. Det kan vi bara få om man sänker utgifterna.
          </note>
          <note>
            Vad vi vill göra skall jag dra här igen, för kanske hundrade
            gången: Vi vill spara på flyktingpolitiken, inom biståndspolitiken
            och på organisationsbidragen. Vi vill angripa den svarta sektorn.
            Vi vill ha en ny familjepolitik. Vi vill angripa bidragsfusket.
            Vi vill att alla människor som arbetar och är produktiva i Sverige
            skall betala skatt. Däri ligger Ny demokratis stora besparingspotential.
            Med den här besparingspotentialen vill vi sänka skatterna, bl.a
            byggmoms och tjänstemoms, med ca 15 miljarder.
          </note>
          <note type="speaker">
            Anf. 100 LARS BÄCKSTRÖM (v) replik:
          </note>
          <note>
            Herr talman! Jag vet inte om ledamoten Kling har någon ny replik,
            men om han inte har det kan han anmäla sig på listan igen och
            ta bort ''delvis''. Jag vet att jag har helt rätt!
          </note>
          <note>
            Peter Kling säger att Ny demokrati förespråkar en
          </note>
          <note>
            OECD-politik. Man skall inte bara läsa om OECD
          </note>
          <note>
            i tidningen. Man skall läsa dess rapporter. I de senaste rapporterna
            säger man att det är bra med besparingar men att det också behövs
            skatteskärpningar, bl.a. på kapital- och företagsskatteområdet.
            Det är OECD:s analys.
          </note>
          <note>
            Man kan föra en politik utan att stödja sig på
          </note>
          <note>
            OECD, men om man försöker göra det skall man återge dess ståndpunkter
            korrekt.
          </note>
          <note>
            Peter Kling sade att han vill ha en budget i balans inom fyra
            år. Vem vill inte det! Jag vill att det skall vara sol varje dag
            på sommaren, och så får det regna på natten. Men vad man vill
            har ingenting med politik att göra.
          </note>
          <note>
            Det är icke möjligt att få en balanserad budget i
          </note>
          <note>
            Sverige inom fyra år! Ingen kan gå ut och säga det med något
            mått av ärlighet. Regeringens extremt optimistiska kalkyler om
            4 % tillväxt om året, stora besparingar och vissa skatteskärpningar
            innebär ändå att de offentliga finanserna fortfarande har underskott
            1998--1999. Ny demokrati har ingen politik som kan leda till balans
            i statsfinanserna om fyra år. Det har inget politiskt parti i
            Sverige.
          </note>
          <note>
            Ledamoten Kling säger att vi väl får se om EU ger lov till dispens.
            EU är benhårt -- det ges inga dispenser på mervärdesskatteområdet,
            eftersom det är EU:s egen plånbok. Man sänker inte inkomsterna
            till sin egen kassakista. EU tar procent på momsen. Därför tillåter
            de inga riktade skattesänkningar på mervärdesskatteområdet. Det
            skulle drabba dess egen plånbok. Intresse och plånbok ljuger mycket
            sällan.
          </note>
          <note>
            Om Peter Kling vill vidhålla att han skall sänka mervärdesskatten
            på tjänsteområdet, måste han förklara sig som EU-motståndare.
            Det kan han göra, om han vill, i replik, eller får han ge upp
            sitt krav på sänkt moms på tjänster. Det är valet.
          </note>
          <note type="speaker">
            Anf. 101 FILIP FRIDOLFSSON (m):
          </note>
          <note>
            Herr talman! Min uppgift är att anföra några synpunkter på det
            aktuella betänkandet, som behandlar vissa mervärdesskattefrågor.
            Jag är talesman för en kompakt majoritet i skatteutskottet, bestående
            av ledamöter med anknytning till regeringspartierna samt socialdemokrater.
            Det kanske har hänt under min långa politiska karriär att jag
            har agerat i en liknande maktposition, men det är inte ofta som
            jag har haft så mycket folk bakom min rygg.
          </note>
          <note>
            Småpartierna här i riksdagen, Ny demokrati och
          </note>
          <note>
            Vänsterpartiet, har -- som har framgått av de tidigare anförandena
            -- reserverat sig på några få punkter. Det gäller begränsade frågor,
            sade Lars
          </note>
          <note>
            Bäckström, och jag håller med honom om det. Men det hör till
            ordningen att den som talar för majoriteten i någon mån kommenterar
            reservationerna. Jag skall göra det mycket kortfattat och tar
            först itu med Ny demokratis fyra reservationer.
          </note>
          <note>
            I den första reservationen föreslår Ny demokrati sänkt moms på
            böcker. Det inkomstbortfall som då uppstår skall finansieras med
            moms på dagspressen. Vi i majoriteten tycker att det resonemang
            som förs i propositionen är korrekt, nämligen att frågan om moms
            på dagspressen bör anstå i avvaktan på Presstödskommitténs förslag.
          </note>
          <note>
            Det hör liksom till. De som jobbar i detta hus vet att man avvaktar
            medan viktiga institutioner utreder saker och ting. Presstödskommittén
            har detta ärende på sitt bord. Därför finns det inget finansiellt
            utrymme att nu genomföra en sänkning av momsen på böcker.
          </note>
          <note>
            I den andra reservationen tar man upp frågan om momsbefrielse
            för alternativmedicinsk behandling.
          </note>
          <note>
            Här vill Ny demokrati att regeringen skyndsamt skall lägga fram
            förslag om momsbefrielse för alternativa behandlingsmetoder. Även
            på denna punkt följer utskottet propositionen. Förslaget om skattebefrielse
            bör inte nu genomföras, och det finns två skäl härför. Det skulle
            uppstå svåra gränsdragningsproblem. Det har vi klara bevis för.
          </note>
          <note>
            Det skulle kosta mycket pengar, och det finns ju inget statsfinansiellt
            utrymme.
          </note>
          <note>
            Men frågan är viktig och bör lösas, och därför har utskottet
            vad vi brukar kalla en stark skrivning på denna punkt. Jag skall
            läsa in denna skrivning till protokollet. Då kan Peter Kling vara
            nöjd med det och underlåta att begära replik beträffande just
            denna sak. Utskottet skriver: ''Utskottet förutsätter emellertid
            att regeringen ägnar fortsatt uppmärksamhet åt de aktuella problemen
            i syfte att lösa gränsdragningsfrågorna eller finna andra lösningar
            som förbättrar konkurrenssituationen på detta område.''
          </note>
          <note>
            Den tredje reservationen gäller momsreglerna på konstmarknaden
            och efterlyser en rättvis konkurrens på denna marknad. Utredningen
            om vissa mervärdesskattefrågor föreslår justerade momsregler men
            anser också att de pågående EG-
          </note>
          <note>
            förhandlingarna bör avvaktas.
          </note>
          <note>
            De här frågorna skall EG-anpassas och sedan remissbehandlas.
            Vi tycker att det är ett förnuftigt resonemang och ställer oss
            bakom det.
          </note>
          <note>
            Låt mig sedan säga ett par ord om reservation 4 som gäller reglerna
            om momsåterbäring till nystartade företag som ännu inte registrerats
            som skattskyldiga. Den här återbäringen kan medges av skattemyndigheterna
            om särskilda skäl föreligger.
          </note>
          <note>
            Reservanten hävdar att tillämpningen av den här regeln skiftar
            från län till län. Om det är så är det en uppgift för Riksskatteverket
            att se över detta.
          </note>
          <note>
            Det är den myndighet som det bör ankomma på att sörja för att
            reglerna tillämpas på ett likformigt sätt i olika delar av landet.
          </note>
          <note>
            Så till vänsterpartiets och Lars Bäckströms meningsyttring. Han
            tar upp konkurrensförhållandena på sjukvårdsområdet.
          </note>
          <note>
            Det är ett par tre motionärer som har begärt ett riksdagsuttalande
            om att åtgärder som leder till lika villkor för privat och offentlig
            verksamhet snarast skall vidtas. I utskottet har vi noterat med
            tillfredsställelse att regeringen i propositionen aviserat att
            man avser att återkomma till riksdagen i frågan. Vi bör alltså
            avvakta regeringens ställningstagande innan riksdagen tar ställning.
          </note>
          <note>
            Lars Bäckström tycker bevisligen likadant.
          </note>
          <note>
            I sin meningsyttring har han skrivit en hel del som är identiskt
            med utskottsmajoritens uttalande. Men han tycker inte att det
            är bra att det dras i långbänk.
          </note>
          <note>
            Det tycker inte jag heller. Om Lars Bäckström hade begärt det
            i utskottet tror jag att en formulering om detta hade kunnat tas
            in. Men regeringen kommer ju med besked i frågan.
          </note>
          <note>
            Till sist ett par ord om meningsyttringen vad gäller sänkningen
            av vissa momssatser. Den gäller skatt på mat och reducerad mervärdesskatt
            på viss tjänsteproduktion. Enligt utskottsmajoritetens uppfattning
            bör naturligtvis resultatet av EG-
          </note>
          <note>
            förhandlingarna, som Lars Bäckström gör så stort nummer av, avvaktas.
            Om vi är med i EG kan vi vara med och påverka och göra något åt
            den här saken. Vi avvaktar det remissförfarande som kommer att
            ske. Därefter bör riksdagen naturligtvis ta ställning.
          </note>
          <note>
            Matmomsfrågan, denna eviga följetong i riksdagen, avstyrks också
            av kända skäl;
          </note>
          <note>
            statsfinansiellt utrymme saknas.
          </note>
          <note>
            Herr talman! Detta betyder klara och distinkta avslagsyrkanden
            på samtliga reservationer och meningsyttringar från Lars Bäckström
            och bifall till utskottsmajoritetens ställningstaganden.
          </note>
          <note type="speaker">
            Anf. 102 PETER KLING (nyd) replik:
          </note>
          <note>
            Herr talman! I vår reservation nr 1 tar vi upp att vi vill ha
            12 % moms på dagstidningar och även sänka momsen till 12 % på
            övrig litteratur. Det är faktiskt en konkurrensneutralitet för
            det fria ordet vi är ute efter.
          </note>
          <note>
            Sedan vet vi mycket väl, det vet även Filip
          </note>
          <note>
            Fridolfsson, att det finns vissa tidningar som utger en s.k.
            veckoupplaga som ser precis ut som en veckotidning, t.ex. Hemmets
            Journal eller Svensk
          </note>
          <note>
            Damtidning. De konkurrerar med dessa tidningar på ett felaktigt
            sätt, tycker vi. Filip Fridolfsson nämnde här att vi skall avvakta.
            Jag tycker att politiker i det här huset har avvaktat alldeles
            för länge. Det kan vi se på resultatet med 172 miljarder i budgetunderskott
            och närmare 1 200 miljarder i statsskuld. Det är klart att vi
            kan avvakta oss till döds.
          </note>
          <note>
            Beträffande alternativa behandlingsmetoder vet
          </note>
          <note>
            Filip Fridolfsson mycket väl att vi fattade det här beslutet
            för ett år sedan i denna kammare. Vi fattade beslutet att regeringen
            skulle komma tillbaks med ett förslag om momsbefrielse på dessa
            metoder för att vi skulle få en konkurrensneutralitet på det här
            området. Men i stället gick man i princip på förslaget i socialdemokraternas
            reservation som röstades ner i kammaren.
          </note>
          <note>
            Det är ganska häpnadsväckande egentligen. Här fattar vi ett beslut
            i kammaren om att vi skall be regeringen komma tillbaks med förslag,
            och sedan gör regeringen precis tvärtom. Om det skall gå till
            på det viset är det ingen mening att vi har omröstningar här i
            kammaren.
          </note>
          <note>
            Det sista som jag vill ta upp med Filip Fridolfsson är detta
            att nystartade företag skall ha likhet inför lagen. Låt oss säga
            att Filip Fridolfsson och jag startar ett bolag, och Filip Fridolfsson
            ber att få tillbaks momsen och får det inom en viss tid, men det
            får inte jag. Är det konkurrensneutralt? Hur skall vi tolka lagen
            och lagstiftarna när vi inte har likhet inför lagen? Vi får ju
            ett politikerförakt i
          </note>
          <note>
            Sverige som vi aldrig kommer ifrån om vi inte stiftar lagar som
            är likvärdiga för alla. Jag anser att det är mycket viktigt. Rättssäkerheten
            är a och o. Annars får vi banne mig skylla oss själv om folk inte
            har förtroende för politiker.
          </note>
          <note type="speaker">
            Anf. 103 FILIP FRIDOLFSSON (m) replik:
          </note>
          <note>
            Herr talman! Det är oerhört lätt att replikera Peter
          </note>
          <note>
            Kling. Allt vad han ställde frågor till mig om i sin replik fanns
            i mitt inlägg. Jag skall inte ta kammarens tid i anspråk och läsa
            upp mitt tal igen.
          </note>
          <note>
            På varje punkt finns svaret i mitt huvudinlägg. Jag vill bara
            uppmana Peter Kling att läsa mitt huvudanförande. Jag skulle naturligtvis
            kunna ta en holmgång med Peter Kling och vinna den debatten också,
            men jag tycker att det är onödigt.
          </note>
          <note type="speaker">
            Anf. 104 LARS BÄCKSTRÖM (v) replik:
          </note>
          <note>
            Herr talman! Vänsterpartiet har meningsyttringar under två moment.
            När det gäller kommuner och landsting kritiserar inte vi i Vänsterpartiet
            i första hand skatteutskottets majoritet utan regeringen. Vi kan
            rikta en viss kritik mot utskottsmajoriteten och säga att det
            är dåligt att skatteutskottets majoritet inte kritiserade regeringen
            och drev på. Men jag kan ha en viss förståelse för det.
          </note>
          <note>
            Man ansåg sig säkert ha fått sådana utfästelser från regeringen
            att man trodde att det snart skulle lösas.
          </note>
          <note>
            Det skulle ju tas upp i kompletteringspropositionen. Det gjordes
            ju också, men om vi läser den får vi ingen lösning. Vi får egentligen
            bara en retur som säger att man skall arbeta med detta. Det är
            detta som är min poäng.
          </note>
          <note>
            Om vi hela tiden säger till kommunerna att vi skall ändra på
            detta och sedan inte talar om hur vi skall ändra på det tvingar
            vi Sveriges kommuner att leva under osäkra betingelser. Men, herr
            talman, denna kritik gäller i högre grad regeringen än Filip
          </note>
          <note>
            Fridolfsson.
          </note>
          <note>
            Det andra momentet gäller mervärdesskatten på livsmedel och privata
            tjänster. Där kunde man höra, herr talman, att jag nu gör en glidning
            i min argumentering här i kammaren. Jag pratar mycket litet om
            livsmedelssidan fast den ligger mig varmt om hjärtat. Kravet att
            momsen på mat skall tas bort lanserades en gång i mitt partidistrikt
            i Bohuslän.
          </note>
          <note>
            Men just nu anser jag att det är viktigare att vidta skattepolitiska
            åtgärder för att stimulera sysselsättningen i riktiga och viktiga
            jobb. Då tror jag att det kan vara nödvändigt att pröva sänkt
            mervärdesskatt på tjänster. Men här hjälper det inte att påverka
            EU, Filip Fridolfsson, för dessa direktiv ligger fast. Dessa direktiv
            kommer man inte att ändra på. Det vet vi.
          </note>
          <note>
            Men det drog litet grand i mina mungipor när jag såg skatteministern
            fara i väg på en Canossaresa till
          </note>
          <note>
            Bryssel för att tigga och be om att få sänka skatten fast vi
            skall gå med i EU. Det måste ha känts paradoxalt för en EU-vän,
            och även för EU-
          </note>
          <note>
            vännerna här i kammaren, att man måste be Bryssel om lov att
            få sänka skatten. Vi vet ju att det är så här Filip Fridolfsson.
            Vi har ju spisat bröd och mjölk ihop, ledamoten Fridolfsson och
            jag, och hört på föredragningar från Finansdepartementet som t.o.m.
            inleddes av en tyst stund för andakt. Det var säkert riktiga besked
            vi fick.
          </note>
          <note>
            När jag föreslog detta sade representanter från den holländska
            regeringen att det var ett bra förslag med sänkt moms på tjänster,
            men att de inte fick lov till detta för EU. Det kommer vi också
            att få se när vi blir medlemmar. Det är inte bara fördelar att
            vara med i EU. De kände alla sidor av EU.
          </note>
          <note type="speaker">
            Anf. 105 FILIP FRIDOLFSSON (m) replik:
          </note>
          <note>
            Herr talman! Jag kan berätta en hemlighet för de riksdagsledamöter
            som nu lyssnar på mig. Lars
          </note>
          <note>
            Bäckström och jag har ätit inte bara bröd och mjölk utan också
            gåslever tillsammans. Också denna kommer ju att bli billigare
            genom den utveckling som Lars Bäckström tar upp.
          </note>
          <note>
            Jag vill också säga att jag tycker att Bäckström har rätt i ett
            avseende när det gäller kommuner och landsting. I sin meningsyttring
            slår han först fast:
          </note>
          <note>
            ''Vänsterpartiet anser i likhet med utskottet att motionerna
            bör avslås.'' Så långt är vi överens.
          </note>
          <note>
            Sedan tillägger han: ''Vi vill dock samtidigt påpeka att det
            inte är bra att denna fråga förblir föremål för överväganden under
            långa tider.'' Det tycker också jag.
          </note>
          <note>
            Han fortsätter: ''Frågan om kommunernas rätt att dra av mervärdesskatt
            påverkar kommunernas finansiella planering, och en osäkerhet om
            eventuella förändringar försvårar en långsiktig och stabil ekonomisk
            planering i kommunsektorn.''
          </note>
          <note>
            Kommunsektorn är Bäckströms skötebarn, men i motionerna tar man
            upp nackdelar för husläkare och andra privata alternativ, och
            det är min nisch, men på en punkt förenas vi alltså.
          </note>
          <note>
            Bäckström talar litet irriterat om att regeringen drar ut på
            saken. Det enda den säger är att den skall komma tillbaka med
            ett konkret förslag. Detta skall vi dock tolka positivt. Då kommer
            man till rätta med de bekymmer som Bäckström har för kommunsektorn
            och de som vi har på grund av den konkurrenssnedvridning som den
            privata sektorn drabbas av. Vi blir bönhörda båda två.
          </note>
          <note>
            Bäckström sade att han inte hade någon kritik mot
          </note>
          <note>
            Fridolfsson men mot regeringen. Jag vill ge ett tack för regeringen
            för att den gör något. Vi skall vara tacksamma för det, Bäckström.
          </note>
          <note>
            Det blev en lång replik till Bäckström i stället för till nydemokraten
            och vännen Peter Kling, som jag svarade i mitt huvudanförande.
          </note>
          <note type="speaker">
            Anf. 106 LARS BÄCKSTRÖM (v) replik:
          </note>
          <note>
            Herr talman! Detta är min sista replik i denna debatt. Min uppmaning
            till den samlade borgerliga gruppen är: Lös denna fråga skyndsamt!''
            Ta några telefonsamtal med finansavdelningarna i
          </note>
          <note>
            Stockholms kommun, Göteborgs kommun och
          </note>
          <note>
            Malmö kommun och kontrollera angelägenhetsgraden! Jag tror att
            man då mycket vältaligt kommer att ge mig rätt i denna fråga.
            Jag tror att det kan räcka med det.
          </note>
          <note>
            Så till mervärdesskatten på tjänster. Det finns på den punkten
            en samsyn mellan Moderata samlingspartiet, Ny demokrati och Vänsterpartiet.
          </note>
          <note>
            Det är en märklig samsyn, som ger en stabil majoritet. Det finns
            dock ett memento: Vi kan på grund av budgetunderskott inte göra
            vad vi kanske skulle vilja göra. Det är ett problem. Ett annat
            är
          </note>
          <note>
            EU:s tvingande regler på mervärdesskatteområdet.
          </note>
          <note>
            Jag har inte problemet med EU; eftersom mitt parti har sagt nej
            till EU. De partier som säger att vi skall gå med i EU och samtidigt
            sänka mervärdesskatten på tjänster bör nog däremot fundera över
            sin politik.
          </note>
          <note>
            Till sist, herr talman: Ledamoten Filip Fridolfsson sade helt
            korrekt att vi har druckit mjölk och ätit smörgås tillsammans
            på en lunch hos det nederländska finansdepartementet. Det är också
            riktigt att vi även har spisat gåslever. Det är bra att någon
            gång få njuta av både det ena och det andra av detta.
          </note>
          <note>
            Herr talman! Jag tror att jag har rätt när jag säger att jag
            beklagligtvis inte kommer att ha möjlighet att fortsätta med båda
            dessa sysselsättningar tillsammans med Filip Fridolfsson. Enligt
            ett talesätt skulle den som prisar alla inte prisa någon, men
            jag skulle mycket gärna vilja ha Filip
          </note>
          <note>
            Fridolfsson som min personlige vän. Jag tycker också att jag
            har haft den förmånen under den tid som jag har känt honom i utskottet.
            Det är kanske det som har gjort att vi trots mycket skilda ståndpunkter
            kan förenas i att det är bra med vårt dagliga bröd och då och
            då även med litet guldkant på tillvaron. Tack, herr talman, och
            tack, Filip
          </note>
          <note>
            Fridolfssson!
          </note>
          <note type="speaker">
            Anf. 107 KNUT WACHTMEISTER (m):
          </note>
          <note>
            Herr talman! Jag skall inte dra i gång en ny politisk debatt,
            utan jag har faktiskt begärt ordet för att instämma med Lars Bäckström.
            Det händer kanske inte så ofta, men nu har jag verkligen anledning
            att göra det. Jag vill delta i tacket till Filip Fridolfsson,
            som med utgången av detta riksmöte avslutar en lång politisk karriär,
            för att bruka de ord han själv använde i sitt huvudanförande.
          </note>
          <note>
            Filip Fridolfsson kom till riksdagen redan 1965. Det betyder
            visserligen inte att han har 29 riksdagsår bakom sig -- han har
            hoppat ut ur och in i riksdagen litet då och då -- men jag tror
            inte att han är inriktad på att kandidera om fyra år, och jag
            tror därför att detta är hans absolut sista riksmöte.
          </note>
          <note>
            Jag tycker att det finns anledning att tacka honom för hans insatser,
            som har präglats av kunnighet, erfarenhet och humor. Jag tycker
            att inte minst det sista, som han också har gett prov på i denna
            debatt, är viktigt. Det skadar förvisso inte att man lättar upp
            politiken, som ofta är allvarsam, med ett och annat skämt, och
            det har Filip Fridolfsson verkligen gjort och bidragit till att
            skapa trevnad i skatteutskottet.
          </note>
          <note>
            Jag vill framföra utskottets tack till Filip Fridolfsson för
            en gedigen politisk insats och önska honom lycka till i hans blivande
            pensionärsverksamhet.
          </note>
          <note>
            För att inte besvära kammarens ledamöter med att begära ordet
            även i nästa ärende vill jag också begagna tillfället att tacka
            den som kommer efter mig i talarstolen, nämligen Gunnar Nilsson.
            Han har närapå tolv år bakom sig i riksdagen. I
          </note>
          <note>
            skatteutskottet har han gjort en gedigen insats, som har präglats
            av kunnighet och engagemang. Han är personligen också en mycket
            sympatisk människa.
          </note>
          <note>
            Det talas i dessa dagar så mycket om skatteväxling.
          </note>
          <note>
            Det förefaller mig som om Gunnar Nilsson nu kommer att få vara
            med om en skatteväxling på det personliga planet. Enligt vad jag
            har förstått kommer nämligen Gunnar Nilsson att byta plats med
            sin partivän på kommunalrådsposten i Eslöv.
          </note>
          <note>
            Jag tackar Gunnar Nilsson för hans insatser i skatteutskottet
            och önskar honom lycka till i hans fortsatta politiska arbete.
          </note>
          <note>
            I detta anförande instämde Peter Kling (nyd), Kjell
          </note>
          <note>
            Johansson (fp), Karl-Gösta Svenson (m), Lars
          </note>
          <note>
            Hedfors (s), Inga Berggren (m), Harry Staaf (kds),
          </note>
          <note>
            Carl Fredrik Graf (m), Sverre Palm (s), Karl
          </note>
          <note>
            Hagström (s), Ulf Eriksson (nyd) och Stig
          </note>
          <note>
            Rindborg (m).
          </note>
          <note type="speaker">
            Anf. 108 FILIP FRIDOLFSSON (m):
          </note>
          <note>
            Herr talman! Jag tackar för dessa känslosamma ord. Jag har verkligen
            trivts i skatteutskottet. Den stämning av kamratskap och hjärtliga
            relationer som där har rått har jag känt inte bara i relationen
            till mina vänner på den borgerliga kanten utan också i förhållandet
            till hela utskottet i övrigt, socialdemokrater, nydemokraten Peter
            Kling och
          </note>
          <note>
            Vänsterns Lars Bäckström.
          </note>
          <note>
            Jag är, som ni alla vet, en sann moderat, men jag måste säga,
            herr talman, att jag under den här våren har varit litet orolig
            för min politiska identitet. Jag har haft sådana nära och hjärtliga
            kontakter med utskottskamraterna rakt över att den profil vars
            klarhet och skärpa jag alltid har varit mån om har på något sätt
            suddats bort. Något sådant är ju inte bra för politiker som vill
            ha framgång. Därför tror jag nog, herr talman, att det nu är rätt
            tid för mig att gå. Jag har gjort mitt.
          </note>
          <note>
            Men jag vill ändå tacka för de fina orden. Jag blev rörd när
            samtliga utskottskamrater plus Stig
          </note>
          <note>
            Rindborg reste sig upp och instämde i tacktalet. Jag tackar alla,
            från ordföranden Knut Wachtmeister på högerkanten och rakt över
            till Lars Bäckström på vänsterflygeln. Tack skall ni ha allihop!
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 13 §.)
          </note>
          <note>
            6 § Bostadsbeskattning
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1993/94:SkU35 Bostadsbeskattning.
          </note>
          <note type="speaker">
            Anf. 109 GUNNAR NILSSON (s):
          </note>
          <note>
            Herr talman! Jag vill börja med att också säga tack för de vänliga
            orden och ett tack till ordföranden och samtliga kolleger för
            en trevlig och lärorik tid som jag har fått sitta med i skatteutskottet.
            Tack skall ni ha!
          </note>
          <note>
            Herr talman! I betänkandet behandlas ett antal motioner om bostadsbeskattning,
            varav flertalet har behandlats vid tidigare tillfällen i kammaren.
          </note>
          <note>
            Bostadsfrågorna är det område där kritiken mot regeringens politik
            eller snarare brist på politik är mest enhetlig och omfattande.
            Praktiskt taget samtliga aktörer på bostadsmarknaden har uppvaktat
            oss riksdagsledamöter och framfört sin oro över situationen. Nyproduktionen
            upphör, och de senaste årgångarna av bostadsbebyggelsen hotas
            i dag av utslagning på grund av en kostnadsutveckling som tvingar
            människor att lämna sina bostäder, trots en ofta hög skuldsättning.
            I spåren följer ett stort antal personliga tragedier och hundratals
            bostadsrättsföreningar som tvingats göra eller är på väg mot en
            konkurs.
          </note>
          <note>
            Vid den bostadspolitiska debatten här i kammaren för en månad
            sedan vidtog riksdagen den unika åtgärden att uttala en allvarlig
            kritik mot regeringens organisation och handläggning av bostadspolitiken.
          </note>
          <note>
            Vi socialdemokrater har vid upprepade tillfällen i den bostadspolitiska
            debatten framfört flera förslag för att underlätta den ekonomiska
            situationen för de värst drabbade årgångarna. Vi vill skjuta på
            indragningen av de tre miljarderna från bostadsstödet, och vi
            anser också att det är orimligt att endast den begränsade andel
            av bostadsbeståndet som är inne i räntebidragssystemet, mindre
            än 20 %, ensam skall bära hela besparingen, medan de årgångar
            som gått ur systemet med full utdelning inte behöver bidra till
            någon besparing.
          </note>
          <note>
            Regeringens enda insats för att lindra situationen för de mest
            utsatta grupperna på bostadsmarknaden är att hänvisa till ett
            nyligen utgivet utredningsbetänkande om en övergång från fastighetsskatt
            till en schablonintäkt på taxeringsvärdet för vissa fastigheter.
            Det är ett förslag som innebär ett nytt avsteg från skattereformen
            och ett nytt steg mot systemskifte inom bostadspolitiken. Det
            allmänna omdömet om utredningen har också närmast blivit en fråga
            om förslagen verkligen är seriöst menade.
          </note>
          <note>
            Vi anser att fastighetsskatten utgör en viktig del i en bostadspolitik
            som syftar till att utjämna kostnaderna i bostadsbeståndet. Vår
            reservation till betänkandet avser i det här sammanhanget detaljer
            angående fastighetsskatten som vi tidigare framfört.
          </note>
          <note>
            Vid genomförandet av skattereformen ingick fastighetsskatten
            som ett medel att utjämna kostnaderna mellan nyare och äldre årgångar,
            genom att fastighetsskatten fasas in först efter en femårsperiod.
            För vissa årgångar gjordes speciella övergångsregler, som gav
            en längre friperiod. I
          </note>
          <note>
            reservationen återkommer vi till kravet om att tidsfristen för
            infasning av fastighetsskatten för de ekonomiskt hårt belastade
            årgångarna 1991 och senare förlängs med minst två år.
          </note>
          <note>
            En annan fråga, som vi också återkommer med, är proportioneringen
            av fastighetsskatten vid brutet räkenskapsår. Det är inte rimligt
            att en bostadsrättsförening, som av administrativa skäl valt att
            ha brutet räkenskapsår, skall drabbas av en bristande skatteneutralitet
            av det skälet.
          </note>
          <note>
            Herr talman! Jag yrkar bifall till reservation nr 2.
          </note>
          <note type="speaker">
            Anf. 110 ULF ERIKSSON (nyd):
          </note>
          <note>
            Herr talman! Jag vill tala om de reservationer som vi i Ny demokrati
            har avgivit när det gäller bostadsbeskattningen.
          </note>
          <note>
            Vi har bl.a. sagt att fastighetsskatten bör sänkas från 1,5 %
            till 0,5 %. Vi tycker att det är en viktig åtgärd, eftersom bostadskostnaden
            ofta tar den största delen av en normalinkomst. Vi anser också
            att man skulle kunna minska subventioner och bidrag, om man sänkte
            denna skatt.
          </note>
          <note>
            Vi har också tagit upp frågan om taxeringsvärdena i attraktiva
            områden, exempelvis i skärgårdskommunerna runt Stockholm. Vi har
            sagt att det taxerade värdet på en vanlig normal villatomt vill
            vi sätta till högst 100 000 kr.
          </note>
          <note>
            Sedan vill jag nämna att avdrag för reparationer, om- och tillbyggnad
            bör medges upp till 50 000 kr., och byggmomsen bör, har vi sagt,
            sänkas till 12 %.
          </note>
          <note>
            Det bör också framhållas att för finansieringen på detta område
            har vi i olika motioner framställt förslag om utgiftsbesparingar
            på ca 40 miljarder kronor. Vi kan också säga att man slipper rundgången
            av skatter och bidrag, om riksdagen skulle följa våra yrkanden.
          </note>
          <note>
            Herr talman! Jag yrkar bifall till Ny demokratis reservationer
            nr 1, 3, 4 och 5 i detta ärende.
          </note>
          <note type="speaker">
            Anf. 111 LARS BÄCKSTRÖM (v):
          </note>
          <note>
            Herr talman! Det här är då ett betänkande kring bostadsbeskattningen.
            Det gäller väldigt viktiga frågor, för det berör något som alla
            människor måste göra. Man måste bo någonstans, och här är det
            fråga om en skatt som rör en mänsklig aktivitet som är helt nödvändig.
          </note>
          <note>
            Då kan man naturligtvis säga att är det något som är så nödvändigt,
            borde vi då inte ha en låg skatt på boendet? Ja, det kan ju vara
            en rimlig utgångspunkt. Men en bostad är inte enbart en bostad.
            Den kan också vara en kapitalplacering som förräntar sig. Eftersom
            vi beskattar andra möjligheter till kapitalavkastning, finns det
            naturligtvis inget skäl för att göra undantag just för denna.
          </note>
          <note>
            Det är lika samhällsnyttigt att investera i industri, som skapar
            sysselsättning, som att investera i fastigheter och att bo. Ingenting
            säger a priori att just boendet skall skattemässigt gynnas gentemot
            den andra aktiviteten. Därför måste vi ha en fastighetsbeskattning.
            Den är nödvändig.
          </note>
          <note>
            Vi lever nu i en internationaliserad värld. Det talar alla mycket
            om, och det är riktigt. Skattebaserna utsätts för ett omvärldstryck,
            brukar man säga. Det gäller beskattning av kapital, särskilt finansiellt
            kapital, företag etc. Även det är riktigt, men det finns en skillnad
            här. Skatten på fastigheter har ett mindre tryck på sig än andra
            skattebaser, för hus flyttar mera sällan, såvida de inte är husvagnar.
          </note>
          <note>
            Så fastighetsbeskattningen är en bra skattebas i ett internationellt
            perspektiv, och vi behöver stabila skattebaser. Det behövs alldeles
            särskilt som vi har så stora underskott i den offentliga ekonomin.
          </note>
          <note>
            Herr talman! Vi skall tänka på detta att regeringens egen plan,
            Nathalieplanen, regeringens egen konsekvenskalkyl från Finansdepartementet,
            säger att vi under de närmaste fem åren alltid kommer att ha underskott
            i den offentliga budgeten. T.o.m. om det blir 4 % tillväxt kommer
            statsskulden att gå mot
          </note>
          <note>
            2 000 miljarder. Det är den optimistiska kalkylen!
          </note>
          <note>
            Därför behövs det naturligtvis tillväxt. Det behövs fler privata
            jobb som ger skatteintäkter, och det behövs besparingar. Men vi
            säger från
          </note>
          <note>
            Vänsterpartiet att det behövs också skattehöjningar, som då läggs
            ut så att de i minsta möjliga mån skadar förutsättningar för tillväxten.
          </note>
          <note>
            Nu är jag ärlig. Jag tror faktiskt att alla skattehöjningar har
            en viss bromsande effekt på tillväxtens möjligheter. Det tror
            jag, men i alla fall krävs det vissa skattehöjningar för att få
            ner budgetunderskottet. Stora budgetunderskott är än mer hämmande
            och bromsande på den ekonomiska tillväxten, en än större negativ
            kraft för möjligheten att åstadkomma ekonomisk tillväxt.
          </note>
          <note>
            Därför säger jag att det behövs skattehöjningar och besparingar
            och tillväxt. Vänsterpartiet är det enda parti i riksdagen som
            säger att alla dessa tre saker behövs samtidigt. Övriga partier
            har två rätt, ibland ett rätt. Vi är de enda som har tre rätt,
            som säger det ärliga om vad som krävs för att få ordning på
          </note>
          <note>
            Sveriges ekonomi.
          </note>
          <note>
            Andra partier förnekar behovet av skattehöjningar eller säger
            möjligen: Vi kan tänka oss skattekorrigeringar, uppåt. De kan
            överväga det.
          </note>
          <note>
            Vi i Vänsterpartiet säger som det är: Det behövs skatteskärpningar.
            Ett av de områden där det är rimligt med skatteskärpningar är
            fastighetssidan.
          </note>
          <note>
            Varför? Jo, där finns det två skattefria öar som man kan åtgärda.
            Det är industrifastigheterna och de kommersiella lokalerna, affärslokalerna.
          </note>
          <note>
            Industrifastigheterna har mycket länge varit skattefria. De kommersiella
            lokalerna var skattepliktiga till för bara några år sedan. Då
            befriade man dem från skatt. Socialdemokraterna gick emot. Vi
            i vänsterpartiet gick emot. Nu säger vi i Vänsterpartiet att detta
            område skall tillbaka under fastighetsbeskattningen. Det kan ge
            ungefär
          </note>
          <note>
            4 miljarder. Vi kan tänka oss nedsättningar på vissa områden.
            Det är möjligt att vi kan överväga det.
          </note>
          <note>
            Men vi hamnar i vart fall på en inkomstförstärkning på gott och
            väl 3 miljarder.
          </note>
          <note>
            Vi säger också att industrifastigheterna behöver föras in under
            skatteplikten på 1990-talet. Det kan ge 2 miljarder.
          </note>
          <note>
            Vi kan alltså tala om 5--6 miljarder i intäkter, för att minska
            budgetunderskottet. Dessa skatteskärpningar kan läggas in så att
            de inte stör förutsättningarna för tillväxt.
          </note>
          <note>
            Herr talman! Dessa åtgärder behövs. Därför borde riksdagen ställa
            sig bakom Vänsterpartiets meningsyttring under moment 1.
          </note>
          <note>
            Vi har också tagit upp ett annat problem. Det finns problem med
            det befintliga uttaget av fastighetsskatt. Det finns problem i
            vissa, särskilt attraktiva områden, där husen får mycket höga
            taxeringsvärden på grund av att vissa fastigheter säljs för fritidsändamål.
            Det ställer till problem för alla de boende som inte avser att
            sälja sin fastighet utan bara bo och leva där, i exempelvis vissa
            skärgårdsmiljöer som är mycket attraktiva för storstadens människor.
            Det kan vara människor med ringa inkomster som tvingas erlägga
            en mycket hög fastighetsskatt. Den är ibland så hög att de får
            problem att leva kvar i den miljö där de alltid har levt och verkat.
            I många fall drabbar detta äldre människor, som har lämnat det
            aktiva förvärvslivet.
          </note>
          <note>
            Vi menar att man borde se över detta och försöka hitta en lösning.
          </note>
          <note>
            Vi har tidigare väckt partimotioner i denna fråga från Vänsterpartiet.
            Vi upprepade inte den motionen i januari i år. Men vid behandlingen
            i skatteutskottet fann jag att motionärer från andra partier har
            tagit upp samma problem. Jag kan inte säga att jag inte stöder
            en motion bara för att den kommer från ett annat parti. Om vi
            har tyckt så tidigare, tycker vi så även nu. Vi har alltså ställt
            oss bakom motioner från Socialdemokraterna och
          </note>
          <note>
            Folkpartiet, där detta krav från Vänsterpartiet återigen har
            tagits upp. Vi har avgett en meningsyttring under moment 5, där
            vi yrkar bifall till de motioner som går i denna riktning.
          </note>
          <note>
            Det skall erkännas att det inte finns någon färdig lösning på
            problemet i motionerna. Men här bör ett särskilt utredningsarbete
            ske för att lösa vissa problem som uppstår för fastigheter i vissa
            attraktiva lägen, där de som är fast boende får problem att klara
            de skattekonsekvenser som nuvarande regler medför.
          </note>
          <note>
            Herr talman! Jag yrkar bifall till Vänsterpartiets meningsyttring
            under momenten 1 och 5. Vi ställer oss bakom Socialdemokraternas
            reservation. Jag ställer mig också bakom övriga punkter i
          </note>
          <note>
            Vänsterpartiets meningsyttring, men yrkar ej bifall till dem.
          </note>
          <note type="speaker">
            Anf. 112 ULF ERIKSSON (nyd) replik:
          </note>
          <note>
            Herr talman! Jag har en fråga till Lars Bäckström.
          </note>
          <note>
            Ni ville höja skatten på industrifastigheter. Det gäller väl
            inte bostadsfastigheter också? Där vill vi sänka skatten.
          </note>
          <note type="speaker">
            Anf. 113 LARS BÄCKSTRÖM (v) replik:
          </note>
          <note>
            Herr talman! Jag sade industrifastigheter. Hade jag menat bostadsfastigheter,
            hade jag nog sagt det.
          </note>
          <note>
            När vi ändå kommer in på ämnet vill jag fråga: Vad kostar den
            skattesänkning som ni föreslår, i runda tal, på miljarden när?
          </note>
          <note type="speaker">
            Anf. 114 ULF ERIKSSON (nyd) replik:
          </note>
          <note>
            Herr talman! Jag sade att det låg inom de utgiftsbesparingar
            på ca 40 miljarder som vi har föreslagit i olika motioner. Där
            finns nog någonting att ta. Jag kan inte säga vad detta kostar
            exakt på miljarden.
          </note>
          <note type="speaker">
            Anf. 115 LARS BÄCKSTRÖM (v) replik:
          </note>
          <note>
            Herr talman! Men om Ulf Eriksson inte kan säga hur mycket exakt
            på miljarden, kan han kanske säga hur mycket det kostar exakt
            på någonting annat. Det ligger inom de 40 miljarder i besparingar
            som vi har talat om, säger han. Vad betyder det? Ni föreslår från
            Ny demokrati en riktad skattesänkning. Den ger ett inkomstbortfall
            för staten. Ungefär hur stort blir det? Ni begär att vi skall
            stödja det förslaget. Då kan väl vi begära att vi får reda på
            hur stort inkomstbortfallet är.
          </note>
          <note type="speaker">
            Anf. 116 INGA BERGGREN (m):
          </note>
          <note>
            Herr talman! Bostadsbeskattning är temat för det här betänkandet.
            I ett antal motioner har väckts frågor om fastighetsskatten, dess
            utvidgning eller begränsning eller om ändring av detaljutformningen.
            Andra frågor som förekommer i betänkandet rör reparationer och
            byggmoms.
          </note>
          <note>
            Fastighetsskattefrågan är i allra högsta grad aktuell.
          </note>
          <note>
            För några veckor sedan lämnade
          </note>
          <note>
            Fastighetsskatteutredningen sitt slutbetänkande,
          </note>
          <note>
            Beskattning av fastigheter, del II -- Principiella utgångspunkter
            för beskattning av fastigheter m.m.
          </note>
          <note>
            (SOU 1994:57).
          </note>
          <note>
            Utredaren föreslår att skattesystemet frikopplas från bostadsfinansieringssystemet.
            Vidare säger utredningen att fastighetsskatten bör slopas.
          </note>
          <note>
            Egnahem och bostadsrätter skall enligt förslaget beskattas enligt
            en schablon som bygger på bostädernas marknadsvärde. Förslaget
            går också ut på att man inför en rullande fastighetstaxering på
            så sätt att schablonintäkten justeras årligen fr.o.m.
          </note>
          <note>
            1996.
          </note>
          <note>
            Det innebär att en schablonintäkt om 5 % av taxeringsvärdet tas
            upp till beskattning under inkomstslaget kapital. Man förslår
            att schablonintäkten tas ut från första året efter färdigställandet.
            Den nuvarande reduktionsregeln kompenseras genom motsvarande höjning
            av räntebidraget.
          </note>
          <note>
            I reservation 2 från Socialdemokraterna tar man upp detaljutformningen
            av fastighetsskatten. Där påtalas att fastigheter som är byggda
            åren 1991 och
          </note>
          <note>
            1992 kommer att påföras fastighetsskatt tidigare än hus byggda
            1989 och 1990. Där påtalas också att fastighetsägare som har brutet
            räkenskapsår missgynnas i förhållande till dem som beskattas per
            kalenderår.
          </note>
          <note>
            När det gäller det som Gunnar Nilsson tog upp vill jag säga följande.
            Jag föredrar att diskutera bostadspolitiken som helhet när riksdagen
            behandlar betänkanden från bostadsutskottet. Det gör jag gärna,
            även om Gunnar Nilsson nu kommer att lämna riksdagen.
          </note>
          <note>
            De tröskeleffekter som nuvarande system medför kan undvikas t.ex.
            genom att schablonintäkten tas upp redan från början. Även problemet
            med brutet räkenskapsår vid bostadsbeskattningen kan lösas i och
            med föreliggande förslag, som medger att schablonintäkten proportioneras.
          </note>
          <note>
            Hyresfastigheter bör enligt utredningsförslaget inte beskattas
            på annat sätt än annan näringsverksamhet, dvs. genom gängse regler
            för företagsbeskattning. Med en sådan modell löses de nuvarande
            problemen med infasningen av ny- och ombyggda bostäder i fastighetsskattesystemet.
          </note>
          <note>
            Proportioneringssvårigheter vid brutet räkenskapsår uppstår inte
            heller.
          </note>
          <note>
            I reserveration 1 av Ny demokrati föreslås att skattesatsen för
            fastighetsskatten skall sänkas från
          </note>
          <note>
            1,5 % till 0,5 %, och i en meningsyttring från
          </note>
          <note>
            Vänsterpartiet anförs att basen för uttag av fastighetsskatt
            bör breddas, så att den även omfattar industrifastigheter och
            kommersiella lokaler, vilket vi nyss hörde Lars Bäckström argumentera
            för.
          </note>
          <note>
            Mot detta kan jag anföra att riksdagen så sent som
          </note>
          <note>
            1993 beslutade om utformningen av fastighetsskatten. Det finns
            därför inte något skäl att ompröva det beslutet, speciellt inte
            just nu, då ett nytt förslag är ute för analys och prövning.
          </note>
          <note>
            I dagarna har på riksdagens bord också hamnat en departementspromemoria,
            i vilken föreslås att systemet med sexårsperioder för fastighetstaxeringen
            lämnas och att vi övergår till en rullande fastighetstaxering.
            Om ett sådant förslag genomförs undviker vi de kostnadspåfrestningar
            som språngvisa höjningar av taxeringsvärdena medför.
          </note>
          <note>
            Utredningsförslaget om fastighetsbeskattning och även departementspromemorian
            om rullande fastighetstaxering kommer att remissbehandlas i vanlig
            ordning, och remisstiden går ut i augusti.
          </note>
          <note>
            Med det här vill jag ha sagt att frågorna om fastighetsbeskattning
            av regeringen och majoriteten i riksdagen verkligen har ansetts
            vara mycket viktiga.
          </note>
          <note>
            Jag vill också peka på att riksdagen tidigare, genom yttranden
            respektive betänkanden från både bostads- och skatteutskottet,
            har påpekat exempelvis att proportionering av underlaget för fastighetsskatt
            för bostadsföretag uppmärksammas och att det finns starka skäl
            att finna en lösning i denna fråga.
          </note>
          <note>
            Ett annat exempel på uttalande har jag hämtat från skatteutskottets
            betänkande 1992/93:33, om taxeringsvärdena i attraktiva områden:
            ''Utskottet är medvetet om att en del taxeringsvärden upplevs
            orealistiskt höga och dåligt stå i överensstämmelse med dagens
            marknadsvärden. Därför förutsätter utskottet att regeringen noga
            följer dessa frågor och tar de initiativ som bedöms motiverade.''
          </note>
          <note>
            I meningsyttringen från Vänsterpartiet anförs att taxeringsvärdena
            i attraktiva områden, exempelvis skärgårdsområdena, kan stiga
            mycket snabbt. De här höga taxeringsvärdena gör att fastighetsskatten
            kan överstiga avkastningsvärdet, och i vissa fall kan fastighetsskatten
            bli så hög att den bofasta befolkningen inte kan bära kostnaderna.
            Lars
          </note>
          <note>
            Bäckström talade i sitt anförande målande om detta. Vänsterpartiet
            menar därför att det behövs en översyn i den här frågan.
          </note>
          <note>
            Också Ny demokrati tar upp taxeringsvärdena i attraktiva områden
            och menar att problemet kan lösas genom att markvärdet begränsas
            till 100 000
          </note>
          <note>
            kr för en normal villatomt.
          </note>
          <note>
            De nyss nämnda värderingsfrågorna och de därmed sammanhängande
            skattefrågorna ingår bland de frågor som Skärgårdsutredningen
            har att överväga.
          </note>
          <note>
            Förslag från utredningen väntas inom kort. Först då kan det vara
            relevant att ta upp de här frågorna.
          </note>
          <note>
            Vänsterpartiet anför också att de kommuner som har stor andel
            fritidshus bör kompenseras för de extra kostnader som ägarna till
            de här fastigheterna belastar kommunen med utan att de betalar
            skatt till kommunen.
          </note>
          <note>
            Dessa frågor ses över av den kommunalekonomiska kommittén, som
            skall utforma de skattebidrag som skall gälla fr.o.m.
          </note>
          <note>
            1996. Dessutom har ju kommunerna vid sidan av statsbidragen möjlighet
            att ta ut avgifter för sina tjänster.
          </note>
          <note>
            Så några ord om reparation, om- och tillbyggnad, med anledning
            av reservation 4 av Ny demokrati.
          </note>
          <note>
            Reglerna om skattereduktion har tidsbegränsats till den 31 december
            1994, och enligt majoriteten i utskottet bör reglerna inte ändras
            för den korta tid som återstår till dess.
          </note>
          <note>
            Enligt uppgifter från Riksskatteverket har för deklarationsåret
            1993 ca 95 000 ansökningar om skattereduktion inkommit, de flesta
            från villaägare.
          </note>
          <note>
            Sammanlagd beviljad eller övervägd skattereduktion uppgår till
            ca 162 miljoner kronor.
          </note>
          <note>
            Ny demokrati anser i reservation 5 att en sänkning av byggmomsen
            till 12 % skulle ge rätt signaler till marknaden och skapa förutsättningar
            för en naturlig konkurrensmarknad.
          </note>
          <note>
            Detta förslag och även Ny demokratis modell för
          </note>
          <note>
            ROT-avdrag skulle jag vilja bemöta på följande sätt:
          </note>
          <note>
            Det finns tecken på återhämtning i Sverige. Antalet arbetslösa
            har minskat med ca 80 000 sedan början av året. Antalet anmälda
            lediga jobb ökar. Även inom byggbranschen minskar arbetslösheten.
            Att under sådana förhållanden ge ytterligare stimulanser, i vilken
            form det än vara må, anser jag inte vara rimligt. Efterfrågan
            på bostäder ökar och byggandet kommer i gång då människor bedömer
            sin situation som ekonomiskt stabil och de kan bära bostadskostnaderna
            fullt ut.
          </note>
          <note>
            En ordning med lägre byggmoms kommer också att kräva en omfattande
            kontrollapparat, antingen hos skatteförvaltningen eller inom bostadsbyråkratin.
          </note>
          <note>
            Det skulle gå stick i stäv mot uppfattningen att vi bör avskaffa
            byråkratiskt krångel, som Ny demokrati har uttryckt många gånger.
          </note>
          <note>
            Sammantaget kan med fog påstås att mycket är på gång. Flera av
            de frågor som tas upp i motioner som behandlas i det här utskottsbetänkandet
            kan sägas täckas in av de här relaterade utredningarna och översynerna.
            I avvaktan på remissbehandling och överväganden av de utredningar
            som redan har lagt fram förslag och de inom kort aviserade vill
            jag yrka bifall till utskottets hemställan i betänkandet
          </note>
          <note>
            SkU35 och avslag på samtliga reservationer och
          </note>
          <note>
            Vänsterpartiets meningsyttring.
          </note>
          <note type="speaker">
            Anf. 117 ULF ERIKSSON (nyd) replik:
          </note>
          <note>
            Herr talman! Det är skönt att konjunkturen håller på att svänga,
            Inga Berggren. Det är verkligen positivt. Men jag tror ändå att
            en sänkning av byggmomsen skulle ge ytterligare litet fart på
            marknaden. På så sätt skulle också behoven av olika former av
            subventioner och bidrag minska.
          </note>
          <note>
            Sedan angående den debatt vi förde tidigare om finansieringen:
            Vi har ett förslag om utgiftsbesparingar för hela bostadsområdet
            om ca
          </note>
          <note>
            40 miljarder kronor. Det bör då framhållas att de skattelättnader
            som vi föreslår är välmotiverade även av den anledningen att förslagen
            kommer att leda till väsentligt förbättrade förhållanden inom
            bostadsområdet och stimulera konjunkturen inom byggsektorn. Därmed
            blir det också möjligt att begränsa rundgången av bidrag och skatter.
          </note>
          <note>
            Detta var också ett svar till Lars Bäckström.
          </note>
          <note type="speaker">
            Anf. 118 LARS BÄCKSTRÖM (v) replik:
          </note>
          <note>
            Herr talman! Utskottets talesman säger beträffande vårt förslag
            att bredda fastighetsskatten så att den omfattar även industrifastigheter
            och lokaler att det har prövats tidigare. Ja, det är alldeles
            riktigt. Det är jag fullt medveten om.
          </note>
          <note>
            Har då något hänt sedan frågan prövades senast?
          </note>
          <note>
            Ja, herr talman, det har det gjort.
          </note>
          <note>
            Finansdepartementet arbetar varje dag och levererar prognoser
            för den offentliga sektorns ekonomi som är ytterligt dystra, även
            då de baseras på extremt optimistiska antaganden. Det är det nya
            som har hänt.
          </note>
          <note>
            Därför säger jag: Vi måste öka skatteinkomsterna, och det måste
            nu under 90-talet ske på de områden där skadeverkningarna på tillväxten
            är minst. Detta blir fallet om vi breddar fastighetsskatten till
            att omfatta industrifastigheter och återinför fastighetsskatten
            på kommersiella lokaler. Det kan ge intäkter på 5--6 miljarder,
            och det behövs ytterligt väl med tanke på de stora underskotten.
          </note>
          <note>
            Förvisso prövas frågan om taxeringsvärdet i attraktiva områden
            i Skärgårdsutredningen. Men vad händer när den är klar? Troligtvis
            inte mycket.
          </note>
          <note>
            Skärgårdsutredningen arbetar inte i främsta rummet med taxeringsfrågor.
            Det krävs taxeringsexpertis och skatteexpertis för att lösa dessa
            problem.
          </note>
          <note>
            Vi från Vänsterpartiet menar att riksdagsmajoriteten borde erkänna
            att det finns ett påtagligt problem i vissa bestämda geografiska
            områden som kräver sina särskilda lösningar. Det har motionärer
            från Folkpartiet,
          </note>
          <note>
            Socialdemokraterna och Vänsterpartiet insett. Jag tror att Moderata
            samlingspartiet också kommer att inse detta.
          </note>
          <note type="speaker">
            Anf. 119 INGA BERGGREN (m) replik:
          </note>
          <note>
            Herr talman! Lars Bäckström sade i sitt inledningsanförande att
            fastighetsskatten skulle behållas. Det var hans absoluta mening.
            Den grundsynen delar inte jag.
          </note>
          <note>
            Dessutom sade Lars Bäckström både i inledningsanförandet och
            i repliken att fastighetskatten skulle breddas genom att industrifastigheter
            och kommersiella lokaler skulle beskattas. Det kan låta bestickande
            i ett läge där
          </note>
          <note>
            Sveriges finanser behöver saneras att säga det är så enkelt att
            få det att klirra till i kassan. Det skulle sammanlagt komma in
            6 miljarder kronor, om jag förstod det rätt.
          </note>
          <note>
            Vänsterpartiet föreslår försiktigtsvis att en utredning skall
            se över frågan om beskattning av industrifastigheter. Skatten
            för kommersiella lokaler skall däremot återinföras från 1996,
            om jag inte missminner mig alldeles. Jag delar inte denna uppfattning.
          </note>
          <note>
            Det är inte ytterligare pålagor som näringsidkare och företag
            behöver i dag, Lars Bäckström. I stället behövs lättnader i skattehänseende
            och avregleringar för övrigt.
          </note>
          <note type="speaker">
            Anf. 120 LARS BÄCKSTRÖM (v) replik:
          </note>
          <note>
            Herr talman! Moderata samlingspartiet måste raskt närma sig verkligheten
            om inte Sverige skall få oerhörda problem, Inga Berggren. Det
            behövs besparingar. Det är vi överens om. Det behövs ekonomisk
            tillväxt. Men det behövs också basbreddning och skattehöjningar
            för att komma till rätta med de stora underskotten.
          </note>
          <note>
            Låt oss säga att vi får 300 000 nya jobb i den privata ej skattefinansierade
            sektorn. Varje arbete reducerar de offentliga underskotten med
            200 000
          </note>
          <note>
            kr. Det är en mycket realistisk beräkning. Då skulle
          </note>
          <note>
            300 000 nya jobb i den privata sektorn ge 60
          </note>
          <note>
            miljarder i minskade underskott, när underskotten ligger på ca
            200 miljarder. Inte ens denna extrema glädjekalkyl -- 300 000
            nya jobb i den privata sektorn -- skulle lösa mer än en tredjedel
            av problemet.
          </note>
          <note>
            Erkänn att det inte räcker med tillväxt i den privata sektorn!
            Det behövs besparingar. Det vet vi bägge två. Men det behövs också
            skattehöjningar. Det går inte att ta in resterande 140 miljarder
            i besparingar.
          </note>
          <note>
            Det kan väl ändå inte Moderaterna tro? Närma er verkligheten,
            moderater, och säg som det är!
          </note>
          <note>
            Vi har redan OECD:s lägsta kapital- och bolagsskatter. Skatt
            på industrifastigheter och skatt på kommersiella lokaler, som
            finns i de flesta
          </note>
          <note>
            OECD-länder, är inga ytterligare pålagor. Det är bara normalläget
            i omvärlden.
          </note>
          <note>
            Ni får sluta med detta oerhört nyliberala budskap och att fortsätta
            att tala om skattesänkningar i dagens läge när vi har dessa stora
            underskott! Det borde vara omöjligt att ens argumentera i den
            riktningen och vidhålla krav på skattesänkningar när det behövs
            ett saneringsprogram som måste integrera tillväxt, besparingar
            och skatteskärpningar.
          </note>
          <note>
            I omvärlden har man faktiskt fastighetsskatt på industrifastigheter
            och kommersiella lokaler. I
          </note>
          <note>
            omvärlden brukar kommunerna erhålla fastighetsskatten för att
            finansiera sin verksamhet.
          </note>
          <note>
            Låt oss göra Sverige mer europeiskt och mer likt andra industriländer
            på skatteområdet! Då kommer vi att få bättre ordning på statsfinanserna.
          </note>
          <note type="speaker">
            Anf. 121 INGA BERGGREN (m) replik:
          </note>
          <note>
            Herr talman! Som moderat är jag en mycket stor realist, Lars
            Bäckström. Jag ser verkligheten som den är. Jag säger ja till
            sanering av statens finanser, besparingar i transfereringssystemen
            och stimulans för nyföretagande för att skapa nya riktiga jobb.
          </note>
          <note>
            Men det är faktiskt bostadsbeskattning och fastighetsskatt som
            vi här diskuterar, Lars
          </note>
          <note>
            Bäckström.
          </note>
          <note>
            Jag vill gärna ta tillfället i akt att litet grand bemöta det
            Lars Bäckström sade i sin tidigare replik om värderingsfrågorna.
            Taxeringsvärden i attraktiva områden skenar i väg. Den kommitté
            som överväger och diskuterar hur statsbidrag till och utjämning
            i kommunsektorn skall se ut borde rimligen se över en del av dessa
            saker. Jag menar att vi måste avvakta och se hur utredningarna
            tacklar denna fråga.
          </note>
          <note>
            Som gammal bohuslänning känner jag sympati för det engagemang
            som Lars Bäckström visar för att hitta lösningar på problemet
            med skenande taxeringsvärden. Det kommer säkert en dag när vi
            mer i sak kan diskutera dessa för skärgårdsbefolkningen så viktiga
            frågor, Lars
          </note>
          <note>
            Bäckström.
          </note>
          <note type="speaker">
            Anf. 122 GUNNAR NILSSON (s) replik:
          </note>
          <note>
            Herr talman! Jag förstår att bostadsfrågan är besvärande för
            regeringen och riksdagsmajoriteten. Något besked till dem som
            i dag oförskyllt far illa på bostadmarknaden har man inte. Fastighetsskatteutredningens
            och andra utredningars slutbetänkande är den räddningsplanka man
            tar sin tillflykt till.
          </note>
          <note>
            Från Fastighetsskatteutredningens slutbetänkande är det en lång
            väg till en proposition. Vi har all anledning att avvakta de remissyttranden
            som kan komma, och som jag tror kommer att vara ganska kritiska
            till förslaget.
          </note>
          <note>
            Jag måste också ställa mig frågan: Hur väl förankrat är egentligen
            detta utredningsförslag i regeringen?
          </note>
          <note>
            Vad säger Folkpartiet, som i skattereformen ställde sig bakom
            och accepterade att fastighetsskatten skulle vara en del i en
            social bostadspolitik? Vad säger Centern, som åtminstone i ord
            alltid ansluter sig till en social och solidarisk bostadspolitik?
          </note>
          <note>
            Jag tror att denna utredning är något av en dimridå som man har
            lagt ut för att slippa att diskutera de akuta och allvarliga problem
            vi i dag har. Något besked till dem som i dag far illa och riskerar
            att förlora sitt sparkapital på bostadsmarknaden ger den definitivt
            inte.
          </note>
          <note type="speaker">
            Anf. 123 INGA BERGGREN (m) replik:
          </note>
          <note>
            Fru talman! Jag vill bemöta Gunnar Nilsson på följande sätt.
          </note>
          <note>
            Jag har diskuterat utredningens förslag till fastighetsbeskattning
            med några personer på
          </note>
          <note>
            Finansdepartementet. Det finns i förslaget modeller för att komma
            åt just de svårigheter som
          </note>
          <note>
            Socialdemokraterna pekar på i sin motion, nämligen de svårigheter
            som de fastighetsägare har som har brutet räkenskapsår.
          </note>
          <note>
            Övergångsreglerna för befrielse från fastighetsbeskattning som
            kan ge orimliga effekter kan också hjälpa till. Jag vill påminna
            Gunnar
          </note>
          <note>
            Nilsson om att övergångsreglerna för befrielse från fastighetsbeskattning
            infördes vid skattereformen år 1991.
          </note>
          <note type="speaker">
            Anf. 124 GUNNAR NILSSON (s) replik:
          </note>
          <note>
            Fru talman! Vad gäller utredningsförslagets möjligheter att rätta
            till dagens problem är det mycket svårt att av utredningen utläsa
            vilken fördelningsprofil det kommer att få. Allt talar för att
            det kommer att gynna det äldre beståndet och de privata fastighetsägarna.
          </note>
          <note>
            Jag tror att vi gör klokt i att invänta de remissyttranden som
            kan komma, avvakta och se om det någonsin blir en proposition
            av detta.
          </note>
          <note>
            Remissyttrandena blir i detta sammanhang intressanta att studera.
          </note>
          <note type="speaker">
            Anf. 125 INGA BERGGREN (m):
          </note>
          <note>
            Fru talman! De sista orden som Gunnar Nilsson sade var kloka.
            Låt utredningen remissbehandlas och de överväganden göras som
            behövs! Då kommer säkert den tid då vi kan ha en debatt här i
            kammaren om hur fastighetsbeskattningen skall ske i framtiden.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 13 §.)
          </note>
          <note>
            7 § Dubbelbeskattningsavtal mellan Sverige och Vitryssland
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1993/94:SkU39 Dubbelbeskattningsavtal mellan
          </note>
          <note>
            Sverige och Vitryssland (prop. 1993/94:230).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 13 §.)
          </note>
          <note>
            8 § Dubbelbeskattningsavtal med Vietnam
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1993/94:SkU40 Dubbelbeskattningsavtal med
          </note>
          <note>
            Vietnam (prop. 1993/94:246).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 13 §.)
          </note>
          <note>
            9 § Ränteskillnadsersättning vid förtidsuppsägning av konsumentkrediter,
            m.m.
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1993/94:LU29 Ränteskillnadsersättning vid förtidsuppsägning av
            konsumentkrediter, m.m.
          </note>
          <note>
            (prop. 1993/94:201).
          </note>
          <note type="speaker">
            Anf. 126 BJÖRN SAMUELSON (v):
          </note>
          <note>
            Fru talman! Detta betänkande från lagutskottet har rubriken Ränteskillnadsersättning
            vid förtidsuppsägning av konsumentkrediter, m.m.
          </note>
          <note>
            Det förefaller vid första anblicken vara ett oförargligt betänkande,
            men det kunde lika gärna ha hetat: Hur vi gör det dyrare att lösa
            dyra lån. Det är nämligen innehållet i betänkandet.
          </note>
          <note>
            Elisabeth Persson m.fl. från Vänsterpartiet har i en motion,
            1993/94:L16, yrkat avslag på den proposition som betänkandet bygger
            på. Jag yrkar bifall till denna motion.
          </note>
          <note>
            Nu skall riksdagen fatta beslut om att göra det dyrare för människor
            att lösa ofördelaktiga lån som de t.ex. har på sina egnahem och
            villor. Samtidigt går denna riksdag och olika politiska företrädare
            ut och talar om för människorna att det är viktigt att spara pengar
            och att göra sig av med skulder. Detta är de dubbla budskapens
            politik. Det är förvånande, fru talman, att Socialdemokraterna
            enhälligt har ställt upp bakom ett så orättvist förslag i lagutskottet.
          </note>
          <note>
            I propositionen föreslås en nivå som överstiger räntan på ifrågavarande
            statsobligationer respektive statsskuldsväxlar med en procentenhet.
          </note>
          <note>
            Den skulle alltså vara väl avvägd. Det är precis samma sak som
            att säga att det efter den 1 juli skall bli betydligt dyrare än
            i dag att lösa dyra lån.
          </note>
          <note>
            Dessutom skyddar man naturligtvis kapitalägarna på låntagarnas
            bekostnad. Detta sker på de människors bekostnad som har ett sämre
            ekonomiskt utgångsläge än de som har pengar över som de kan använda
            till olika typer av obligationer.
          </note>
          <note>
            Detta innebär de facto en ytterligare förstärkning av den förmögenhetsöverflyttning
            som vi har sett i detta samhälle och som har accelererat sedan
            1991.
          </note>
          <note>
            Konsumentverket har inkommit med en skrivelse som refereras i
            detta betänkande. Man tog upp spörsmålet om ränteskillnadsersättning
            vid förtidsinlösen av kreditköp där räntan för krediten är bunden.
            Hör och häpna: utskottet finner inte att man -- inom ramen för
            det förevarande ärendet --
          </note>
          <note>
            kan ta ställning till den av Konsumentverket aktualiserade frågan.
            Konsumentverket skrev att man åtminstone borde låta folk lösa
            den här typen av kreditlån på ett förmånligare sätt. Det förslaget
            fann lagutskottet inte någon anledning att se närmare på.
          </note>
          <note>
            Fru talman! Det är klart att människor ser om sitt hus. De är
            ju brända av den fluktuation som vi har sett, och ser, på räntemarknaden.
            Med den osäkerhet som människor känner inför framtiden är det
            naturligt att de väljer att lösa sina ofördelaktiga lån.
          </note>
          <note>
            Det är litet rörande att läsa utskottets text. Det står att stabiliteten
            i systemet kan komma att hotas om man inte gör det dyrare för
            människor att lösa sina lån. Den instabiliteten handlar inte bara
            om systemet som sådant. Den har varenda människa som har lånat
            pengar till sina egnahem, villor och bostadsrätter erfarenhet
            av genom den senaste tidens räntechocker.
          </note>
          <note>
            Också i det här fallet kommer man med dubbla budskap från den
            här kammaren. Jag beklagar att den här propositionen och fördyringen
            för människor kan gå så oförmärkt förbi i det politiska livet.
          </note>
          <note>
            I en motion från den allmänna motionstiden tog jag och Bertil
            Måbrink upp frågan om en del låneinstitut som bl.a. annonserar
            i kvällspressen.
          </note>
          <note>
            De lån som utbjuds innebär i princip att man bara behöver lyfta
            på telefonluren så får man pengarna nästa dag eller inom en timma.
            Jag och Bertil
          </note>
          <note>
            Måbrink anser att det är oskäliga villkor i dessa låneerbjudanden.
          </note>
          <note>
            Jag kan ta ett exempel med ett lån på 10 000 kr som skall betalas
            tillbaka på 6 år. Efter 6 år har låntagaren betalat över 23 000
            kr för dessa 10 000
          </note>
          <note>
            kr. Detta kan jag som motionär inte beteckna som något annat
            än ocker. Det är spekulation i människors svaga ekonomi. Den som
            inte behöver ta ett sådant lån gör inte det -- den effektiva räntan
            uppgår ju till någonstans mellan 35 % och 40 %.
          </note>
          <note>
            Vi går ut och predikar för människor att de skall vara sparsamma
            och se om sitt hus. Det gör vi bl.a.
          </note>
          <note>
            för att motivera nedskärningar inom den offentliga sektorn eller
            besparingar i statens budget. Då måste vi från riksdagens sida
            också se till att människor inte utsätts från sådan här ockerverksamhet.
          </note>
          <note>
            Utskottet säger att den här frågan ses över, eftersom en ny lag
            skall träda i kraft 1994/95. Jag kan nöja mig med att avvakta
            beredningen av ärendet. I motionen skriver vi också att man bör
            se över lagstiftningen när det gäller frågan om ocker.
          </note>
          <note>
            Utskottet säger att det inte ankommer på lagutskottet att bedöma
            om bestämmelsen är ändamålsenlig och hänvisar till 9 kap. 5 §
            andra stycket i brottsbalken.
          </note>
          <note>
            Om det hade kommit en sådan här motion till något annat utskott
            förmodar jag att man hade sagt att det är ett ärende för ett annat
            utskott och skickat det vidare, men så gjorde tyvärr inte lagutskottet.
          </note>
          <note type="speaker">
            Anf. 127 MARGARETA GARD (m):
          </note>
          <note>
            Fru talman! Jag skulle vilja börja med att ta upp det sista som
            Björn Samuelson sade med anledning av motionen om ockerränta.
          </note>
          <note>
            Lagutskottet och justitieutskottet har diskuterat vilket utskott
            som skulle behandla motionen.
          </note>
          <note>
            Eftersom lagutskottet har hand om konsumentkrediter bestämde
            man sig för att lagutskottet skulle behandla motionen.
          </note>
          <note>
            Utskottet har också skrivit att det inte ankommer på lagutskottet
            att bedöma om bestämmelsen är riktig. Det är brottsligt att i
            näringsverksamhet eller i annan verksamhet som bedrivs vanemässigt
            eller i större omfattning bereda sig ränta eller annan ekonomisk
            förmån som står i uppenbart missförhållande till motprestationen.
            Det faller alltså under brottsbalken. Därmed är detta redan reglerat.
          </note>
          <note>
            Sedan skulle jag vilja påminna Björn Samuelson om den departementspromemoria
            som nu har lagts fram -- 1994:23, 5 kap. Syftet är att införliva
            EG-
          </note>
          <note>
            direktivet om oskäliga villkor i konsumentavtal med svensk rätt.
            I promemorian föreslås en ny lag om avtalsvillkor i konsumentförhållanden,
            vilken skall ersätta 1971 års lag i ämnet.
          </note>
          <note>
            Det finns en nyhet i den föreslagna lagen, som därmed skiljer
            sig från den tidigare lagen. Lagen skall nämligen gälla för alla
            avtalsvillkor på den finansiella marknaden.
          </note>
          <note>
            Konsumentombudsmannen och
          </note>
          <note>
            Marknadsdomstolen skall pröva avtal om finansiella tjänster enligt
            samma marknadsrättsliga regler som gäller på andra avtalsområden.
            Oskäliga avtalsvillkor skall enligt förslaget kunna förbjudas
            av Marknadsdomstolen -- men inte bara, som nu, om det är påkallat
            från allmän synpunkt utan också om ett förbud inte överensstämmer
            med konsumenternas intressen.
          </note>
          <note>
            Här kommer alltså ganska snabbt en lagstiftning på grund av EG-avtalet,
            som vi vill införliva i svensk rätt. Jag tror att Björn Samuelsons
            önskemål i motionsyrkandet härmed är ganska väl tillgodosedda.
          </note>
          <note>
            Sedan gäller det ränteskillnader vid konsumentkrediter. Vi fick
            faktiskt en ny lag den 1
          </note>
          <note>
            januari 1993 som gjorde det möjligt att tidigare inlösa konsumentkrediter.
            Man gjorde en ändring i den lagen 1993 för att man även på bostadsområdet
            skulle kunna gå in och förtidsinlösa bostadslån.
          </note>
          <note>
            Men räntan gick ner. Väldigt många bostadslån löstes in. På grund
            av den reglering som bostadsinstituten har när det gäller in-
            och utlåning blev det här väldigt ofördelaktigt för bostadskreditinstituten.
            Ja, det blev stora förluster.
          </note>
          <note>
            Och, Björn Samuelson, någon skall betala förlusterna. Det blir
            ju då de andra låntagarna i andra ändan så att säga som får betala.
            Därför var man i lagutskottet villig att göra en justering här
            så att man när det gäller något längre lån väljer statsobligationsräntan.
            För kortare lån är det statsskuldsräntan som gäller plus 1 %.
            Vi har varit överens om att detta är skäligt. Vi har haft hearingar
            och vi har noga undersökt hur detta slår.
          </note>
          <note>
            När man ingår ett avtal, vilket man ju gör när man tar ett lån,
            är det rimligt att man håller avtalet tills avtalet går ut eller,
            när det gäller bostadslåneräntan, tills räntan räknas om. Jag
            tror dock inte att detta är något större ingrepp i bostadslånen.
            Så ser vi på detta. Här måste det ske en avvägning så att det
            hela blir rimligt för båda parter.
          </note>
          <note>
            Vidare har man lagt in här att detta måste följas upp så att
            det inte sker oskäliga räntevinster på något håll. Därför vill
            vi alltså ha en uppföljning. Det uppdraget har Finansinspektionen
            fått.
          </note>
          <note>
            Med detta tror jag nog att vi får en bra balans, trots att vi
            har gjort förändringar. Vi har alltså förändrat det hela så att
            det blir en sund lånemarknad. Det är ju vad vi alla vill ha.
          </note>
          <note type="speaker">
            Anf. 128 BJÖRN SAMUELSON (v):
          </note>
          <note>
            Fru talman! Först frågan om de höga räntekostnaderna för snabblån.
            Som jag sagt tidigare kan jag avvakta en förändrad lagstiftning.
          </note>
          <note>
            Men det är kittlande att snudda vid tanken att överväga en polisanmälan
            här för att få detta prövat. Jag skall fundera på saken.
          </note>
          <note>
            Sedan till frågan om fördyringen när det gäller möjligheterna
            att lösa in dyra lån.
          </note>
          <note>
            För det första handlar det här om ett slags dolt bankstöd.
          </note>
          <note>
            För det andra talas det om förluster som har uppstått för finansieringsinstituten.
            Ja, det är förluster -- i förhållande till beräknad vinst. Något
            annat är det inte fråga om.
          </note>
          <note>
            För det tredje skall avtal hållas. Men de kan inte vara så ''stenfasta'',
            fru talman, att de inte påverkas av om vi får en kraftig nedgång
            av den allmänna räntan i samhället. En sådan ekonomisk utveckling
            skall naturligtvis litet grand komma människor till godo. Jag
            tror inte att någon i denna kammare tycker annorlunda. Därför
            är det här betänkandet mycket märkligt.
          </note>
          <note>
            För det fjärde innebär det här inte något annat än att man gör
            det dyrare för den enskilde. Den som har pengar och som kan spekulera
            i obligationer skall alltså skyddas på den boendes bekostnad.
          </note>
          <note type="speaker">
            Anf. 129 MARGARETA GARD (m):
          </note>
          <note>
            Fru talman! Jag vill ännu en gång säga till Björn
          </note>
          <note>
            Samuelson att det faktiskt är så att bostadslåneinstituten har
            att låna upp sina pengar.
          </note>
          <note>
            Det gör de. Beräkningar görs av räntan utifrån de år som man
            har räknat med att låna ut pengar och få in ränta på det. Det
            finns alltså en balans i detta.
          </note>
          <note>
            När man gjorde det möjligt att förtidsinlösa lån spräcktes den
            här balansen.
          </note>
          <note>
            Instituten kan inte omedelbart låna ut till samma ränta som de
            hade räknat med när de lånade ut till den förra långivaren så
            att säga. Det uppkommer då stora förluster. Det är inte lån på
            några miljoner kronor som har förtidsinlösts, utan det är faktiskt
            lån på mer än 100 miljarder kronor som har förtidsinlösts. Därför
            rör det sig om oerhört mycket pengar.
          </note>
          <note>
            Jag är alldeles övertygad om att vi inte har givit bankerna någon
            fördel här. I stället har vi helt enkelt sett till att vi får
            ett lånesystem som fungerar väl. Det är vad vi vill åstadkomma
            med detta.
          </note>
          <note type="speaker">
            Anf. 130 BJÖRN SAMUELSON (v):
          </note>
          <note>
            Fru talman! Jag skall inte förlänga debatten ytterligare. Jag
            bara konstaterar att vi har ett gammalmodigt, omodernt, bostadsfinansieringssystem
            i det här landet. Pengar överförs från dem som inte har några
            till dem som har.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 13 §.)
          </note>
          <note>
            10 § Datapantbrev
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1993/94:LU33 Datapantbrev (prop. 1993/94:197).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 13 §.)
          </note>
          <note>
            11 § Exekutiv försäljning av fast egendom
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1993/94:LU30 Exekutiv försäljning av fast egendom (prop. 1993/94:191).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 13 §.)
          </note>
          <note>
            12 § Ny huvudman för näringsförbudsregistret
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1993/94:LU36 Ny huvudman för näringsförbudsregistret (prop. 1993/94:171).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 13 §.)
          </note>
          <note>
            13 § Ändringar i aktiekontolagen
          </note>
          <note>
            Föredrogs
          </note>
          <note>
            lagutskottets betänkande
          </note>
          <note>
            1993/94:LU37 Ändringar i aktiekontolagen (prop.
          </note>
          <note>
            1993/94:232).
          </note>
          <note>
            Talmannen konstaterade att ingen talare var anmäld.
          </note>
          <note>
            Beslut
          </note>
          <note>
            SkU30 Vissa mervärdesskattefrågor
          </note>
          <note>
            Mom. 1 (böcker och dagstidningar)
          </note>
          <note>
            1. utskottet
          </note>
          <note>
            2. res. 1 (nyd)
          </note>
          <note>
            Votering:
          </note>
          <note>
            272 för utskottet
          </note>
          <note>
            18 för res. 1
          </note>
          <note>
            1 avstod
          </note>
          <note>
            58 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            117 s, 69 m, 27 fp, 27 c, 20 kds, 9 v, 3 -
          </note>
          <note>
            För res. 1:
          </note>
          <note>
            1 s, 1 kds, 16 nyd
          </note>
          <note>
            Avstod:
          </note>
          <note>
            1 kds
          </note>
          <note>
            Frånvarande:
          </note>
          <note>
            20 s, 11 m, 6 fp, 4 c, 4 kds, 7 nyd, 5 v, 1 -
          </note>
          <note>
            Mom. 3 (alternativa behandlingsmetoder m.m.)
          </note>
          <note>
            1. utskottet
          </note>
          <note>
            2. res. 2 (nyd)
          </note>
          <note>
            Votering:
          </note>
          <note>
            272 för utskottet
          </note>
          <note>
            17 för res. 2
          </note>
          <note>
            60 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            118 s, 67 m, 28 fp, 26 c, 22 kds, 9 v, 2 -
          </note>
          <note>
            För res. 2:
          </note>
          <note>
            1 c, 16 nyd
          </note>
          <note>
            Frånvarande:
          </note>
          <note>
            20 s, 13 m, 5 fp, 4 c, 4 kds, 7 nyd, 5 v, 2 -
          </note>
          <note>
            Mom. 12 (nyföretagande)
          </note>
          <note>
            1. utskottet
          </note>
          <note>
            2. res. 4 (nyd)
          </note>
          <note>
            Votering:
          </note>
          <note>
            275 för utskottet
          </note>
          <note>
            17 för res. 4
          </note>
          <note>
            57 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            118 s, 69 m, 27 fp, 27 c, 22 kds, 9 v, 3 -
          </note>
          <note>
            För res. 4:
          </note>
          <note>
            1 fp, 16 nyd
          </note>
          <note>
            Frånvarande:
          </note>
          <note>
            20 s, 11 m, 5 fp, 4 c, 4 kds, 7 nyd, 5 v, 1 -
          </note>
          <note>
            Mom. 14 (privata tjänster, turistmoms, livsmedel m.m.)
          </note>
          <note>
            1. utskottet
          </note>
          <note>
            2. men. (v)
          </note>
          <note>
            Votering:
          </note>
          <note>
            282 för utskottet
          </note>
          <note>
            10 för men.
          </note>
          <note>
            57 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            118 s, 69 m, 28 fp, 27 c, 22 kds, 16 nyd, 2 -
          </note>
          <note>
            För men.:
          </note>
          <note>
            9 v, 1 -
          </note>
          <note>
            Frånvarande:
          </note>
          <note>
            20 s, 11 m, 5 fp, 4 c, 4 kds, 7 nyd, 5 v, 1 -
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SkU35 Bostadsbeskattning
          </note>
          <note>
            Mom. 1 (fastighetsskatten på industrifastigheter och lokaler)
          </note>
          <note>
            1. utskottet
          </note>
          <note>
            2. men. i motsvarande del (v)
          </note>
          <note>
            Votering:
          </note>
          <note>
            279 för utskottet
          </note>
          <note>
            10 för men.
          </note>
          <note>
            60 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            116 s, 68 m, 28 fp, 27 c, 22 kds, 16 nyd, 2 -
          </note>
          <note>
            För men.:
          </note>
          <note>
            9 v, 1 -
          </note>
          <note>
            Frånvarande:
          </note>
          <note>
            22 s, 12 m, 5 fp, 4 c, 4 kds, 7 nyd, 5 v, 1 -
          </note>
          <note>
            Mom. 2 (skattesatsen för fastighetsskatten)
          </note>
          <note>
            1. utskottet
          </note>
          <note>
            2. res. 1 (nyd)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 3 (detaljutformningen i övrigt av fastighetsskatten)
          </note>
          <note>
            1. utskottet
          </note>
          <note>
            2. res. 2 (s)
          </note>
          <note>
            Votering:
          </note>
          <note>
            162 för utskottet
          </note>
          <note>
            129 för res. 2
          </note>
          <note>
            58 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            69 m, 27 fp, 27 c, 22 kds, 16 nyd, 1 -
          </note>
          <note>
            För res. 2:
          </note>
          <note>
            118 s, 9 v, 2 -
          </note>
          <note>
            Frånvarande:
          </note>
          <note>
            20 s, 11 m, 6 fp, 4 c, 4 kds, 7 nyd, 5 v, 1 -
          </note>
          <note>
            Mom. 5 (taxeringsvärdena i attraktiva områden)
          </note>
          <note>
            1. utskottet
          </note>
          <note>
            2. res. 3 (nyd)
          </note>
          <note>
            3. men. i motsvarande del (v)
          </note>
          <note>
            Förberedande votering:
          </note>
          <note>
            26 för res. 3
          </note>
          <note>
            14 för men.
          </note>
          <note>
            249 avstod
          </note>
          <note>
            60 frånvarande
          </note>
          <note>
            Kammaren biträdde res. 3.
          </note>
          <note>
            Huvudvotering:
          </note>
          <note>
            Res. 3 ställdes mot utskottets hemställan som bifölls genom uppresning.
          </note>
          <note>
            Mom. 7
          </note>
          <note>
            eparation, om- och tillbyggnad)
          </note>
          <note>
            1. utskottet
          </note>
          <note>
            2. res. 4 (nyd)
          </note>
          <note>
            Kammaren biföll utskottets hemställan med acklamation.
          </note>
          <note>
            Mom. 10 (byggmomsen)
          </note>
          <note>
            1. utskottet
          </note>
          <note>
            2. res. 5 (nyd)
          </note>
          <note>
            Votering:
          </note>
          <note>
            272 för utskottet
          </note>
          <note>
            16 för res. 5
          </note>
          <note>
            1 avstod
          </note>
          <note>
            60 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            117 s, 68 m, 27 fp, 26 c, 22 kds, 9 v, 3 -
          </note>
          <note>
            För res. 5 :
          </note>
          <note>
            16 nyd
          </note>
          <note>
            Avstod:
          </note>
          <note>
            1 c
          </note>
          <note>
            Frånvarande:
          </note>
          <note>
            21 s, 12 m, 6 fp, 4 c, 4 kds, 7 nyd, 5 v, 1 -
          </note>
          <note>
            Övriga moment
          </note>
          <note>
            Kammaren biföll utskottets hemställan.
          </note>
          <note>
            SkU39 Dubbelbeskattningsavtal mellan Sverige och Vitryssland
          </note>
          <note>
            Kammaren biföll utskottets hemställan.
          </note>
          <note>
            SkU40 Dubbelbeskattningsavtal med Vietnam
          </note>
          <note>
            Kammaren biföll utskottets hemställan.
          </note>
          <note>
            LU29 Ränteskillnadsersättning vid förtidsuppsägning av konsumentkrediter,
            m.m.
          </note>
          <note>
            Mom. 1 (ränteskillnadsersättning)
          </note>
          <note>
            Yrkanden:
          </note>
          <note>
            1. utskottet
          </note>
          <note>
            2. utskottets hemställan med den ändring däri som föranleddes
            av bifall till mot. L16 (v)
          </note>
          <note>
            Votering:
          </note>
          <note>
            281 för utskottet
          </note>
          <note>
            10 för mot.
          </note>
          <note>
            58 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            117 s, 69 m, 28 fp, 27 c, 22 kds, 16 nyd, 2 -
          </note>
          <note>
            För mot.:
          </note>
          <note>
            9 v, 1 -
          </note>
          <note>
            Frånvarande:
          </note>
          <note>
            21 s, 11 m, 5 fp, 4 c, 4 kds, 7 nyd, 5 v, 1 -
          </note>
          <note>
            Mom. 2
          </note>
          <note>
            Kammaren biföll utskottets hemställan.
          </note>
          <note>
            LU33 Datapantbrev
          </note>
          <note>
            Kammaren biföll utskottets hemställan.
          </note>
          <note>
            LU30 Exekutiv försäljning av fast egendom
          </note>
          <note>
            Kammaren biföll utskottets hemställan.
          </note>
          <note>
            LU36 Ny huvudman för näringsförbudsregistret
          </note>
          <note>
            Kammaren biföll utskottets hemställan.
          </note>
          <note>
            LU37 Ändringar i aktiekontolagen
          </note>
          <note>
            Kammaren biföll utskottets hemställan.
          </note>
          <note>
            Beslut om uppskjuten votering
          </note>
          <note>
            På förslag av talmannen medgav kammaren att återstående ärenden,
            kulturutskottets betänkanden KrU30 och KrU31, fick avgöras i ett
            sammanhang vid morgondagens arbetsplenum.
          </note>
          <note>
            14 § Turism
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1993/94:30 Turism (prop. 1993/94:100 delvis).
          </note>
          <note type="speaker">
            Anf. 131 MAJA BÄCKSTRÖM (s):
          </note>
          <note>
            Fru talman! Turismen till Sverige från utlandet har ökat markant
            under det senaste året, främst tack vare kronkursens fall. Resandet
            inom landet har också ökat. Detta är bl.a. resultatet av sänkningen
            av turistmomsen. Av detta har vi lärt oss att även andra faktorer
            än själva marknadsföringen påverkar turismens upp- och nedgång
            i landet.
          </note>
          <note>
            Därmed inte sagt att marknadsföringen är oviktig --
          </note>
          <note>
            tvärtom. I det läge som vi just nu befinner oss i borde staten
            satsa extra mycket på att marknadsföra Sverige utomlands och då
            naturligtvis som ett prisvärt land att turista i.
          </note>
          <note>
            Vi socialdemokrater har i vår utskottsmotion också föreslagit
            detta, men tyvärr inte fått majoriteten i utskottet med oss på
            det förslaget. Samma sak gäller flera av våra förslag till utveckling
            av
          </note>
          <note>
            Sverigeturismen.
          </note>
          <note>
            Vid genomläsning av utskottets betänkande får man en stark känsla
            av att utskottsmajoriteten inte vågar ha någon egen åsikt om någonting,
            utan att man avvaktar vad näringsministern kan tänkas komma med
            i en framtid.
          </note>
          <note>
            Det är i och för sig glädjande att regeringspartierna i betänkandet
            medger att vi i sak har rätt i våra bedömningar, t.ex. när det
            gäller behovet av samordning och samverkan. Tandlöst är dock att
            man säger sig ''inte vilja föregripa regeringens beredning av
            ärendet'', som det ju heter när man vill förhala en fråga.
          </note>
          <note>
            Tillåt mig säga, att med det svala intresse näringsministern
            hittills visat för turistsektorn har vi socialdemokrater inga
            större förhoppningar om initiativ från det hållet.
          </note>
          <note>
            Socialdemokraternas uppfattning är att turismen rymmer många
            möjligheter för människor och samhälle, såväl ekonomiskt, sysselsättningsmässigt
            och regionalpolitiskt som välfärdsmässigt. Den är utifrån en helhetsbedömning
            värd att satsas på som en egen sektor i politiken. Rätta tiden
            för initiativ är nu.
          </note>
          <note>
            Erfarenheten visar att turismen berör så många olika sektorer
            i samhället att en kraftsamling och samordning av de olika insatserna
            behövs. Med utgångspunkt i denna övertygelse har vi socialdemokrater
            i vår motion och därefter i reservationerna till betänkandet presenterat
            våra huvudlinjer för ett turistpolitiskt program.
          </note>
          <note>
            Vi anser att målen för den statliga turist- och rekreationspolitiken
            skall vara att utveckla turismen till och i Sverige så att den
            ger största möjliga effekter på ekonomi och sysselsättning, speciellt
            i glesbygden, en bättre bytesbalans och --
          </note>
          <note>
            vilket är viktigt -- en ökad livskvalitet hos den egna befolkningen,
            främst genom ökade möjligheter till natur- och kulturupplevelser
            i Sverige.
          </note>
          <note>
            Den socialdemokratiska strategin för detta målarbete är att staten
            går in i bolaget Next Stop
          </note>
          <note>
            Sweden, eller etablerar samarbete med ett motsvarande organ,
            och att det satsas 81 miljoner kronor för marknadsföringsinsatser,
            främst i utlandet, av Sverige som turistland.
          </note>
          <note>
            Något belopp bör inte anvisas för projektet Invest in Sweden.
            De pengarna anser vi är viktigare att satsa på marknadsföringsåtgärder
            i utlandet. Detta var ju också avsikten från början och ingick
            i den ursprungliga överenskommelsen mellan regeringens företrädare
            och näringens.
          </note>
          <note>
            Vi menar att Styrelsen för Sverigebilden skall läggas ned, eftersom
            den enligt vårt förslag om statens engagemang i Next Stop Sweden
            blir utan uppgifter.
          </note>
          <note>
            Staten kompletterar sitt engagemang i marknadsföringen i utlandet
            av Sverige som turistland med en rad andra åtgärder för att också
            utveckla Sverige som turistland.
          </note>
          <note>
            Ett nytt organ för samordning och utveckling av turist- och rekreationspolitiken,
            TURSAM, menar vi bör inrättas. Där bör de viktigaste samhällsaktörerna
            på turismens område vara representerade, nämligen förutom staten
            även
          </note>
          <note>
            Kommunförbundet och Landstingsförbundet, turistnäringen och de
            frivilliga organisationerna.
          </note>
          <note>
            Vi menar att TURSAM kanslimässigt kan knytas till NUTEK. Detta
            organ bör bl.a. kunna bli ett forum för dialog mellan näringens,
            organisationernas och samhällets företrädare, således ett organ
            med bred kompetens på hela turistområdet. Här torde man kunna
            medverka till att berörda parter får en gemensam och samlande
            syn på turistfrågorna och de insatser som samhället bör göra för
            att utveckla turismen.
          </note>
          <note>
            TURSAM bör få 10 miljoner kronor för sin verksamhet, som bör
            starta den 1 januari 1995.
          </note>
          <note>
            Dessa medel -- 20 miljoner för helt budgetår därefter -- skall
            bl.a. användas som stöd till Svenska turistföreningen och andra
            turist- och friluftsorganisationer samt som bidrag till försöksoch
            utvecklingsarbeten.
          </note>
          <note>
            Andra viktiga uppgifter för TURSAM skall enligt vårt förslag
            bli att vara statens organ på turist- och rekreationsområdet och
            att bevaka sektorns samlade intressen nationellt och internationellt.
          </note>
          <note>
            Dessutom skall TURSAM bilda nätverk för att skapa förtroende
            mellan de olika aktörerna på turistområdet och i samråd med branschen
            och organisationerna utforma ett handlingsprogram för att genomföra
            de för turismen i Sverige just nu mest angelägna åtgärderna. I
            ett sådant program bör bl.a. ingå att föreslå regeringen tydliga
            och långsiktiga strategier och villkor för turistnäringen.
          </note>
          <note>
            Vidare skall TURSAM stödja, stimulera och engagera de parter,
            inte minst olika statliga organ, som måste medverka i åtgärdsarbetet.
            TURSAM
          </note>
          <note>
            skall bli en katalysator, som får andra att jobba med det som
            de är bäst på och har ansvaret för, t.ex.
          </note>
          <note>
            Vägverket, Naturvårdsverket, länsstyrelserna, organisationerna
            osv.
          </note>
          <note>
            TURSAM skall också bevaka vad som händer utanför landets gränser,
            delta i internationellt samarbete och behandla för turismen gemensamma
            frågor, t.ex. turismens hållning till miljön -- den basresurs
            som turismen bygger på -- eller forsknings- och utbildningsfrågor.
          </note>
          <note>
            Den här politiken står alltså vårt parti bakom. Det är en aktiv
            politik, i motsats till regeringens och de borgerliga partiernas
            passiva uppträdande på turismens område. Vi inser alltså de positiva
            effekter turistnäringen ger på ett flertal samhällsområden som
            vi prioriterar, inte minst då det gäller sysselsättningen. Det
            gäller jobb också i de regioner i Sverige som bäst behöver detta,
            för att de som bor där skall kunna få behålla sin service och
            därmed kunna bo kvar i sin hembygd. Vi inser att turismen är överlägsen
            de flesta andra näringar i det här fallet.
          </note>
          <note>
            Vi inser givetvis också turismens positiva effekter på handelsbalansen,
            genom att den för in värdefull utländsk valuta till vårt land.
            Det är för mig en gåta att den sittande regeringen, som är så
            beroende av att rätta till ett skenande budgetunderskott, inte
            griper chansen att nu genom ett ordentligt ökat bidrag till marknadsföringen
            utomlands talar om att Sverige blivit ett billigare land att turista
            i. Nej, då minskar man i stället stödet till marknadsföring ute
            i Europa. Samtidigt ökar de övriga nordiska länderna sina anslag,
            vilket gör att vi i Sverige hamnar ytterligare på efterkälken
            som turistland.
          </note>
          <note>
            Man kan verkligen fråga sig när regeringen och de borgerliga
            partierna skall inse turismens många möjligheter, så att de kan
            samla sig till sådana aktiva insatser som inte minst turistbranschen
            men också berörda myndigheter och organisationer efterfrågar.
            Vi förespråkar alltså ett aktivt agerande, i motsats till regeringens
            och utskottsmajoritetens passiva och avvaktande hållning. Här
            går alltså den stora skiljelinjen mellan oss och borgerligheten
            i synen på turismen i dag.
          </note>
          <note>
            Fru talman! Jag vill härmed yrka bifall till våra reservationer,
            som är fogade till betänkandet.
          </note>
          <note>
            Jag vill också, fru talman, avsluta med några personliga reflexioner,
            som kom för mig när jag förberedde mitt anförande här i dag och
            som ju är mitt sista i denna kammare.
          </note>
          <note>
            Jag tycker och har alltid tyckt att turismen är en verksamhet
            som egentligen bara rymmer möjligheter och som det därför borde
            finnas förutsättningar för alla partier här i riksdagen att kunna
            enas om att stödja och stimulera utvecklingen av. Jag hoppas därför
            att framtidens rikspolitiker mer än hittills skall kunna hitta
            mera samlade och för turismen till och i Sverige positiva gemensamma
            lösningar.
          </note>
          <note>
            Turismen ger ju i sig så många för samhället och dess invånare
            positiva effekter -- såväl sociala som ekonomiska -- att man egentligen
            borde lägga allt politiskt käbbel åt sidan och i stället satsa
            på ett samarbete.
          </note>
          <note>
            Jag har lärt mig att turismen är en vittomfattande och komplex
            verksamhet, med många kunniga aktörer, som var och en ser till
            sina mål och intressen. Vi har kommuner och landsting, som ser
            möjligheter att skapa sysselsättning och service för sina invånare.
          </note>
          <note>
            Vi har en mångfasetterad turistnäring, som vill tjäna pengar
            på att ge besökarna en bra service.
          </note>
          <note>
            Och vi har alla de organisationer, typ Svenska turistföreningen,
            Sportfiskarna och
          </note>
          <note>
            Friluftsfrämjandet, som i mångt och mycket fungerar som komsumentföreträdare
            på turist- och friluftsområdet. Att samordna och få alla dessa
            intressen att dra åt samma håll är verkligen en utmaning -- det
            behövs. Jag tror att det blir en mycket angelägen fråga för det
            fortsatta arbetet på riksplanet.
          </note>
          <note>
            Det behövs också en samsyn på turismen från alla dess parter
            -- en samsyn om vad turismen är och vart vi vill sträva med våra
            olika insatser.
          </note>
          <note>
            Det vore också bra för alla parter om vi kunde enas om vad vi
            menar med olika begrepp, som t.ex.
          </note>
          <note>
            turistbranschen, näringen eller turismen. Jag har märkt att innebörden
            ofta är helt olika beroende på vem man talar med, och det är ett
            hinder för att få till stånd en gemensam syn på turismen och på
            behovet av insatser för att utveckla den i framtiden.
          </note>
          <note>
            Fru talman! Förutsättningarna för samtal om sådana här saker
            har ökat betydligt under senare år.
          </note>
          <note>
            Bl.a. har branschen själv genom sin samarbetsorganisation RTS
            försökt prata sig samman och skaffa sig en gemensam uppfattning
            om vart man vill nå i samtalen med oss politiker och olika myndigheter.
            Jag har tydligt märkt att vi nu mycket mer talar med varandra
            än om varandra, och det är ju positivt och inger optimism för
            framtiden.
          </note>
          <note>
            Fru talman! Genom dessa små positiva tankar vill jag framföra
            min önskan att turism- och rekreationsfrågorna skall gå en ljus
            framtid till mötes, inte minst med hjälp av kloka beslut såväl
            i kanslihuset som i denna kammare.
          </note>
          <note>
            I detta anförande instämde Åke Gustavsson,
          </note>
          <note>
            Lennart Nilsson, Ingegerd Sahlström, Anders
          </note>
          <note>
            Nilsson, Leo Persson, Lahja Exner och Monica
          </note>
          <note>
            Widnemark (alla s).
          </note>
          <note type="speaker">
            Anf. 132 STINA GUSTAVSSON (c):
          </note>
          <note>
            Fru talman! Fritid, rekreation och resor hör till det som ger
            människor avkoppling och upplevelser och som medverkar till att
            göra livet rikare. Turismens stora betydelse för såväl livskvalitet
            som för ekonomi och sysselsättning är i dag allmänt erkänd.
          </note>
          <note>
            Turismen utgör också en viktig del av den expanderande tjänstesektorn.
            Turismen är sysselsättningsintensiv och har en bättre regional
            spridning än de flesta andra näringar. En satsning på turismen
            ger i flertalet fall också god utdelning ekonomiskt för hela landet.
          </note>
          <note>
            Inom turistnäringen finns en mängd olika aktörer.
          </note>
          <note>
            Det är de stora företagen, som i stort sett klarar sin marknadsföring
            själva, och det är tiotusentals småföretagare och en lång rad
            ideella organisationer, som ofta producerar själva turistprodukten
            men som inte själva orkar med sin marknadsföring; de måste finnas
            med i någon sorts samordning, som dock inte får övergå i en planering
            där andra talar om vad man skall marknadsföra --
          </note>
          <note>
            det måste man få avgöra själv. Strukturen på turistbranschen
            i Sverige är med andra ord mycket speciell.
          </note>
          <note>
            Staten agerar främst utifrån Styrelsen för
          </note>
          <note>
            Sverigebilden, och näringen å sin sida främst genom organet Next
            Stop Sweden. Kommuner, landsting, länsstyrelser m.fl. har sina
            speciella instrument, alltifrån rena turistorgan till stöd för
            regionala utvecklingsinsatser; dessutom disponerar
          </note>
          <note>
            NUTEK medel för samma ändamål. Bilden av turistnäringen och dess
            marknadsföring är alltså i hög grad splittrad. Det påtalades också
            i samband med den hearing om turismen som kulturutskottet arrangerade
            den 12 april.
          </note>
          <note>
            Personligen tror jag att turistnäringen även i framtiden måste
            vara mångfasetterad. Turister som kommer hit eller svenskar som
            turistar i sitt eget land vill säkert ha en mångfald och kunna
            välja utifrån sina önskemål -- inte sällan är det den lokala specialiteten
            som efterfrågas.
          </note>
          <note>
            Regeringen har i budgetpropositionen anfört att de riktlinjer
            som lades fast 1993 skall gälla även för budgetåret 1994/95. Som
            övergripande mål anges att Styrelsen för Sverigebilden skall bidra
            till spridandet av information utomlands och bistå med sådana
            marknadsföringsinsatser som kommer svenskt näringsliv till godo.
          </note>
          <note>
            Utskottets majoritet har ansett sig kunna ställa upp på denna
            bedömning, eftersom det i regeringen pågår ett arbete med att
            se över på vilket sätt en samordning skall kunna ske framöver.
            Jag förutsätter för min del att regeringen inte snävt tittar enbart
            på de förslag som framlagts i betänkandet Svenska bilder -- översyn
            av
          </note>
          <note>
            Sverigeinformationen utan också analyserar de förslag som finns
            i motioner från företrädare för såväl oppositionen som regeringspartierna,
            motioner som jag tycker visar på erfarenhet och kompetens. Det
            är faktiskt på grundval av goda kunskaper som både näringen och
            det allmänna kan utnyttja tillgängliga resurser på det mest effektiva
            sättet.
          </note>
          <note>
            Arbetsgruppen för landsbygdsturism, initierad av
          </note>
          <note>
            Glesbygdsmyndigheten och
          </note>
          <note>
            Arbetsmarknadsdepartementet, avgav i november
          </note>
          <note>
            1993 en rapport om landsbygdsturism. Det är en viktig rapport,
            som regeringen har all anledning att närmare studera och dra lärdom
            av.
          </note>
          <note>
            Turistnäringens frågor hör ju till flera departments ansvarsområden.
            Kulturutskottet förutsätter att regeringen i sin fortsatta beredning
            av frågor kring den framtida organisationen för de statliga insatserna
            för turistnäringen även överväger hur en större samordning och
            en ökad uppmärksamhet beträffande turistfrågorna skall kunna åstadkommas
            inom regeringskansliet.
          </note>
          <note>
            I kulturutskottets betänkande finns ett avsnitt om vissa natur-
            och miljöfrågor utifrån tre motioner där man påtalar turistbranschens
            ansvar för utnyttjandet av naturen som en resurs inom turismen
            och dess ansvar för information till turisterna om allemansrättens
            innebörd. Utskottet ser mycket allvarligt på frågan om turismens
            inverkan på natur och miljö och säger att det är av yttersta vikt
            att informationen om allemansrättens innebörd verkligen når såväl
            svenska som utländska turister. All information måste utformas
            på ett sådant sätt att turisten inte förespeglas att det är fritt
            fram i skog och mark. Regeringen har också att pröva ett par skrivelser
            i ärendet från såväl
          </note>
          <note>
            Naturvårdsverket som Lantbrukarnas riksförbund.
          </note>
          <note>
            Utskottet förutsätter att regeringen tar de initiativ som situationen
            kan komma att kräva.
          </note>
          <note>
            Utskottsmajoriteten tillstyrker vidare den av regeringen föreslagna
            medelstilldelningen och avvisar motionsförslagen om en höjning
            av anslaget.
          </note>
          <note>
            Fru talman! Jag ber att få yrka bifall till kulturutskottets
            betänkande nr 30 och avslag på samtliga reservationer.
          </note>
          <note>
            Precis som Maja Bäckström gör jag i dag mitt sista framträdande
            i riksdagens talarstol. Jag vill passa på att tacka mina kamrater
            i kulturutskottet för mycket fint samarbete.
          </note>
          <note>
            Jag vill också för hela den icke-socialistiska gruppen i kulturutskottet
            särskilt tacka Maja
          </note>
          <note>
            Bäckström för hennes kulturpolitiska engagemang, som även innefattar
            turismen i hela dess vidd.
          </note>
          <note>
            (forts.)
          </note>
          <note>
            Ajournering
          </note>
          <note>
            Kammaren beslöt kl. 17.57 att ajournera förhandlingarna till
            kl. 19.00 för middagsuppehåll.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 19.00.
          </note>
          <note>
            14 § (forts.) f415 &gt; Turism
          </note>
          <note>
            (forts. KrU30)
          </note>
          <note type="speaker">
            Anf. 133 BIRGITTA WISTRAND (m):
          </note>
          <note>
            Herr talman! Så är det dags igen att en kväll i en ganska tom
            kammare debattera något som åtminstone vi som är här tycker är
            viktigt, nämligen turism.
          </note>
          <note>
            Nu år 1994 känns det faktiskt som om turismen äntligen har börjat
            få en plats i ganska mångas medvetande. Äntligen börjar siffrorna
            att se bättre ut. Det beror naturligtvis på att regeringen under
            de här åren har gjort en rad insatser som varit viktiga. Man har
            gjort insatser för småföretag, för att sänka momsen och för företagande
            över huvud taget. Deprecieringen av kronan spelar självfallet
            också en viss roll.
          </note>
          <note>
            Nu kan vi kanske få en offensiv turistpolitik. Jag tycker att
            det är viktigt att notera att man runt om i Sverige rapporterar
            ökande siffror. Fler förväntas komma inte bara till Stockholm
            utan också till
          </note>
          <note>
            Norrland, till Gotland, till fjällen och till
          </note>
          <note>
            Västkusten.
          </note>
          <note>
            Men det kan bli ännu bättre. Jag tror att de piruetter som varit
            omkring Turistrådets privatisering och den turbulens som blev
            när
          </note>
          <note>
            Turistrådet privatiserades faktiskt har varit ganska bra. De
            har tvingat oss att tänka efter och att ta steg framåt.
          </note>
          <note>
            Själv skrev jag en artikel redan 1987 om att
          </note>
          <note>
            Turistrådet behövde privatiseras. Jag tycker att det var ett
            mycket bra beslut. Det gick kanske litet för fort. Reformen blev
            kanske inte så bra som den kunde ha blivit och nu kommer att bli.
            Därför har vi i utskottet sagt att vi hoppas att näringsminister
          </note>
          <note>
            Westerberg skyndsamt bereder frågan i departementet och att det
            också görs med andra berörda departement. Vi har ju tyckt att
            det har tagit lång tid.
          </note>
          <note>
            Under dessa år har utskottet haft två utfrågningar om turism.
            I den utfrågning som vi hade nu i april visade det sig att branschen,
            som tidigare var mycket splittrad, nu har fått ett eget samarbetsorgan.
            Man har bildat bolaget Next Stop
          </note>
          <note>
            Sweden. Det finns en samsyn och ett samarbete.
          </note>
          <note>
            Därför är det viktigt att vi även får det i regeringen.
          </note>
          <note>
            Innan jag går över på själva frågan vill jag titta litet på hur
            det var innan den borgerliga regeringen kom. På Socialdemokraternas
            tid var turism något som kostade pengar. Det var en belastning
            för kommunerna. Kommuner, landsting och stat gick in och räddade
            förlustföretag. Det var inte en bransch utan en social rättighet
            under statligt överinseende. Ofta var det ett slags monopol. När
            man tog över de här företagen tillsatte man ofta en tjänsteman
            i stället för en företagare. Sedan gick det som det gick. Det
            blev dyrt. Det var säkert ett av skälen till att man inte talade
            om att satsa på turism. Det handlade om att turism kostar.
          </note>
          <note>
            I dag är turismen den tredje största inkomstkällan för Stockholm.
            Stockholm har lärt sig att det kräver starka insatser om man skall
            lyckas. Man konkurrerar inte bara med städer i Sverige utan med
            huvudstäder i Europa och världen om t.ex.
          </note>
          <note>
            kongresser och konferenser. Nu kan vi se att
          </note>
          <note>
            Stockholm kommer på kartan och får allt fler både kongresser
            och konferenser.
          </note>
          <note>
            Varför är då turistbranschen så viktig? Jag kan se åtminstone
            tre skäl. Det första är faktiskt att det är världens snabbast
            växande marknad. Det är inte bara så att människor reser mer,
            utan helt nya delar av världen börjar att få pengar över för turism.
            Vi har fått fred som också bidrar till detta. 430
          </note>
          <note>
            miljoner människor i Östeuropa har plötsligt börjat ta semester.
            Asien är inte längre bara ett resmål.
          </note>
          <note>
            Mängder av människor kommer från Asien hit till
          </note>
          <note>
            Europa.
          </note>
          <note>
            Ett andra skäl är faktiskt att branschen är mycket personalintensiv.
            Över 204 miljoner människor i världen jobbar i turistbranschen.
            I Europa är ungefär 6--7 % av befolkningen i branschen. I
          </note>
          <note>
            Sverige är det bara 2 %. Här har vi mycket att hämta in.
          </note>
          <note>
            Sedan finns det också helt nya möjligheter för turism. Tänk på
            alla de som reser runt och springer maratonlopp! Tänk på alla
            de som nu upptäcker ekoturism, kulturturism och äventyrsturism!
          </note>
          <note>
            Det tredje skälet till att turismen är betydelsefull är att den
            kräver relativt begränsade investeringar.
          </note>
          <note>
            Jag tror att vi alla har underskattat turismen. Jag tycker att
            Maja Bäckström i sitt anförande också visade på att det finns
            stora möjligheter här. Därför hoppas jag att människor på sikt
            skall kunna mötas under fredliga förhållanden i sina respektive
            länder.
          </note>
          <note>
            Fred är också en förutsättning för turism. Det är viktigt att
            se det också.
          </note>
          <note>
            Affärsturismen ökar också i takt med internationaliseringen.
            Vi har alltså en stor växande marknad. Men trots det har inte
            näringen, varken i Sverige eller utomlands, lyckats komma upp
            på kartan. I Sverige förlorar vi 21 miljarder kronor på vårt turistnetto.
            Det är alltså en ökning från 9 miljarder 1986.
          </note>
          <note>
            I en översiktsartikel i ''The Economist'' säger man att det finns
            många skäl till att turismen inte har lyckats. Bl.a. beror det
            på att den är så svår att definiera, antingen blir det för mycket
            eller för litet.
          </note>
          <note>
            Det är så många aspekter, det är så många som är inblandade och
            det är svårt att överblicka.
          </note>
          <note>
            Samtidigt kan man också säga att många som arbetar i branschen
            gör det ideellt, på halvtid, på sommaren eller vissa delar av
            året. Det gör att det är svårt att hitta en bra statistik. Även
            statistiken är föremål för många utredningar världen över, t.ex.
          </note>
          <note>
            av World Tourism Organization. Här finns alltså en rad möjligheter
            att förbättra kunskaperna om turismen.
          </note>
          <note>
            Vad gör andra länder för att öka sin turism. Som jag sade tidigare
            arbetar man i alla länder på att öka turismen därför att man ser
            att den är en viktig inkomstkälla.
          </note>
          <note>
            I Australien antog man 1991 en strategi för turism.
          </note>
          <note>
            Året innan fick Kanada en sådan plan. Där vill man också förbättra
            det som man kallar turistprodukten och kunskapen om vad turism
            är.
          </note>
          <note>
            I Österrike, som ju nästan är helt beroende av turistintäkter
            har man gjort en ''Tourist Policy up to the year 2000''.
          </note>
          <note>
            I Sverige talar vi ofta om att Irland är ett föredöme.
          </note>
          <note>
            Jag skulle vilja att vi läste mer av ''Enterprise in tourism''
            som Nederländerna har utarbetat. Där finns en handlingsplan för
            att öka turismen som omfattar alla delar av näringen.
          </note>
          <note>
            I Nya Zeeland avvecklade man sitt turistråd samma år som vi,
            1991, och inrättade två nya råd. Det gjordes av en turistminister.
            Det resultatet blev helt annorlunda än resultatet här i Sverige.
          </note>
          <note>
            Många tror att Sverige är känt utomlands. Men alla som bott eller
            arbetat utomlands vet att det inte är så. Redan i södra Tyskland
            börjar man sväva på målet om vad Sverige är. Ändå finns det ett
            positivt intresse för Sverige. Det är ett stort land internationellt.
            Vi har många idrottskvinnor, idrottsmän, författare, filmare och
            sångare som har visat att Sverige är ett land att besöka och beundra.
          </note>
          <note>
            Nobelpris och popgrupper är annat som skapar intresse.
          </note>
          <note>
            Herr talman! Vem är det då som skall sälja Sverige?
          </note>
          <note>
            Vem skall föra ut till andra att Sverige är ett intressant land,
            ett land som också kan konkurrera med andra länder när det gäller
            att dra till sig investeringar, turister och studenter? Vi måste
            få andra länder att välja vårt land före andra länder, före Tyskland
            och USA, så att man säger sig att det är till Sverige som man
            vill åka som turist eller som student eller att det är här som
            man bygga upp sitt företag.
          </note>
          <note>
            Jag menar att uppgiften att lämna denna berättande information
            om Sverige och om svenska förhållanden måste ligga på staten.
            Uppgiften att sälja en speciell resa eller utbildning måste däremot
            ligga på respektive kommun eller utbildningsanstalt.
          </note>
          <note>
            Verksamheten att skapa positiva bilder av Sverige bedrivs varje
            dag av företag, av regeringsledamöter och av andra i stora, planerade
            aktiviteter men också genom annonskampanjer, filmer och annat.
          </note>
          <note>
            Det är många som arbetar med denna typ av aktiviteter: UD, Svenska
            institutet, Exportrådet,
          </note>
          <note>
            Next Stop Sweden, Image Sweden, Positiva Sverige m.fl. Tyvärr
            sker det ofta utan ordentlig strategisk ledning och planering.
          </note>
          <note>
            När det sedan gäller att sälja konkreta produkter är det svårt
            t.ex. för en liten stad i norra Sverige att sälja sina produkter,
            om man där inte har stöd i en viss publik som känner till Sverige.
            Därför har Next
          </note>
          <note>
            Stop Swedens verksamhet kommit till.
          </note>
          <note>
            Även när det gäller att informera om Sverige har det, som sagt,
            varit svårt att komma fram till en samsyn. På samma sätt som man
            inom turismen har haft svårt att samarbeta har också de myndigheter
            som haft att ansvara för Sverigeinformationen haft samarbetssvårigheter.
            Redan 1966, när Stig Ramels utredning om utlandsinformationens
            organisation framlades, var frågan gammal. Sedan dess har det
            kommit ungefär en hyllmeter utredningar i frågan, och den är ändå
            inte löst. Utskottet hoppas också på denna punkt att det skall
            komma ett förslag så snart som möjligt, så att vi får till stånd
            ett ordentligt samarbete.
          </note>
          <note>
            Bristen på samarbete betyder t.ex. att medlen kommer fram på
            fel sätt. För närvarande har faktiskt Svenska institutet bara
            4 miljoner kronor för att informera om Sverige i Europa och norra
          </note>
          <note>
            Amerika, och Europa är ändå ett prioriterat område.
          </note>
          <note>
            Det förs ofta organisationsdiskussioner, och även
          </note>
          <note>
            Maja Bäckström tog i sitt anförande upp en sådan.
          </note>
          <note>
            Socialdemokraterna vill nu bilda ytterligare en organisation.
            Jag tror att denna diskussion uppkommer just när man saknar mål
            och inte ser klara resultat. Då vill man alltid diskutera organisationen.
            Jag menar att den diskussionen bör komma först senare.
          </note>
          <note>
            Jag tror därför, herr talman, att ett av skälen till att det
            har blivit så många missförstånd i dessa frågor är att Styrelsen
            för Sverigebilden har fått en helt omöjlig instruktion. Jag vill
            här ta upp bara några punkter.
          </note>
          <note>
            Denna lilla myndighet, som gärna skryter med att den är Sveriges
            minsta, skall inte bara bidra till spridandet av informationen
            om Sverige utan skall också anslå medel till långsiktig kunskapsuppbyggnad,
            ansvara för internationella kontakter inom turismen, besluta i
            bidragsärenden, upphandla tjänster och, sist men inte minst, verka
            för turistnäringens utveckling i alla delar av landet.
          </note>
          <note>
            Hur en myndighet med fyra anställda skall kunna sköta så många
            uppgifter på ett seriöst sätt är svårt att förstå. Jag tycker
            därför att det är naturligt att många som har läst instruktionen
            har blivit besvikna. Jag tror att det är viktigt att se över den
            i det arbete som nu pågår inom
          </note>
          <note>
            Näringsdepartementet. Jag tror att Next Stop
          </note>
          <note>
            Sweden och Styrelsen för Sverigebilden då kanske skall kunna
            komma fram till ett annat och bättre samarbete än i dag. Jag skulle
            gärna vilja slå ett slag för Exportrådslösningen, dvs. att branschen
            och staten delar på kostnader och inkomster på det sätt som redan
            fungerar när det gäller andra exportföretag.
          </note>
          <note>
            Jag vill med detta ha sagt att organisationen är viktig när man
            vet vilka mål man har. Jag tror att man skulle kunna fördubbla
            turismen på fem år och tycker att det är ett bra mål. Jag yrkar
            bifall till utskottets förslag.
          </note>
          <note type="speaker">
            Anf. 134 MAJA BÄCKSTRÖM (s) replik:
          </note>
          <note>
            Herr talman! Jag skulle vilja få några förtydliganden med anledning
            av vad Birgitta
          </note>
          <note>
            Wistrand här har sagt.
          </note>
          <note>
            Birgitta Wistrand säger att regeringens insatser för turismen
            har varit stora. Jag skulle vilja få litet mera preciserat vilka
            insatser som har varit så oerhört stora. Birgitta Wistrand talade
            vidare om att Turistrådet privatiserats. Vi kanske skulle kunna
            få en precisering även på den punkten.
          </note>
          <note>
            Utskottet har vidare mig veterligt inte begärt någonting från
            näringsministern, men man uttalar i betänkandet att man förutsätter
            att det skall komma någonting därifrån. Att döma av den interpellationsdebatt
            om turism som fördes här i kammaren för en tid sedan har man tagit
            detta ad notam. Men vi kanske kan få en precisering också i det
            avseendet.
          </note>
          <note>
            Birgitta Wistrand säger vidare att det på socialdemokraternas
            tid var ett statligt monopol.
          </note>
          <note>
            Kan vi få också det utvecklat? Birgitta Wistrand påstår att vi
            under den socialdemokratiska regeringstiden inte satsade på turismen.
            Det vore mycket bra att få även det litet utvecklat. Jag vill
            i det sammanhanget fråga: Varför har den sittande regeringen sänkt
            anslaget?
          </note>
          <note>
            Jag kan till slut hålla med Birgitta Wistrand om att
          </note>
          <note>
            Styrelsen för Sverigebilden sannerligen inte har några riktiga
            mål uppsatta för sig.
          </note>
          <note type="speaker">
            Anf. 135 BIRGITTA WISTRAND (m)
          </note>
          <note>
            replik:
          </note>
          <note>
            Herr talman! Jag tycker att det när det gäller en bransch som
            turistbranschen, som omsätter 2
          </note>
          <note>
            miljarder kronor, är litet konstigt att tala om 100
          </note>
          <note>
            eller 75 miljoner kronor, även om det naturligtvis är viktiga
            pengar. Det som den nuvarande regeringen har gjort för näringen
            har varit att se till att småföretag kan fungera med hjälp av
            förändringar i arbetsgivaravgifter, skatter och regler för etablering.
            Det är det viktigaste. Det handlar inte om att ge bidrag utan
            om att skapa förutsättningar för branschen. Detta som regeringen
            i första hand har gjort ser jag som oerhört viktigt.
          </note>
          <note>
            Sänkningen av momsen är en mycket konkret åtgärd, som självklart
            också har bidragit. Vi måste i den här bilden också ta med den
            inverkan som deprecieringen av kronan har haft.
          </note>
          <note>
            Maja Bäckström ställde en rad frågor till mig. En fråga som jag
            vill ta upp är talet om att vi inte skulle ha gjort någonting
            för turismen. Det som nu händer på området skulle aldrig ha kommit
            till stånd om vi inte hade vidtagit de nämnda åtgärderna. Maja
          </note>
          <note>
            Bäckström vill inte kalla privatiseringen av
          </note>
          <note>
            Turistrådet för en privatisering. Next Stop Sweden är ett privat
            aktiebolag. Image Sweden bildades för att dela ut turistpengarna,
            men Next Stop Swedens verksamhet innebär att ett privat företag
            ägnar sig åt marknadsföring på konkurrenskraftiga grunder och
            med projekt som är granskade.
          </note>
          <note type="speaker">
            Anf. 136 MAJA BÄCKSTRÖM (s) replik:
          </note>
          <note>
            Herr talman! Jag är ledsen att jag måste säga att detta är kvalificerat
            svammel. Det är faktiskt turismen som vi talar om, inte om småföretagsamhet
            i stort. Det är genant att i den här kammaren behöva få höra att
            vi socialdemokrater inte skulle ha kämpat för turismen. Jag vill
            alldeles bestämt påstå att vi gjort detta, och det kan jag säga
            inte minst med utgångspunkt i att jag i denna kammare från den
            socialdemokratiska sidan år efter år har debatterat dessa frågor.
          </note>
          <note>
            Att vi kanske inte heller har varit fullfjockade är jag den första
            att hålla med om, men nog har vi haft idéer.
          </note>
          <note>
            Sedan vill jag säga till Birgitta Wistrand: Ja, men hur är det
            egentligen med er? Vill ni ha privatiseringen? Vi hörde ju här
            att ni ville ha
          </note>
          <note>
            Exportrådsmodellen i stället för Next Stop Sweden.
          </note>
          <note>
            Nu är det dags att bestämma sig!
          </note>
          <note type="speaker">
            Anf. 137 BIRGITTA WISTRAND (m)
          </note>
          <note>
            replik:
          </note>
          <note>
            Herr talman! Jag talade om att under
          </note>
          <note>
            Socialdemokraternas tid var turism en social rättighet och inte
            en professionell bransch. Det står jag fortfarande för. Jag tycker
            att det är väldigt viktigt att man ser på branschen som sådan.
          </note>
          <note>
            Vad är turismen, om inte småföretag? Jag sade vidare i mitt huvudanförande
            att många ideella resurser krävs, och vad vi också måste ta hänsyn
            till, tycker jag, är att det är olika typer av företag, stora
            och små. Det är en av de saker som gör -- jag tror att vi är ense
            om det -- att det är väldigt svårt att få överblick.
          </note>
          <note>
            Det sker också, tycker jag, en väldigt betydelsefull utveckling
            av nya branscher. Kulturturism talade jag om, och jag talade om
            ekoturism. Vi har inte talat om naturfrågor alls i dag. Jag tycker,
            Maja
          </note>
          <note>
            Bäckström, att det är viktigt att se att turism är en exportnäring
            och måste bli betraktad som en exportnäring.
          </note>
          <note type="speaker">
            Anf. 138 BENGT DALSTRÖM (nyd):
          </note>
          <note>
            Herr talman! Är det något man har upplevt under sin första mandatperiod
            här i riksdagen, är det den politiska trögheten -- oförmågan att
            genomföra och fatta beslut som innebär ett nytänkande, förändring.
            Riksdagspolitikerna -- generellt sett --
          </note>
          <note>
            sitter fast i etablissemanget och dess värderingar, vilket kanske
            också gäller departementen.
          </note>
          <note>
            Ta detta med turism, en bransch eller näring som vi vet omsätter
            110--120 miljarder, sysselsätter
          </note>
          <note>
            220 000 människor och har 30 000 arbetslösa. Hur behandlar man
            den? I stället för att satsa ökade resurser på turismen klippte
            man till med en moms på 22-24 % som minskade statsintäkterna och
            ökade arbetslösheten.
          </note>
          <note>
            Efter en envis Nydemokratikampanj för sänkt moms drevs den igenom
            och har tillsammans med den deprecierade kronan medverkat till
            en aktuell turisthausse som stärker statens finanser och skapar
            fler nya jobb. Att fem tyska turister under en vecka i Sverige
            ger oss samma intäkter som en exporterad
          </note>
          <note>
            Volvo börjar t.o.m. politiker här i riksdagen ta till sig.
          </note>
          <note>
            Men den politiska oförmågan till framsynta beslut om turismen
            som svensk exportvara lever vidare.
          </note>
          <note>
            Ansvar, initiativ och resurser är fortfarande splittrade, såväl
            på olika departement, organisationer och myndigheter som i den
            utländska representationen. Rekommendationen från den senaste
            utredningen, Svenska Bilder, om ett mer samlat grepp med ett Råd
            för
          </note>
          <note>
            Sverigeinformationen, som skulle ta tag i turistfrågorna, skulle
            ligga till grund för ett regeringsförslag i vår, men därav blev
            intet. Man startar i stället nya utredningar om det nya förslaget
            från Svenska Bilders underlag. Sverige är fantastiskt, för att
            använda ett känt tema.
          </note>
          <note>
            Det är faktiskt så att vi i Sverige inte tar till vara våra chanser
            att utnyttja och utveckla vår i särklass största potentiella marknad,
            dvs. turism. Det har vi hört här också. Den är egentligen vår
            mest intressanta marknad att utveckla. I våra konkurrentländer,
            främst Danmark, satsar stat och näringsliv dubbelt så mycket som
            vi i Sverige -- över
          </note>
          <note>
            200 miljoner kronor. Här i Sverige tänker och satsar vi småskaligt
            när det gäller turism. Ändå är det faktiskt så att varje turistkrona
            ger staten 60 öre i intäkter.
          </note>
          <note>
            Låt mig lämna de här övergripande funderingarna om turism och
            se på hur de turistansvariga institutionerna Next Stop Sweden
            och Styrelsen för
          </note>
          <note>
            Sverigebilden fungerar. Uppenbarligen fungerar de inte som man
            hoppats. Regeringen har fått en utvärdering, kombinerad med alternativa
            förslag till förändringar av den utlandsinriktade verksamheten.
            Den ökade utlandsturismen i
          </note>
          <note>
            Sverige just nu kan inte dölja behoven och nödvändigheten av
            en ny, effektivare organisationsform för den Sverigeinriktade
            informationen och marknadsföringen utomlands.
          </note>
          <note>
            Personligen informerade jag mig om marknadsföringen av Sverige
            som turistland i USA
          </note>
          <note>
            i samband med en FN-vistelse under en månad i november-december.
          </note>
          <note>
            Tidigare marknadsföring i USA skedde i princip genom Turistrådet,
            Exportrådet och Svenska
          </note>
          <note>
            Institutet, ofta tillsammans med svenska generalkonsulatet. Tyngdpunkten
            av marknadsföringsinsatserna koncentrerades till ett stort antal
            resebyråer som samlades vid säsongsmässiga meetings och seminarier
            om
          </note>
          <note>
            Sverige som turistland. Samtidigt fick de säljande broschyrer
            och direktreklammaterial. Sverige deltog också i det gemensamma
          </note>
          <note>
            Skandinavienkontoret.
          </note>
          <note>
            I samband med avvecklingen av Sveriges turistråd upphörde den
            etablerade marknadsföringen i
          </note>
          <note>
            USA. Utan närmare kontakt med generalkonsulatets informationsavdelning,
            som ju var den enda egentligen, förutom Exportrådet, som var kvar
            som etablissemang där, anordnade Next
          </note>
          <note>
            Stop Sweden i augusti en stor presentation för svenskintresserade
            resebyråer och svenskt näringsliv i USA, i New York, enligt generalkonsulatet
            en mycket oprofessionell presentation.
          </note>
          <note>
            Någon uppföljning i form av säljande direktreklam, videos och
            annat säljmaterial har inte distribuerats till vare sig generalkonsulatets
            infoavdelning eller resebyråerna i USA. Är det inte fantastiskt!
          </note>
          <note>
            Generalkonsulatet och dess informationsavdelning anser att Next
            Stop Sweden grovt försummat möjligheterna att marknadsföra Sverige
            för amerikanska turister.
          </note>
          <note>
            Marknadsföringen av Sverige som investeringsland, genom Invest
            in Sweden, kommer Simon Liliedahl att ta tag i. Jag hinner kanske
            med att också kommentera
          </note>
          <note>
            Socialdemokraternas förslag TURSAM, ett samlande organ för turistpolitiken.
            Det går ut på en samordning av inoch utlandsturismen i kombination
            med den regionala infrastrukturen här hemma, sysselsättningen,
            utbildning och forskning etc.
          </note>
          <note>
            Vad Socialdemokraterna här föreslår är ju ingenting annat än
            ett nytt statligt turistråd. Att man ingenting lär! Den här föreslagna
            lösningen blev ju ett misslyckande på grund av för breda arbetsuppgifter
            och för stora ansvarsområden.
          </note>
          <note>
            Herr talman! I avvaktan på förväntade utredningar och förslag
            om formerna för att marknadsföra
          </note>
          <note>
            Sverige för utländska turister yrkar jag bifall till Ny demokratis
            reservation 7, gällande medelsanvisningen till Styrelsen för Sverigebilden
            för 1994/95, och bifall till Ny demokratis reservation 2, gällande
            projektet Invest in Sweden.
          </note>
          <note type="speaker">
            Anf. 139 MAJA BÄCKSTRÖM (s) replik:
          </note>
          <note>
            Herr talman! Jag vill bara för ordningens skull säga att vi socialdemokrater
            kanske själva bäst vet vad vi menar med saker och ting. Nej, vi
            vill inte ha tillbaka något turistråd, definitivt inte. Det är
            en gång för alla borta.
          </note>
          <note>
            Den enda parallell som jag i något mått skulle kunna göra mellan
            TURSAM och Turistrådet eller någonting sådant är möjligen möjligen
            delegationen som fanns under Turistrådet. Där kan man hitta vissa
            bitar som liknar TURSAM. Men, min käre vän, inget nytt turistråd!
          </note>
          <note type="speaker">
            Anf. 140 BENGT DALSTRÖM (nyd)
          </note>
          <note>
            replik:
          </note>
          <note>
            Herr talman! Maja Bäckströms käre vän vill kommentera hennes
            kommentar på det sättet att jag bara kan tolka det ni själva har
            uttryckt i text som en applikation på ungefär hur det tidigare
          </note>
          <note>
            Turistrådet har fungerat.
          </note>
          <note>
            Okej, det må vara en tolkningsfråga, men det är vad jag tycker
            att man kan få ut av ert i och för sig lovvärda initiativ att
            på något sätt stärka resurserna för turismen. Att de behöver förstärkas
            är alla överens om här i kammaren. Det är sättet att göra det
            som vi inte är riktigt eniga om.
          </note>
          <note type="speaker">
            Anf. 141 MAJA BÄCKSTRÖM (s) replik:
          </note>
          <note>
            Herr talman! Låt mig bara kort säga att det är en tolkningsfråga.
          </note>
          <note type="speaker">
            Anf. 142 SIMON LILIEDAHL (nyd):
          </note>
          <note>
            Herr talman! Kära vänner! Före middagsuppehållet hörde jag Maja
            Bäckström. Jag ber om förlåtelse om jag inte kommer ihåg allt
            vad hon sade. Jag uppskattade anförandet. Jag tog till mig vad
            Maja Bäckström sade om Invest in
          </note>
          <note>
            Sweden. Om jag kommer ihåg riktigt sade hon att det skulle läggas
            ned och man skulle ägna sig åt marknadsföring för de pengarna.
            Vidare sade Maja
          </note>
          <note>
            Bäckström att man skulle låta näringslivet sköta marknadsföringen.
            Man skulle sätta fart på trötta ambassadörer, som skulle ge information
            om
          </note>
          <note>
            Sverige som investeringsland.
          </note>
          <note>
            Det sistnämnda håller jag med om. Jag tycker att det är jättebra.
            Jag kanske sätter något frågetecken inför detta att låta näringslivet
            sköta försäljningen av Sverige som investeringsland. Jag tror
            att näringslivet har alltför bråttom med att investera utomlands.
            Näringslivet har nog inte riktigt tid att sälja in Sverige. Jag
            tror däremot att det kan vara bra att få in privat kapital i denna
            marknadsföring.
          </note>
          <note>
            Därför har vi förordat att marknadsföringen av
          </note>
          <note>
            Sverige som investeringsland skall skötas av
          </note>
          <note>
            Exportrådet. Exportrådet ägs ju, som alla vet, till
          </note>
          <note>
            50 % av svensk industri och till 50 % av staten.
          </note>
          <note>
            Exportrådet har ett stort antal kontor över hela världen. Genom
            dessa sina kontor kan Exportrådet sälja in Sverige på ett effektivt
            sätt. Jag är väl medveten om att även Sveriges exportråds kontorschefer
            ute i världen kanske inte är de allra lämpligaste. Man bör då
            koppla in de svenska affärsbankerna, som får hjälpa till att sälja
            in
          </note>
          <note>
            Sverige. Jag har tagit upp detta tidigare. Ulf
          </note>
          <note>
            Dinkelspiel, vår utrikeshandelsminister, har lovat att ta fatt
            i denna fråga. Jag efterlyser fortfarande, efter år, initiativ
            från UD och även från
          </note>
          <note>
            Finansdepartementet och Näringsdepartementet, som är inkopplade.
            Jag tycker att staten skall ta sig samman och se till vad man
            skall göra för att sälja
          </note>
          <note>
            Sverige som investeringsland.
          </note>
          <note>
            Det går nämligen mycket dåligt med investeringar i Sverige, investeringar
            som skall ge jobb. Det görs alltför mycket investeringar i svenska
            börsföretag.
          </note>
          <note>
            Jag tror att ca 25 % ägs av utlänningar i dagens läge. De investerar
            i Sverige framför allt i multinationella företag med stora utlandsorganisationer.
            De är inte alls intresserade av att bygga svenska fabriker. De
            utnyttjar den devalvering på 25--30 % som gjorts, för att göra
            klipp i Sverige. När de gjort klippen, sticker de ut igen. Vi
            blir stående här med allt lägre aktiekurser.
          </note>
          <note>
            Det är problem med att satsa på Sverige just nu. Vi har en arbetslöshet
            på över 600 000. Det kommer få riktiga jobb till Sverige. Jag
            tror att
          </note>
          <note>
            Socialdemokraterna har sänt dåliga signaler ut i världen. De
            säger att man skall höja bolagsskatten från 28 % till 30 %. De
            två procenten spelar i och för sig inte någon roll, men det är
            tendensen i budskapet, som jag tror är olycklig. Vi vill alla
            få hit de utländska företagen från Asia Pacific. Nu går de värdshus
            förbi.
          </note>
          <note>
            Japanerna investerar direkt i Tyskland. Där är det korta distributionsvägar
            och allmänt mindre strul, trots att bolagsskatten i Tyskland är
            över 50 %, till skillnad mot 28 % här i Sverige. Man har också
            vissa förutfattade meningar om lagstiftningen i
          </note>
          <note>
            LAS, som gör att det är svårt att i dagens läge få investeringar
            till Sverige. Därför behövs att staten, i samarbete med näringslivet
            i form av Exportrådet, hjälper oss med detta. Jag tror att Birgitta
            Wistrand var litet inne på de tankarna när hon slog ett slag för
            Exportrådet. Jag hoppas att hon röstar på vår reservation när
            det gäller att använda Exportrådet för marknadsföring av Sverige
            som investeringsland.
          </note>
          <note>
            Sedan några ord om turismen. Jag tror att det skulle vara lämpligt
            att Exportrådet kom in även på turismen. Jag tror att även Birgitta
            Wistrand var inne på det. Exportrådet har kontor över hela världen,
            som kan vara mycket värdefulla stödpunkter. Från dessa kontor
            kan man samordna olika aktiviteter. Jag tror att det är fullständigt
            fel att, som Styrelsen för Sverigebilden, ha egna kontor. Ett
            kontor i Japan kostar bergis 10
          </note>
          <note>
            miljoner. Där tror jag att man är fel ute. Man skall undersöka
            möjligheterna att låta Exportrådet ta hand om detta.
          </note>
          <note>
            Jag har läst sammanfattningen i betänkandet, och jag har inte
            blivit riktigt klok på vad utskottet vill.
          </note>
          <note>
            Jag föreslår i alla fall, till den verkan det hava kan, att de
            som känner sig mogna att bestämma om detta, dvs. regeringen, ser
            över om man inte kan koppla in Exportrådets oganisation när det
            gäller att sälja vårt underbara land.
          </note>
          <note type="speaker">
            Anf. 143 MAJA BÄCKSTRÖM (s) replik:
          </note>
          <note>
            Herr talman! Låt mig först för ordningens skull säga att jag
            inte har talat om vare sig ambassadörer eller trötta ambassadörer.
            Jag vill också säga att för oss socialdemokrater är det viktigt
            att var och en gör vad den är bäst på. Vi politiker får hålla
            oss till vårt fögderi och se till att skapa förutsättningar för
            turistnäringen, som skall göra sitt. Det är nog det lyckligaste,
            trots allt, att var och en i så måtto håller sig till sitt fögderi.
          </note>
          <note>
            Vi sade att vi tycker att det är bra att staten går in i bolaget
            Next Stop Sweden eller etablerar samarbete med ett motsvarande
            organ och att det satsas 81 miljoner kronor för marknadsföring
            främst i utlandet av Sverige som turistland. Varför har vi sagt
            att det kan vara till ett motsvarande organ? Jo, helt enkelt därför
            att vi vet att det finns kritik mot Next Stop Sweden. Därför tycker
            vi att det är viktigt att man resonerar kring detta.
          </note>
          <note>
            Det är riktigt att vi inte har anvisat något belopp till projektet
            Invest in Sweden. Vi har sagt att det är viktigare att satsa de
            pengarna på marknadsföringsåtgärder i utlandet. Som jag sade tidigare
            var detta avsikten från början. Det ingick i den ursprungliga
            överenskommelsen mellan regeringens och näringens företrädare.
          </note>
          <note>
            En sak är viktig att komma ihåg. 80 % av turismen är inhemsk
            turism. Det kanske är något som vi bör skänka en tanke också.
          </note>
          <note type="speaker">
            Anf. 144 SIMON LILIEDAHL (nyd)
          </note>
          <note>
            replik:
          </note>
          <note>
            Herr talman! Jag är ledsen att jag kom ihåg fel. Det var middagen
            som kom emellan. Jag ber alla trötta ambassadörer om ursäkt. Det
            var väl ambassaderna som skulle hjälpa till. Jag tror att de är
            ett mycket värdefullt komplement till
          </note>
          <note>
            Exportrådets verksamhet. Det är de i dag och kommer att vara
            det än mer i framiden. Det är viktigt att de jobbar ihop, alla
            de svenska officiella organisationer som finns utomlands. Jag
            tror att det är någonting som kommer, och det är värdefullt.
          </note>
          <note>
            Jag vill gärna höra om Maja Bäckström tror på mina tankar att
            man skall använda Exportrådet och framför allt dess utlandsorganisation
            för att sälja
          </note>
          <note>
            Sverige.
          </note>
          <note>
            Jag är medveten om att jag inte tagit fatt i detta med turismen
            i Sverige. Det tror jag man får lösa på annat sätt.
          </note>
          <note type="speaker">
            Anf. 145 MAJA BÄCKSTRÖM (s) replik:
          </note>
          <note>
            Herr talman! Det är mycket möjligt att man kan använda Exportrådsmodellen.
            Det är tänkbart. Vi har inte stannat för den lösningen. Vi har
            en annan lösning som vi tror på. Den har jag redovisat här i dag.
          </note>
          <note type="speaker">
            Anf. 146 SÖREN NORRBY (fp):
          </note>
          <note>
            Herr talman! Jag har i en motion tagit upp en fråga som har berörts
            väldigt flyktigt i debatten, nämligen turistnäringens naturvårdsansvar.
          </note>
          <note>
            Natur- och friluftsliv är de viktigaste plusfaktorerna för utlänningar
            som funderar på att turista i
          </note>
          <note>
            Sverige. För svenskar är naturen av avgörande betydelse när det
            gäller att turista i Sverige. Maja
          </note>
          <note>
            Bäckström talade nyss om för oss att svenskar står för 80 % av
            turismen i Sverige. Det kan handla om användning av fritidsbåtar,
            fritidshus, husvagnar och fjällvandring.
          </note>
          <note>
            Sett i det perspektivet är naturen självt den viktigaste produktionsfaktorn
            för svensk turistnäring. Mot den bakgrunden är miljöförstöring
            det kanske allvarligaste hotet mot en av våra viktigaste näringar.
            Försurning och andra luftföroreningar slår ut inlandsvatten, dödar
            skogar och spolierar kulturminnen.
          </note>
          <note>
            Havsföroreningar gör våra attraktiva kuster och skärgårdar mindre
            lockande för turister.
          </note>
          <note>
            Nedskräpning drar ned kvaliteten både hos
          </note>
          <note>
            Kungsleden och Bohusläns stränder, för att inte tala om rastplatserna
            längs våra vägar. Allra hårdats drabbar nedskräpningen våra turistiskt
            betydelsefulla storstäder. För att spetsa till det litet skulle
            man kunna säga att nedskräpning kanske är ett större hot mot turistnäringen
            än vad momshöjningar är. Det är faktorer som man lätt glömmer
            bort om man inte som jag är ute och tar i skräpet med egna händer.
          </note>
          <note>
            Naturen betraktas av turistföretag som en fri nyttighet, för
            att använda en ekonomisk term. Så kan vi inte se det längre. Naturen
            måste vårdas, underhållas och utvecklas på samma sätt som andra
            produktionsfaktorer. Om byggnader inte sköts blir de förstörda.
            En nedkörd liftanläggning blir underkänd av Svensk anläggningsprovning
            och belagd med nyttjandeförbud. Misskött marknadsföring är ett
            säkert sätt att knäcka ett turistföretag. Men att bildligt och
            bokstavligt talat såga i den gren som turismen sitter på tycks
            vara helt i sin ordning för många.
          </note>
          <note>
            Naturen är alltså ingen slit-och-släng-vara. Därför måste nu
            svensk turistnäring satsa stort på naturvård. Varje hot mot naturen
            och mot dess tillgänglighet måste tas på allvar. Allemansrätten
            är en grundläggande förutsättning, men den hotas av dem som missbrukar
            den. Dit hör faktiskt många turistföretag -- nämligen de som utnyttjar
            allemansrätten kommersiellt utan att ta några kostnader och använder
            allemansrätten som en handelsvara. Den är faktiskt inte definitionsmässigt
            gratis för kommersiellt utnyttjande.
          </note>
          <note>
            Jag vill ge några exempel på vad man kan göra:
          </note>
          <note>
            Arrangörer av kanotsafarier och forsränning kan se till att tillhandahålla
            en naturvårdsservice för sina kunder. Fjällvandrarna, för vilka
            SJ tar betalt för att transportera till Norrlands inland, får
            man kanske förse med den naturvårdsservice som behövs under fjällvandringen.
            Det finns många bra exempel på hur man kan ta kostnader av detta
            slag.
          </note>
          <note>
            Svenska turistföreningen är ett föredöme i det hänseendet.
          </note>
          <note>
            Det kan handla om så enkla saker som sop- och toalettservice
            och städning av nedskräpade naturområden -- gärna genom engagemang
            av idrottsföreningar och andra. Det handlar om information. Det
            kan handla om avtal med markägare. Ett exempel är en bussresa
            för pensionärer. Man stannar vid en rastplats och släpper av passagerarna
            -- herrarna till höger och damerna till vänster -- och sedan är
            uppehållet slut.
          </note>
          <note>
            Tänk om man i stället där mötte markägaren som berättar om hur
            markerna har brukats under åren!
          </note>
          <note>
            Pensionärerna skulle då på nytt själva få uppleva sina erfarenheter.
            Det kan vara ett stort plus för markägaren som får en ersättning
            av bussföretaget.
          </note>
          <note>
            Det kan vara ett mycket stort plus för bussföretaget som får
            mycket nöjda kunder som rekommenderar företaget.
          </note>
          <note>
            Det handlar nu om att turistnäringen måste ta ett producentansvar
            på precis samma sätt som vi har ålagt andra branscher att ta producentansvar.
          </note>
          <note>
            Riksdagens kretsloppsbeslut förra året handlade i första hand
            om förpackningar. Det kan vara enkelt att föra över den modellen
            även på turistnäringen.
          </note>
          <note>
            Det snuddas vid frågor av detta slag i reservation nr 5, där
            även min motion Kr513 får ett vänligt omnämnande. Men där handlar
            det faktiskt om att föra över dessa kostnader på Naturvårdsverket.
            Jag säger: För över dem på den som har kommersiell nytta av naturen
            som produktionsfaktor, alltså turistnäringen!
          </note>
          <note>
            Utskottets skrivning om den här motionen och några andra innebär
            att man förutsätter att regeringen noga följer dessa frågor och
            tar de initiativ som situationen kan kräva utan att riksdagen
            gör något särskilt uttalande därom. Då kostar jag på mig, herr
            talman, att göra ett särskilt uttalande därom: Jag förutsätter
            att regeringen i sitt regleringsbrev till Styrelsen för Sverigebilden
            tar upp dessa frågor och ålägger turistnäringen ett producentansvar
            för utnyttjandet av den svenska naturen som en produktionsfaktor.
          </note>
          <note type="speaker">
            Anf. 147 ÅKE GUSTAVSSON (s):
          </note>
          <note>
            Herr talman! Jag kan instämma i mycket av det
          </note>
          <note>
            Sören Norrby sade. Problemet är just det sista han nämnde: utskottsmajoriteten
            vill inte att riksdagen skall göra någonting. Utskottsmajoriteten
            förutsätter att regeringen löser frågan, trots att det branschen
            upplever är passivitet. Trots att regeringen har aviserat en proposition
            i frågan har det inte kommit någon proposition. Trots detta säger
            utskottsmajoriteten att det inte är nödvändigt att riksdagen nu
            tar något initiativ för utarbetandet av en plan för turismens
            utveckling. Detta beklagar jag djupt.
          </note>
          <note>
            Ett motiv kan möjligen vara det Birgitta Wistrand tar upp i sitt
            anförande. Hon säger att man inte kan börja diskutera organisation
            innan man har satt upp några mål, och socialdemokraterna saknar
            mål för detta.
          </note>
          <note>
            Vi hade en utfrågning i utskottet. Ett genomgående tema var just
            att man saknade beslutsamhet från regeringen i dessa frågor. Man
            saknade beslutsamhet just när det gäller att få fram en hållfast
            organisation i dessa sammanhang. Man saknar kanske också mål.
            Om man saknar målen, vilket Birgitta Wistrand påstår att hon gör,
            går det alldeles utmärkt att läsa den socialdemokratiska motionen.
            Där sätts det upp såväl mål som strategier. Målet är bl.a. att
            öka och utveckla turism och resande i Sverige på ett sådant sätt
            att största möjliga positiva effekter uppnås på regional ekonomi,
            handelsbalans och sysselsättning inte minst i glesbygderna. Detta
            skall ske på sådant sätt att det främjar den egna befolkningens
            möjligheter till turism, rekreation, friluftsliv och kulturupplevelser
            i eget land. Utifrån detta vill socialdemokraterna skapa en strategi,
            vilket också diskuteras i motionen.
          </note>
          <note>
            Det vore kanske lämpligt att Birgitta Wistrand läste de motioner
            som är föremål för utskottets behandling.
          </note>
          <note>
            Det förs en diskussion som jag inte blir riktigt klok på. Det
            sägs att socialdemokraterna har en stelbent monopolsyn. Bengt
            Dalström säger att socialdemokraterna föreslår ett nytt turistråd.
            Det är ju inte sant! Det är tvärtom på det sättet att näringen
            i mycket stor utsträckning uttalar sig för den inriktning som
            socialdemokraterna har förespråkat i sin motion.
          </note>
          <note>
            Näringen vill ha ett oberoende organ -- alltså inte näringens
            eget organ -- för fakta och utredning m.m. Det skall bl.a. ha
            till uppgift att definiera och avgränsa rese- och turistindustrin,
            att göra en kontinuerlig faktainsamling och upprätta statistik
            som belyser rese- och turistindustrins betydelse och utveckling,
            att göra utredningar som kan fungera som underlag för politiska
            beslut, att samarbeta med högskolor, att stimulera forskning,
            att i samarbete med berörda myndigheter anpassa utbildning och
            läromedel till behoven osv.
          </note>
          <note>
            Det är i stort sett de riktlinjer som socialdemokraterna anger
            i sin motion. Jag tycker faktiskt att man kan beklaga att utskottets
            majoritet enbart har litat till att ''det far gör är bäst''. ''Far''
            är i detta fall Per Westerberg. Jag är med tanke på detta inte
            förvånad över att branschen efterlyser en turistminister. Man
            upplever inte att man har någon sådan i dag.
          </note>
          <note>
            Turistfrågorna ligger faktiskt under
          </note>
          <note>
            Näringsdepartementet, och näringsministern är turistminister
            i den meningen.
          </note>
          <note>
            Sedan säger Bengt Dalström vi skall göra som man gör i Danmark,
            och det är ju positivt och glädjande att höra. Där satsar man
            dubbelt så mycket på turismen. Där är man minsann offensiv, osv.
            Men om nu detta är Ny demokratis uppfattning, Bengt
          </note>
          <note>
            Dalström, varför har ni då inte följt upp den vid utskottets
            behandling?
          </note>
          <note>
            Det ni har gjort är att föreslå -- och på den punkten är vi principiellt
            överens -- att lyfta ut Invest in
          </note>
          <note>
            Sweden ur Styrelsen för Sverigebilden, eftersom
          </note>
          <note>
            Styrelsen för Sverigebilden inte skall ha något operativt uppdrag.
            Det är meningslöst att ge den det. Den vill inte heller själv
            ha det. Men ni föreslår inte mer pengar. Om det nu är så bra i
            Danmark, där man satsar dubbelt så mycket, borde ni också ha föreslagit
            ett helt annat anslag i detta sammanhang. Det har ni inte gjort.
          </note>
          <note>
            Herr talman! Jag skall slutligen växla tonläge något och först
            vända mig till Stina Gustavsson, eftersom hon i dag, mänskligt
            att döma och enligt hennes eget uttalande, har hållit sitt sista
            anförande här i riksdagen. Jag tackar för vänligheterna som du
            sade till oss i utskottet. Det har framför allt varit en glädje
            för oss i utskottet att få ta del av dina synpunkter. Vi vet att
            de har varit genuint förankrade i ett folkrörelsearbete. Jag tror
            att vi är många som har mycket stor respekt för detta och utifrån
            den utgångspunkten gärna lyssnar extra på vad du har att säga
            i dessa sammanhang.
          </note>
          <note>
            Jag vill också vända mig till Maja Bäckström, som för en stund
            sedan var uppe i debatten och på ett mycket konkret sätt demonstrerade
            sitt engagemang och intresse för turistfrågorna. Detta har upptagit
            stor del av Majas arbete i riksdagen.
          </note>
          <note>
            Hon har skött det arbetet på ett sätt som för mig som socialdemokrat
            har varit mycket positivt. Det engagemang som Maja har visat i
            dessa frågor har betytt mycket för turismens roll i debatten över
            huvud taget. Jag vill också tacka Maja för detta.
          </note>
          <note type="speaker">
            Anf. 148 BIRGITTA WISTRAND (m):
          </note>
          <note>
            Herr talman! Det sades här att vi saknar mål. Jag nämnde i en
            av de sista meningarna i mitt anförande att ett av mina mycket
            konkreta mål är att fördubbla turismen på fem år, och jag hoppas
            att
          </note>
          <note>
            Åke Gustavsson inte har någonting emot det.
          </note>
          <note>
            En annan konkret fråga är hur man såg på turismen under Socialdemokraternas
            tid vid makten. Det gjordes en dramatisk höjning av turistmomsen
            på
          </note>
          <note>
            12,5 %. Jag vill att verksamheten inom näringen skall ses som
            företagande. Jag tror inte att några svenska företag hade kunnat
            gå med på en sådan höjning, eller att det hade varit möjligt att
            göra så mot en annan bransch än turistbranschen.
          </note>
          <note>
            Nu har vi fått ner momsen. Det är ett konkret exempel på vad
            vi i den borgerliga regeringen vill.
          </note>
          <note>
            Tack!
          </note>
          <note type="speaker">
            Anf. 149 ÅKE GUSTAVSSON (s) replik:
          </note>
          <note>
            Herr talman! Jag vill helt kort säga följande. Det som har betytt
            mest för utländsk turism i Sverige på kort sikt är det som statsministern
            själv har sagt har varit regeringens stora misslyckande, nämligen
            att man tvingades depreciera kronan. Jag har för mig att det i
            D-mark betyder ungefär 20 %, dvs. det är
          </note>
          <note>
            20 % billigare för en tysk turist att åka till Sverige.
          </note>
          <note>
            Regeringens stora misslyckande har alltså i mycket hög grad bidragit
            till att öka den utländska turismen i Sverige, och det är ju positivt.
          </note>
          <note>
            Sedan säger Birgitta Wistrand: Ett av mina mål är att fördubbla
            turismen i Sverige på fem år, och det är någonting som Åke Gustavsson
            borde kunna ställa sig bakom. Birgitta Wistrand företräder faktiskt
            utskottet i denna fråga. Var någonstans i majoritetsskrivningen
            i betänkandet står detta mål uppsatt?
          </note>
          <note>
            I stället står i utskottets betänkande att man inte skall göra
            någonting, inte ett dugg. Man skall vänta på att regeringen skall
            ta initiativ. Regeringen har redan visat att den saknar förmåga
            att ta initiativ, eftersom den inte ens en gång förmår att lämna
            en aviserad proposition på riksdagens bord.
          </note>
          <note type="speaker">
            Anf. 150 BENGT DALSTRÖM (nyd):
          </note>
          <note>
            Herr talman! Åke Gustavsson ställde en rak fråga till mig om
            den ekonomiska satsningen. Jag framförde att man i Danmark satsar
            dubbelt så mycket, dvs. näringslivet satsar 50 %, och staten kliver
            på med lika mycket. Den principen verkar sund och riktig.
          </note>
          <note>
            Varför har vi nydemokrater då inte motionerat om ett ökat anslag
            när vi nu menar att det satsas alldeles för litet på turismen?
            Jo, det skall jag säga.
          </note>
          <note>
            Vi är inte beredda att föreslå sådana ekonomiska satsningar utan
            att det finns en, som vi ser det, förnuftig och vettigt fungerande
            organisation som ansvarar för turismen. Det gäller främst den
            utlandsinriktade delen. Det är där vi vill se ett engagemang,
            och så har det också varit förut.
          </note>
          <note>
            Staten vill inte gå in och satsa på inhemsk turism, när det gäller
            ren marknadsföring. De medel som här anslås skall gå till den
            utlandsinriktade delen.
          </note>
          <note>
            Vi nydemokrater vill satsa mer på turismen. Ge oss bara möjlighet
            att få en bra organisationsform. Vi har upprepade gånger, två
            år i följd, motionerat om en översyn.
          </note>
          <note>
            Åke Gustavsson vet lika väl som jag att denna fråga har utretts
            till tusen. Man kommer alltid fram till något utslätat. Det händer
            ingenting, mycket beroende på att Näringsdepartementet har hand
            om en bit, och Utrikesdepartementet har hand om en annan. Dessutom
            har näringsutskottet att ansvara för vissa typer av kommersiell
            marknadsföring, och kulturutskottet har hand om någonting annat.
            Här finns också en splittrad bild.
          </note>
          <note>
            Det är denna konstruktion som gör att vi först vill ha en fungerande
            organisation. Vi anser inte att
          </note>
          <note>
            Styrelsen för Sverigebilden och Next stop Sweden har levt upp
            till de förhoppningar som vi och andra hade på dem.
          </note>
          <note type="speaker">
            Anf. 151 ÅKE GUSTAVSSON (s) replik:
          </note>
          <note>
            Herr talman! Jag kan dela den uppfattningen på några punkter.
            Det finns i dag inte någon vettig och väl fungerande organisation.
            Skillnaden mellan oss är möjligen att ni hade förhoppningar om
            den. Det hade inte vi socialdemokrater i särskilt stor utsträckning.
            Men jag tror att vi är överens om slutsatsen i facit. Jag konstaterar
            att Ny demokrati inte vill satsa mer pengar av det skälet att
            det inte finns någon vettig och fungerande organisation.
          </note>
          <note>
            Vi är också överens på den andra punkten, nämligen att frågan
            har utretts oerhört mycket.
          </note>
          <note>
            Ingenting har hänt från regeringens sida.
          </note>
          <note>
            Regeringen kännetecknas av passivitet i dessa sammanhang. Branschen
            har förlorat tempo i växlingen mellan den tidigare och den nuvarande
            organisationen, och det är bara att beklaga.
          </note>
          <note>
            Jag förutsätter att det socialdemokratiska förslaget till organisation
            kan få stöd från Ny demokrati. Vi har i våra reservationer lagt
            fram konkreta förslag om den organisation vi vill ha. Den organisationen
            kan man sätta i sjön tämligen omgående. Jag ser alltså fram emot
            ett stöd, så att vi förhoppningsvis skall få en majoritet i riksdagen
            på den här punkten.
          </note>
          <note type="speaker">
            Anf. 152 BENGT DALSTRÖM (nyd)
          </note>
          <note>
            replik:
          </note>
          <note>
            Herr talman! Som Åke Gustavsson väl förstår innerst inne är vi
            inte överens om den form av organisation ni föreslår. Det framgick
            av mitt anförande och kommentar om Tursam och dess organisationsform.
            Där har vi inte alls någon samsyn.
          </note>
          <note>
            Vi anser inte att man i den utsträckning ni tänkt er skall dra
            in frågan infrastrukturen, sysselsättningsproblematiken och annat
            i detta, t.ex. utbildning och forskning. Vi anser inte att det
            skall ingå i den typ av marknadsföringsorganisation som vi vill
            se för att sälja svensk turism utomlands.
          </note>
          <note type="speaker">
            Anf. 153 ÅKE GUSTAVSSON (s) replik:
          </note>
          <note>
            Herr talman! Jag skall inte förlänga debatten ytterligare. Jag
            rekommenderar er att lyssna på branschens egen uppfattning om
            behovet av att ha en organisation som står för basverksamheten
            i dessa sammanhang.
          </note>
          <note>
            Om ni lyssnar noga tror jag faktiskt att ni kan komma till en
            likartad uppfattning, under förutsättning att ni anser att samhället
            i någon slags mening, och framför allt staten, har ett visst ansvar
            för viss basverksamhet. Det är också branschens uppfattning.
          </note>
          <note type="speaker">
            Anf. 154 BENGT DALSTRÖM (nyd)
          </note>
          <note>
            replik:
          </note>
          <note>
            Herr talman! Jag kanske kan avsluta det här replikskiftet genom
            att tala något ytterligare om just den fråga som har med organisationsformer
            och annat att göra.
          </note>
          <note>
            Vid utskottets utfrågning sade Peter Ander, representant för
            turistnäringen:
          </note>
          <note>
            ''Vi från näringens sida efterlyser en samordning i regeringskansliet
            mellan de olika delar som berör verksamheten. Det är snarare samordningen
            på den statliga sidan och inom regeringskansliet som är problemet.''
          </note>
          <note>
            Detta är en uppfattning som vi delar.
          </note>
          <note type="speaker">
            Anf. 155 SIMON LILIEDAHL (nyd):
          </note>
          <note>
            Herr talman! Eftersom jag blev degraderad från att vara ordinarie
            ledamot i kulturutskottet till att vara suppleant har jag otursamt
            nog inte läst Åke
          </note>
          <note>
            Gustavssons motion. Jag kan därför inte diskutera den, men jag
            skall läsa den i kväll.
          </note>
          <note>
            Jag känner sympati för Åke Gustavssons synpunkt att det skall
            finnas en turistminister. Jag tror att det är någonting som vi
            kan hålla med om. Jag hoppas att det blir en allvarlig diskussion
            om den här frågan.
          </note>
          <note>
            Sedan vill jag vända mig till Stina Gustavsson.
          </note>
          <note>
            Till min första dag på riksdagen kom jag direkt från
          </note>
          <note>
            Manila via Arlanda. Jag visste inte vad en reservation var. Jag
            visste över huvud taget ingenting.
          </note>
          <note>
            Jag hade den avgörande rösten i en mycket viktig fråga. Den som
            då tog hand om mig och sade till mig hur jag skulle uppföra mig
            var just Stina
          </note>
          <note>
            Gustavsson. Jag vill tacka henne för detta. Jag kommer aldrig
            att glömma det. Jag önskar Stina
          </note>
          <note>
            Gustavsson lycka till med hennes nya liv.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 26 maj.)
          </note>
          <note>
            15 § Ungdomspolitik
          </note>
          <note>
            Föredrogs
          </note>
          <note>
            kulturutskottets betänkande
          </note>
          <note>
            1993/94:KrU31 Ungdomspolitik (prop.
          </note>
          <note>
            1993/94:135).
          </note>
          <note>
            Anf. 156 Civilminister INGER DAVIDSON
          </note>
          <note>
            (kds):
          </note>
          <note>
            Herr talman! Jag beklagar att jag börjar med att ta ordet i denna
            debatt. Jag hade hoppats att jag skulle få sitta ner och lyssna
            på ledamöterna.
          </note>
          <note>
            Orsaken är att jag har lovat att delta i en TV-
          </note>
          <note>
            debatt. Jag borde egentligen redan ha åkt, men jag vill gärna
            vara med i den här debatten. Detta är nämligen ett unikt tillfälle;
            det är första gången som kammaren behandlar en ungdomspolitisk
            proposition. Jag hoppas att ni har överseende med att jag börjar.
          </note>
          <note>
            Jag är glad för det positiva mottagande som regeringens proposition
            har fått i kulturutskottet.
          </note>
          <note>
            Ungdomspolitik är ett relativt nytt politikområde, och jag har
            under mina snart tre år som ungdomsminister slagits av bristen
            på helhetssyn och samordning när det gäller ungdomsfrågor både
            på statlig och på kommunal nivå. Ett viktigt mål för ungdomspolitiken
            måste därför vara att skapa överblick och helhetssyn. Här kommer
            den nya ungdomsstyrelsen förhoppningsvis att få en viktig samordnande
            funktion.
          </note>
          <note>
            Regeringens ungdomspolitik kan sammanfattas i tre centrala begrepp:
            helhetssyn, framtidstro och personligt ansvarstagande.
          </note>
          <note>
            Ungdomar går lika litet som vuxna, medelålders eller pensionärer
            att behandla som en homogen grupp. Det är vi väl medvetna om.
            Ungdomar är personer som växer upp under skilda förhållanden och
            som har olika intressen och förutsättningar.
          </note>
          <note>
            Om jag med denna reservation ändå får tala om gruppen ungdomar
            kan jag säga att undersökningar visar att de allra flesta av ungdomarna
            i dag säger sig vara fysiskt friska och leva under hyggliga materiella
            förhållanden -- framför allt i jämförelse med sina jämnåriga i
            många andra länder.
          </note>
          <note>
            Däremot finns det oroande tecken när det gäller ungdomarnas psykiska
            hälsa. Jag läste nyligen att bristen på självtillit är en av vår
            tids nya folksjukdomar. Självtilliten grundläggs hos oss redan
            som barn och bygger på att vi blir sedda och bekräftade av de
            vuxna i vår närmaste omgivning.
          </note>
          <note>
            I en studie från 1992, som genomfördes på uppdrag av Statens
            ungdomsråd m.fl., uppger de flesta ungdomar att de har god kontakt
            med sina föräldrar. Ändå säger fyra av fem att de vill ha mer
            kontakt med vuxna. Det är ett dåligt betyg till vuxenvärlden.
          </note>
          <note>
            Barn och ungdomar har rätt till intensiva och nära vuxenkontakter,
            till någon som tar sig tid att lyssna, till någon som orkar tala
            om existentiella ting och om de stora livsfrågorna och till vuxna
            som vågar vara vuxna med allt vad det innebär av ansvar och skyldigheter
            gentemot barnen och ungdomarna.
          </note>
          <note>
            Därför är det viktigt att stödja och uppmuntra naturliga möten
            mellan generationer. Alla vuxna som kommer i kontakt med ungdomar
            i föreningssammanhang eller i sin yrkesroll har ett medansvar
            när det gäller att vara normbildare och att bidra till att den
            existentiella tryggheten och därmed det psykiska välmåendet ökar
            bland ungdomarna.
          </note>
          <note>
            De offentliga insatserna för ungdomar skall i första hand vara
            stödjande och bygga på ungdomars, föräldrars och andra närståendes
            engagemang. Det tror jag är en viktig utgångspunkt. Men att vara
            förälder är inte alltid lätt. Man skall räcka till ekonomiskt,
            tidsmässigt och känslomässigt. Ibland är man ensam om hela ansvaret.
            Därför måste ungdomspolitiken också vara en politik för familjer
            i alla former. Föräldrar behöver få känna att de har den största
            betydelsen för sina barns utveckling, att de duger. Det finns
            inga idealföräldrar, bara ganska vanliga medelmåttor. Men varje
            förälder är bäst för sitt eget barn -- utom i extrema undantagsfall.
          </note>
          <note>
            Därför måste ungdomspolitiken utformas så att den stöder och
            uppmuntrar föräldrarna i deras viktiga roll. Det är viktigt att
            ge föräldrar det civilkurage som behövs för att vara ett stöd
            i sina barns utveckling.
          </note>
          <note>
            Jag tror att den längtan som ungdomar uttrycker efter vuxenkontakter
            också pekar på en mer specifik önskan att räknas till vuxenvärlden.
            Att ge ungdomarna en framtidstro som bygger på tilltro till den
            egna förmågan att påverka både sin egen och samhällets utveckling
            är en viktig uppgift för den vuxna generationen. Ungdomarna måste
            få möjlighet att engagera sig i samhällsarbetet.
          </note>
          <note>
            Propositionen betonar också mycket eftertryckligt att ungdomar
            är en viktig resurs i samhället, att de med engagemang, kreativitet,
            nytänkande och ifrågasättande bidrar till utveckling och dynamik
            i samhället.
          </note>
          <note>
            Att ha inflytande innebär också att dela ansvar.
          </note>
          <note>
            Ungdomar behöver tidigt uppmuntras till samhällsansvar genom
            att de i takt med ökad mognad får inflytande och aktivt får delta
            i planering och beslut i skolan, på fritidsgården, på arbetsplatsen,
            i ideellt arbete osv. Statens ungdomsråd har fått regeringens
            uppdrag att fördela medel ur Allmänna arvsfonden, som stöder projekt
            med den inriktningen.
          </note>
          <note>
            Ungdomars engagemang i en rad samhällsfrågor ser jag som en stor
            resurs som ger mig hopp om framtiden. Det gäller inte minst ungdomars
            engagemang för miljön och människovärdet, t.ex. i kampen mot främlingsfientligheten.
            Ett viktigt instrument i ungdomspolitiken är ungdomsorganisationerna,
            där ungdomar själva organiserar sig för att få något uträttat.
            Att ge bidrag till ungdomsorganisationerna är ett konkret sätt
            att mobilisera och stödja det ideella engagemanget bland ungdomar.
            Regeringen föreslår nu att den statliga bidragsgivningen till
            barn- och ungdomsorganisationernas verksamhet i ökad utsträckning
            skall relateras till målen för bidragen och att uppföljningen
            och utvärderingen skall förbättras.
          </note>
          <note>
            I förslaget till riktlinjer för ungdomspolitiken anger regeringen
            att åtgärder inom olika områden skall präglas av en helhetssyn
            på ungdomars situation och utgå från ett ungdomsperspektiv. Myndigheter
            och organisationer bör i ökad utsträckning samverka i ungdomspolitiska
            frågor, och engagemanget inom den ideella sektorn skall tas till
            vara.
          </note>
          <note>
            I dag är mycket av det arbete som utförs inom ungdomsområdet
            indelat i olika sektorer som arbetar alltför isolerat från varandra.
            Det behövs bättre samordning över sektorsgränserna på alla nivåer.
            Det gäller inte minst när det måste göras besparingar inom olika
            områden. Annars går det inte att få en bild av de totala konsekvenserna
            för en viss grupp. När exempelvis en väg skall byggas eller få
            en ny sträckning görs ett antal utredningar och konsekvensbeskrivningar
            av hur miljön påverkas, vilka kulturvärden som står på spel osv.
          </note>
          <note>
            Jag skulle önska att motsvarande hänsyn också togs när vi behandlar
            de s.k. mjuka frågorna, t.ex.
          </note>
          <note>
            ungdomars uppväxtvillkor.
          </note>
          <note>
            Det vore önskvärt med mer av konsekvensbeskrivningar och analyser
            när det skall genomföras förändringar av den sociala infrastrukturen
            och att alla alternativ prövades lika noggrant. Då kan förslag
            till nya lösningar få en chans att prövas. Jag har sett många
            bra exempel på det runt om i landet. Det kan handla om allt från
            samlokalisering av olika verksamheter -- i stället för nedläggning
            av en eller flera av dem -- till att ungdomar tar över en fritidsgård
            och driver den som ett kooperativ när kommunen inte har råd att
            driva den på samma sätt som tidigare.
          </note>
          <note>
            Vi måste vara inställda på förändringar om vi skall klara de
            utmaningar som den ekonomiska verkligheten ställer oss inför,
            men förändringarna måste göras med ungdomarnas bästa för ögonen
            och i samverkan med ungdomarna själva.
          </note>
          <note>
            I den ungdomspolitiska propositionen finns också en sammanställning
            av de åtgärder och insatser som görs av regeringen inom olika
            departements ansvarsområden. Man skulle kunna säga att det är
            något av en budgetproposition med ett ungdomsperspektiv.
          </note>
          <note>
            Det är också ett sätt att få en bättre överblick och därmed förhoppningsvis
            en bättre samordning och uppföljning. Civildepartementet och regeringens
            barn- och ungdomsdelegation har i flera frågor redan tagit på
            sig ett sådant här samordningsansvar.
          </note>
          <note>
            Det gäller t.ex. frågor om mobbning, främlingsfientlighet och
            dopning.
          </note>
          <note>
            Som jag sade i början ser jag ungdomspropositionen som ett första
            steg till att på ett mera samlat sätt få upp ungdomsfrågorna på
            dagordningen. Det är ett sätt att visa att ungdomarnas möjligheter
            att etablera sig som vuxna är frågor som vuxenvärlden tar på allvar.
          </note>
          <note>
            Arbetet med utformningen av en långsiktig nationell ungdomspolitik
            tar tid. Frågor om ungdomsarbetslöshet, de ungas bostadssituation,
            utbildning och ungdomars fritid kräver självklart olika åtgärder
            på både kort och lång sikt. De åtgärder som regeringen föreslår
            inom de här olika sakområdena skall riksdagen debattera om några
            veckor.
          </note>
          <note>
            Jag har också tillsatt en särskild utredare som speciellt skall
            se på ungdomars uppväxtvillkor och etableringsmöjligheter på arbets-
            och bostadsmarknaden. Utredningen skall även ta upp den samhällsekonomiska
            fördelningen mellan olika generationer. Den här s.k. generationsutredningen
            avlämnar sitt slutbetänkande om en månad.
          </note>
          <note>
            I morgon tar riksdagen för första gången ställning till den framtida
            ungdomspolitiken. Det är en viktig milstolpe. Men det är bara
            början på ett långsiktigt arbete för att stärka ungdomarnas inflytande
            i samhället. Nu ser vi fram emot en debatt om ungdomsfrågorna.
            Därför har vi t.ex. låtit trycka en kortversion av den ungdompolitiska
            propositionen som vi kommer att skicka ut i en ganska bred upplaga
            och som vi hoppas skall stimulera till debatt i samhället. Vidare
            planerar regeringen att återkomma till riksdagen med en ny ungdomsproposition
            vart tredje år. Det här är, som sagt, en början.
          </note>
          <note type="speaker">
            Anf. 157 MONICA WIDNEMARK (s):
          </note>
          <note>
            Herr talman! Innan civilministern lämnar kammaren vill jag säga
            att vi tycker att det är trevligt att ministern har tagit sig
            tid att tala i den här viktiga frågan. Tyvärr väntar TV på civilministern.
            Vi får väl finna oss i det.
          </note>
          <note>
            Socialdemokraterna har under en följd av år arbetat på att ungdomsfrågorna
            behandlas utifrån ett helhetsbegrepp. När civilministern här sade
            att man nu har fört upp ungdomsfrågorna på dagordningen blev jag
            litet konfunderad. Jag skulle vilja säga att vi socialdemokrater
            under många år har haft ungdomsfrågorna på flera dagordningar.
          </note>
          <note>
            Vi tillsatte ju en ungdomsminister, Margot
          </note>
          <note>
            Wallström. Vi har också tagit initiativ till de uppmärksammade
            utredningarna ''Ej till salu'' och
          </note>
          <note>
            ''Ungdom och makt''.
          </note>
          <note>
            Vi tycker att det är positivt att den borgerliga regeringen nu
            också tycks ha synsättet att man på ungdomsområdet måste arbeta
            utifrån ett helhetsbegrepp. Att detta är nödvändigt framgår bl.a.
            av Socialstyrelsens rapport ''Barns villkor i förändringstider'',
            som visar på behovet av samordning mellan departement och olika
            myndigheter. Samma behov av samordning finns när det gäller politiska
            insatser för ungdomar.
          </note>
          <note>
            Socialstyrelsens rapport visar också på de stora bristerna vad
            gäller barns villkor. En liknande rapport om ungdomars villkor
            skulle med stor sannolikhet visa på liknande stora brister.
          </note>
          <note>
            I propositionen redovisar civilministern en bild av hur man ser
            på ungdomars situation i dagens samhälle och redogör för de insatser
            som regeringen har genomfört. Beskrivningen av effekterna av insatserna
            är alltför positiv.
          </note>
          <note>
            Den borgerliga regeringens mandatperiod har medfört dramatiska
            försämringar för ungdomars möjligheter att komma ut i arbetslivet
            och skaffa sig en egen försörjning. Ungdomsarbetslösheten har
            mer än fördubblats under regeringen Bildts mandatperiod.
          </note>
          <note>
            Civilministern anför i propositionen: ''Den stora ungdomsarbetslösheten
            är det kanske allra allvarligaste samhällsproblemet i dag.'' Samtidigt
            säger statsminister Carl Bildt så sent som denna månad att ''ungdomsarbetslösheten
            inte är något av de stora problemen de närmaste åren''. Det hade
            varit trevligt om civilministern hade kunnat stanna i kammaren
            och förklara vad regeringen egentligen menar.
          </note>
          <note>
            Vi socialdemokrater säger att vi redan första dagen i regeringsställning
            kommer att börja genomföra ett program med syftet att bekämpa
            ungdomsarbetslösheten. Vårt mål är att ingen under 25 år skall
            gå arbetslös mer än 100 dagar.
          </note>
          <note>
            Regeringen har fört en politik som leder till vidgade klyftor
            i skolan -- en ökad segregation som, om den fick fortsätta, skulle
            riva ned det demokratiska fundamentet i vårt land. Vår demokrati
            bygger på att alla medborgare är aktiva och kunniga.
          </note>
          <note>
            Regeringens utbildningspolitik tar bort den viktiga förutsättningen
            att alla barn och ungdomar ges lika möjligheter till en god utbildning
            -- att skolan skall vara en värld fri från klassgränser.
          </note>
          <note>
            I det borgerliga ''valfria'' samhället är det tydligen helt rätt
            att välbeställda och högutbildade föräldrar skall kunna köpa eller
            välja bättre barnomsorg och bättre skola för sina barn.
          </note>
          <note>
            Barn och ungdomar kommer redan från början att få lära sig att
            bakgrunden och kontakterna avgör hur livet blir i framtiden. Denna
            utveckling är mycket oroande. Vi kan se resultaten i länder som
            genomfört de nyliberala experimenten -- de ungdomar som stängs
            ute av samhället vänder också samhället ryggen.
          </note>
          <note>
            Nedskärningarna i de kommunala anslagen till fritids- och kulturverksamheter
            är ett annat exempel på att föräldrarnas ekonomi alltmer blir
            avgörande för vilka möjligheter till en aktiv fritid som barn
            och ungdomar har.
          </note>
          <note>
            Jag undrar när det börjar kännas nödvändigt att ställa frågan:
            Var går gränsen när lagstiftning blir nödvändig även på fritids-
            och kulturområdet för att värna barns och ungdomars rättigheter
            och för att Sverige skall kunna leva upp till det FN-
          </note>
          <note>
            dokument som vi har ratificerat?
          </note>
          <note>
            Herr talman! I motionen har vi ett alternativ till de riktlinjer
            för ungdomspolitiken som redovisas i kapitel 5 i propositionen.
            I vårt alternativ har vi perspektivet att man beträffande insatser
            för ungdomar skall utgå från att ungdomar har rättigheter.
          </note>
          <note>
            Vi betonar också det politiska ansvaret för att alla barn och
            ungdomar får en god start i livet. Ideella organisationer och
            frivilligt arbete utgör ett komplement till samhällets insatser,
            och det kan absolut inte ersätta det gemensamma ansvaret.
          </note>
          <note>
            Herr talman! Vi godkänner förslaget till uppgifter och verksamhetsinriktning
            för Ungdomsstyrelsen.
          </note>
          <note>
            Vi godkänner också riktlinjerna för statsbidragen till barn-
            och ungdomsorganisationerna. Dessa riktlinjer innebär att bidragen
            i ökad utsträckning blir målrelaterade. Med dagens bidragssystem
            görs bidragsutvärderingar endast i begränsad omfattning. Men med
            det nya systemet följer att omfattande utvärderingar regelbundet
            måste genomföras.
          </note>
          <note>
            Detta ser vi som mycket positivt. Vi motsätter oss dock att en
            del av de medel som är avsatta för bidragen till barn- och ungdomsorganisationerna
            skall användas till utvärderingen. Bidragen skall användas till
            verksamhet, inte till utvärdering.
          </note>
          <note>
            Med tillfredsställelse noterar vi att man i propositionen har
            tagit med det förslag som vi socialdemokrater förde fram i januari,
            nämligen att barn- och ungdomsorganisationerna bör engagera fler
            invandrare i sin verksamhet.
          </note>
          <note>
            Skillnaden är att vi är beredda att öka bidragen med
          </note>
          <note>
            2 miljoner kronor utöver regeringens förslag för att barn- och
            ungdomsorganisationerna, som ett led i kampen mot rasism och främlingsfientlighet,
            skall kunna intensifiera sina ansträngningar att få med fler invandrarungdomar
            i sin verksamhet.
          </note>
          <note>
            Jag vill i sammanhanget markera att barn- och ungdomsorganisationerna
            har stor betydelse för ungdomar i vårt land. Vi socialdemokrater
            anser att föreningarna bör ha en ekonomisk grundtrygghet och att
            staten har det grundläggande ansvaret för ett rikt föreningsliv.
          </note>
          <note>
            Herr talman! Som ledamot av riksdagens kulturutskott kan jag
            inte låta bli att avslutningsvis kommentera det faktum att kulturfrågorna
            knappast berörs i propositionen. Kulturen har fått fyra rader.
          </note>
          <note>
            I vår januarimotion föreslog vi bl.a. en nystart för
          </note>
          <note>
            Kultur i skolan-projektet. Detta förslag har riksdagen sagt nej
            till. Samtidigt rapporterar
          </note>
          <note>
            Kulturrådet om t.ex. en skola i Norrland där ett musikprojekt
            förvandlat en problemskola till en kulturskola.
          </note>
          <note>
            Vi socialdemokrater tror på kulturens möjligheter att förändra,
            och vi anser att möjligheterna att ta del av, och själv delta
            i, olika former av kultur är av avgörande betydelse. Vi anser
            att kulturen är en av de viktigaste krafterna för att ungdomars
            kreativitet inte skall få utlopp i destruktiva aktiviteter.
          </note>
          <note>
            Herr talman! Givetvis står jag bakom samtliga socialdemokratiska
            reservationer, men för att inte belasta denna kammare tidsmässigt
            yrkar jag bifall endast till vårt alternativa förslag till riktlinjer,
            reservation 1, samt till reservationerna 2 och 3.
          </note>
          <note type="speaker">
            Anf. 158 CLAUS ZAAR (nyd):
          </note>
          <note>
            Herr talman! Till att börja med ber jag att få yrka bifall till
            våra reservationer. Jag nöjer mig med reservationerna 7, 12, 14
            och 15.
          </note>
          <note>
            Det är ljusa kvällar ute. Om några veckor kommer hela 130 000
            ungdomar ut på dagens arbetsmarknad. De möts av en kylig attityd
            från denna församling. De lösningar som presenteras är bara kortsiktiga
            tankar. T.ex. det förslag som
          </note>
          <note>
            Socialdemokraterna nämnde, nämligen att ungdomarna skall få gå
            arbetslösa högst 100 dagar.
          </note>
          <note>
            Men det är inte jobb de får; det är sysselsättning.
          </note>
          <note>
            Det blir ytterligare prolem för Sveriges ekonomi.
          </note>
          <note>
            Ungdomarna vill finna sin identitet. De vill hitta sina egna
            uppgifter. De vill hitta sitt eget arbete.
          </note>
          <note>
            Hur ser verkligheten ut? Ja, trots denna ungdomsproposition råder
            i denna kammare ett nästan kompakt hjärnrumpemotstånd. Ingen verkar
            inse att det behövs totalt nya lösningar. Man försöker utreda.
            Vi har 130 000 ungdomar som står och väntar utanför dörren! Före
            dem står ytterligare 80 000.
          </note>
          <note>
            Man kanske får titta på lösningen med flexibel livsarbetstid.
            Det behövs en flexibilitet i samhället.
          </note>
          <note>
            Som det ser ut i dag går det inte att hålla på med trollerikonster.
            Man måste helt enkelt tala om att vi har en generation som måste
            in på arbetsmarknaden. Men då måste några lämna den.
          </note>
          <note>
            Vilka är det då som skall lämna arbetsmarknaden?
          </note>
          <note>
            Antalet arbeten ökar inte i den takt som det här skulle vara
            fråga om. Hur vi än vrider och vänder oss, ökar inte omfattningen
            av arbetsmarknaden med sådana siffror.
          </note>
          <note>
            Det är därför rimligt att föreslå att de som är 55 år eller äldre
            får möjlighet att lämna arbetsmarknaden med en grundpension. Det
            måste beredas plats för ungdomen. Den kostnaden har vi ändå i
            dag på grund av förtidspensioner och alla ersättningar som lämnas
            till dem som är 55 år eller äldre. De uppgår till ett så stort
            belopp att det går att finansiera detta genom att bara omfördela
            pengarna. Vi måste få en förändring av den totala arbetsmarknaden.
            Det sker genom att företagen får anställa folk. Då ökar omfattningen
            av arbetsmarknaden. Den statistik som finns visar att det kanske
            går att få fram hälften av det antal jobb som behövs.
          </note>
          <note>
            Ungdomarna måste beredas plats. Vi kan inte ha ett välfärdssystem
            som t.ex. ger 410 000
          </note>
          <note>
            förtidspensionärer högre pension än vad de som har arbetat och
            gnetat hela livet kan nå. Det har Assar
          </note>
          <note>
            Lindbeck påpekat i sin rapport. Men fortfarande håller dessa
            frågor på att utredas.
          </note>
          <note>
            Jag är oroad över att det tar så lång tid.
          </note>
          <note>
            Ungdomarna kommer inte att stå och vänta så länge till. Jag är
            rädd att de kommer att vidta åtgärder. Det har varit så i andra
            länder. Vi kommer säkert att få se sådant här också. Då får vi
            ökade ungdomsproblem.
          </note>
          <note>
            Främlingsfientligheten har nämnts här. Jag håller definitivt
            med om vad som har sagts om främlingsfientligheten. Men den är
            förorsakad av att en felaktig flyktingpolitik har förts, framför
            allt under vår kulturministers tre år i jobbet. Europa i övrigt
            ser inte ut som Sverige gör i dag.
          </note>
          <note>
            Herr talman! Sverige är ett land i kris. Författaren och debattören
            Anders Isaksson försöker att väcka de ansvariga. Men det hela
            verkar rulla vidare.
          </note>
          <note>
            Professor Bo Södersten har också försökt att väcka de ansvariga
            genom debattartiklar i Dagens
          </note>
          <note>
            Nyheter. Men allt rullar vidare.
          </note>
          <note>
            Med hjälp av nya trolleritrick försöker denna kammare att skapa
            arbetstillfällen. I verkligheten ser det annorlunda ut. Ungdomarna
            väntar på att något skall ske. Det räcker inte även om det sägs
            att verkstadsindustrin kommer att anställa 6 500
          </note>
          <note>
            ungdomar de närmaste två åren. Det räcker inte med att 8 000
            praktikanter skall ges möjlighet att få industrierfarenhet.
          </note>
          <note>
            Herr talman! Vi behöver ett nytt ungdomsmål i politiken. Arbetslösheten
            i ungdomsgruppen skall helt enkelt inte vara större än bland de
            äldre. Vi måste få till stånd jämställdhet mellan äldre och ungdomar
            när det gäller arbetslösheten. Den skall nedbringas, men framför
            allt skall den nedbringas på det sättet att den inte skall vara
            fyra gånger högre för ungdomar -- den generation som skall se
            till att detta land fungerar i framtiden -- än för åldersgruppen
            55--64 år. Arbetslösheten är i dag fyra gånger högre för ungdomarna
            än för de äldre.
          </note>
          <note>
            Gör vi ingenting får vi en generationskonflikt. Vi har en generationsutredning.
            Det är väl det. Vi har också tittat närmare på attityder och värderingar
            hos ungdomar. De stämmer inte överens med vad som sker i detta
            hus. Vi måste medverka till att ungdomar får förtroende för de
            beslut som fattas i denna kammare. Besluten skall överensstämma
            med unga medborgares värderingar.
          </note>
          <note>
            I en artikel i Dagens Nyheter i, tror jag, december berättade
            en elev att hon kände att hon utbildades till värdelöshet. När
            ungdomarna upplever att vi har svikit dem måste vi reagera på
            deras signaler.
          </note>
          <note>
            När det gäller lärlingsplatserna måste vi se till att få ett
            lärlingssystem som påminner om det tyska, precis som vi föreslagit.
            Vi får inse att vårt lärlingssystem inte är det bästa. När det
            finns de som är bättre bör vi försöka efterlikna dem.
          </note>
          <note>
            Inom ungdomsgenerationen finns det en förändring när det gäller
            attityden till att betala skatt. Vi har hört åtskilliga reportage
            om att ungdomar jobbar svart. De bryr sig alltså inte om samhällets
            normer utan skaffar sig egna. Om detta mer och mer får spridning
            får vi ett samhälle där man inte bryr sig om vilka beslut som
            fattas i Sveriges riksdag.
          </note>
          <note>
            Jag har nu berört några delar av ungdomspolitiken.
          </note>
          <note>
            Men jag vill också säga något om droger när det gäller ungdomarna.
            Enligt det tyska nyhetsmagasinet Fokus pressar maffian de flyktingar
            som söker sig norrut från exempelvis
          </note>
          <note>
            Marocko, Afrikas norra del, genom avtal att se till att det smugglas
            narkotika. Det bör uppmärksammas att drogerna kommer på vägar
            som vi inte ens tänker på. Vi bör alltså bekämpa också det som
            rör droger och mobbning. Det är ju ungdomarnas hälsa det är fråga
            om.
          </note>
          <note type="speaker">
            Anf. 159 JAN JENNEHAG (v):
          </note>
          <note>
            Herr talman! Regeringen har haft ambitionen att ta ett samlat
            grepp om ungdomsfrågorna. De skär i dag tvärsigenom olika departement
            och myndigheter.
          </note>
          <note>
            I propositionen beskrivs ungdomars uppväxtvillkor och problem,
            men ingenstans försöker man ta detta helhetsgrepp kring ungdomsfrågorna.
            Man presenterar inte någon form av lösning. Resultatet blir därför
            fragmentariskt ytligt och vagt.
          </note>
          <note>
            Propositionen är mest en katalog över regeringens familjepolitik
            och saknar konkreta politiska satsningar för ungdomar. Den enda
            riktigt röda tråden är betoningen av föräldrarnas ansvar för ungdomarna
            och av de ideella organisationernas ökade betydelse i ungdomspolitiken.
          </note>
          <note>
            Det är en något märklig situation att civilministern även är
            kommunminister och har det övergripande politiska ansvaret för
            kommunpolitiken. Inte på ett enda ställe i propositionen betonas
            något annat än familjen och de ideella organisationerna som bas
            för den lokalt förankrade ungdomspolitiken. Detta är naturligtvis
            ingen bra ordning.
          </note>
          <note>
            Arbetsmarknadspolitiken, utbildningspolitiken och familjepolitiken
            har behandlats av riksdagen i andra sammanhang. Därför har jag
            mycket svårt att förstå varför frågorna i den här propositionen
            förs upp till ny behandling utan att regeringen lägger fram några
            nya förslag.
          </note>
          <note>
            Som helhet känns regeringens förslag meningslöst.
          </note>
          <note>
            Civilministerns anförande alldeles nyss bidrog inte heller till
            något nytt, möjligen gav det ett löfte om att det kommer mera
            i sinom tid. I allt väsentligt godtar utskottsmajoriteten propositionens
            förslag.
          </note>
          <note>
            Riksdagsbeslutet blir därmed av samma karaktär, dvs. utan verkan
            för ungdomars villkor.
          </note>
          <note>
            Vi tycker att det är bra med en ungdomsstyrelse. I
          </note>
          <note>
            propositionen talas det mycket om hur ungdomar själva skall utforma
            och aktivt ta del av ungdomspolitiken, men ingenstans nämner man
            hur ungdomar skall kunna påverka myndighetens verksamhet.
          </note>
          <note>
            Vi tycker att en referensgrupp eller liknande, som består av
            representanter för ungdomsorganisationerna, skall knytas till
            den nya ungdomsmyndigheten. Det är möjligt att myndigheten själv
            kommer att tycka att detta är lämpligt och gör så, men jag tycker
            att riksdagen skall säga att det bör vara så.
          </note>
          <note>
            Arbete och ungdomars situation i övrigt är hårt knutet till den
            ungdomsorienterade arbetsmarknadspolitik som är en följd av regeringens
            ekonomiska politik. I den redovisas bl.a. en försämring av anställningstryggheten
            som en metod för att minska arbetslösheten. Vi avvisar givetvis
            den politiken. Vi har andra förslag, exempelvis att också ungdomar
            under 25 år skall ha rätt till fullt utbildningsbidrag för AMS-utbildning.
          </note>
          <note>
            Det finns andra delar av regeringens politik som permanentar
            praktiklinjen för de unga arbetslösa.
          </note>
          <note>
            Vi vill i stället ha en kortare praktiktid, följd av en anställning
            med rekryteringsstöd. Hur lång praktiktiden skall vara kan vi
            diskutera, liksom hur lång anställningstiden skall vara. Men vi
            bör komma i ett annat läge. Sättet att lösa ungdomsarbetslösheten
            med praktikplatser är inte riktigt och bör lämnas.
          </note>
          <note>
            Särlösningar av typen ungdomspraktik och ALU
          </note>
          <note>
            leder inte till en bättre situation. Vi vill i stället att man
            inför subventioner på ordinarie anställningar.
          </note>
          <note>
            Det är en bättre väg.
          </note>
          <note>
            Vi tycker att kommunerna skall arbeta fram barnoch ungdomsplaner,
            så att vi får underlag för minimikrav på ungdomars rätt till stöd.
            På sikt skall sådana minimikrav föras in i socialtjänstlagen.
            Om det förslaget har regeringspartierna ingenting att säga.
          </note>
          <note>
            En fråga som jag tycker i hög grad visar på ungdomsproblemens
            klasskaraktär är invandraroch flyktingungdomars situation. Vi
            tycker att en god man bör utses för att bevaka dessa barns och
            ungdomars intressen.
          </note>
          <note>
            Socialstyrelsen och Invandrarverket har gett ut en rapport som
            kallas Ensam, en rapport om flyktingbarn utan vårdnadshavare i
            Sverige. I den finns förslag som ligger väl i linje med
          </note>
          <note>
            Vänsterpartiets och som innebär att en kontaktman eller kontaktfamilj
            utses för dessa ungdomar.
          </note>
          <note>
            Detta kan knappast innebära några större kostnader, men jag tror
            att det skulle betyda oerhört mycket för dessa ungdomars möjligheter
            att komma in i det svenska samhället.
          </note>
          <note>
            Herr talman! Jag står givetvis bakom Elisabeth
          </note>
          <note>
            Perssons hela meningsyttring men nöjer med att yrka bifall till
            den vad gäller mom. 2. I övrigt tillstyrker jag de reservationer
            som Monica
          </note>
          <note>
            Widnemark har yrkat bifall till.
          </note>
          <note>
            Anf. 160 ELISABETH FLEETWOOD
          </note>
          <note>
            (m):
          </note>
          <note>
            Herr talman! I regeringens proposition 1993/94:135
          </note>
          <note>
            lägger man fram, som civilministern sade, ett program för en
            helhetssyn på ungdomspolitiken.
          </note>
          <note>
            Det är naturligtvis riktigt att ungdomspolitik har behandlats
            i många propositioner, motioner och betänkanden under många år.
            Men det är helhetssynen, framtidstron och det personliga ansvarstagandet,
            som civilministern nämnde som honnörsord, som jag gärna vill upprepa.
          </note>
          <note>
            Civilministern sade någonting som fick mig att tänka på gårdagen,
            nämligen att ungdomar ofta saknar självtillit. Detta nämnde Ann-Sofie
          </note>
          <note>
            Ohlander i sin mycket fina föreläsning med anledning av att det
            var 75 år sedan kvinnor fick rösträtt. Det är nog så att även
            unga män saknar självtillit, även om jag tycker mig ha märkt att
            unga kvinnor har svårare att nå det mått av självtillit som behövs
            både för den egna utvecklingen och för ett samhällsengagemang.
          </note>
          <note>
            Vi i majoriteten tror också på kulturen. Jag minns inte vem av
            talarna som tidigare påstod att det skulle vara någonting för
            oppositionen särskiljande. Jag kan knappast anföra något bättre
            bevis för motsatsen än vad utskottets ordförande framhöll i tacktalet
            till de ledamöter som avgår. Vi har olika vägar, men synen på
            att kulturen är viktig har vi gemensam i utskottet. Det tycker
            jag är mycket bra.
          </note>
          <note>
            Vad är då huvudinriktningen här? Ja, det är rätten till goda
            uppväxtvillkor -- så långt som en riksdag kan besluta om sådant.
            Det finns naturligtvis också -- det måste vi vara medvetna om
            -- andra företeelser än vår riksdag som påverkar, både positivt
            och negativt, uppväxten för de unga.
          </note>
          <note>
            Såvitt jag förstår har förslaget om
          </note>
          <note>
            Ungdomsstyrelsen mottagits positivt, och det är bra. Vi hoppas
            att den skall kunna arbeta på ett bra sätt.
          </note>
          <note>
            Det sades att kulturen inte fanns med i propositionen, och det
            stämmer. Men där har nu utskottet gemensamt gått in för att kulturen
            är en viktig del, och med regeringens goda minne kommer vi också
            att besluta om att så är fallet.
          </note>
          <note>
            Jag läser ett par rader direkt ur betänkandet:
          </note>
          <note>
            ''Utskottet tillstyrker medelsanvisningen till
          </note>
          <note>
            Ungdomsstyrelsen (7 923 000 kronor), till Bidrag till nationell
            och internationell ungdomsverksamhet m.m. (111 697 000 kronor)
          </note>
          <note>
            och till EG:s utbytesprogram Ungdom för Europa
          </note>
          <note>
            (4 500 000 kronor).'' Sammanlagt utgör detta
          </note>
          <note>
            124 120 000 kronor för budgetåret 1994/95.
          </note>
          <note>
            Samtidigt som jag tar upp det som några av de föregående talarna
            sade, skall jag gå in på reservationerna. Jag tycker faktiskt
            att en del av reservationerna är märkliga. De innehåller inte
            vad jag tycker en reservation bör innehålla, nämligen en helt
            annan uppfattning. De innebär ett understrykande av partimotioner
            som har väckts tidigare -- och det är klart att man står fast
            vid dem.
          </note>
          <note>
            Det är inte det jag har uppfattat att en reservation skall syfta
            till.
          </note>
          <note>
            Den första reservationen från Socialdemokraterna är en sådan
            allmän reservation. Man talar om FN:s barnkonvention och menar
            att vi borde ha utgått från den. Ja, vi tar för givet att vi alltid
            utgår från den. FN har beslutat om den, och vi har ratificerat
            den. Jag försökte ta reda på hur lång tid det tog innan vi i Sverige
            gjorde det, och jag fann att det var en ganska kort tidsintervall
            innan vi sade att vi tyckte att det var riktigt. Därför har jag
            litet svårt att förstå att den här reservationen var nödvändig.
          </note>
          <note>
            Men det är naturligtvis Socialdemokraternas rättighet att tycka
            att den är annorlunda än majoritetens förslag.
          </note>
          <note>
            När det gäller reservationen om vidgade klyftor i skolan blir
            jag däremot inte förvånad. Vi har nämligen under lång tid hört
            att den skola som har varit bra i många avseenden och som vi vill
            försöka göra ännu bättre, kommer att bli sämre och att klassgränserna
            kommer att förstärkas. Det är definitivt icke avsikten; inga klassgränser
            skall förstärkas. Men valfriheten skall förstärkas, liksom möjligheterna
            att välja skola, skolform och program m.m. utifrån den egna uppfattningen,
            den egna begåvningen och de egna önskemålen inför framtiden.
          </note>
          <note>
            Jag skall också ta upp det tyska lärlingssystemet.
          </note>
          <note>
            Claus Zaar är inte här nu, men han kanske lyssnar på sitt rum.
            Med det program som nu finns är det möjligt att ha ett lärlingssystem
            som liknar det tyska, men det innebär att man låser det, även
            när det gäller praktiken, till statliga regleringar. Vi tycker
            inte att det är bra, och därför har vi avstyrkt ett sådant förslag.
          </note>
          <note>
            Arbetsmarknadssituationen är mycket olycklig.
          </note>
          <note>
            Ingen av oss vill ha arbetslöshet på dagens nivå --
          </note>
          <note>
            eller på någon annan nivå. Samtidigt får man inte säga, som jag
            för bara någon vecka sedan här i kammaren har hört från socialdemokratiska
            riksdagsledamöter, att arbetslösheten fortfarande bara växer och
            växer. Jag tror inte att de ledamöter som har påstått det har
            missat att arbetslösheten minskar. Under de senaste veckorna har
            vi sett att fler och fler arbetstillfällen har tillkommit, att
            fler och fler arbetslösa återigen har kunnat få ett arbete.
          </note>
          <note>
            Samtidigt erkänner vi naturligtvis att situationen ännu inte
            är bra, men vi räknar med att förbättringarna skall fortsätta.
          </note>
          <note>
            Kultur- och mediebudkavlen var ett projekt på tre år. De projekt
            som där kunde få stöd har i dag möjlighet att få stöd genom Allmänna
            arvsfonden.
          </note>
          <note>
            Därför har vi avstyrkt också det förslaget.
          </note>
          <note>
            Det behövs större insatser för barns och ungdomars kultur, säger
            Socialdemokraterna, särskilt när det görs nedskärningar på kommun-
            och landstingsnivå. Ja, det är synd, sorgligt och beklagligt att
            man många gånger anser sig vara tvungen att skära. Det är väl
            bara så, att om vi inte skär i dag, om vi inte försöker begränsa
            kostnaderna i dag, drabbar det ännu hårdare de ungdomar som vi
            här talar om, de ungdomar som skall ta över efter oss. Därför
            är det ofta svårt att fatta dessa beslut. Tror ni som sitter här
            att någon kommunalman i någon kommun ute i landet med glädje säger
            att det skall bli roligt att skära här? Så är det naturligtvis
            inte. Man ser verkligheten med öppna ögon och säger: Vi måste
            skära här, annars blir konsekvenserna sådana att vi inte kan ta
            ansvar för dem.
          </note>
          <note>
            Ny demokrati har under de här tre åren hävdat att vi skall skära
            i organisationsbidragen. Man kallar då allt för organisationsbidrag.
            Man nämner ett belopp på ungefär 7,5 miljarder. I detta belopp
            ingår sådana verksamheter som jag undrar om man själv skulle vilja
            avskaffa, om man var medveten om att de ingick där. Det gäller
            t.ex. nästan 2
          </note>
          <note>
            miljoner till humanitärt stöd via hjälporganisationer. Vill vi
            inte hjälpa dem som har det väldigt svårt, t.ex. i det forna Jugoslavien,
            i
          </note>
          <note>
            Rwanda och på andra ställen, genom exempelvis
          </note>
          <note>
            Röda korset eller Rädda barnen? Likaså är det 2
          </note>
          <note>
            miljoner som går till lönebidrag. Det ger möjlighet till anställningar.
            -- Jag tror inte att den reservationen från Ny demokrati var riktigt
            genomtänkt.
          </note>
          <note>
            Trots att jag antagligen har överskridit min tid, herr talman,
            har jag naturligtvis inte hunnit bemöta allt vad som sades av
            de talare som kom före mig, men jag kanske kan få återkomma i
            repliker.
          </note>
          <note>
            Låt mig slutligen säga att jag yrkar bifall till kulturutskottets
            hemställan.
          </note>
          <note type="speaker">
            Anf. 161 MONICA WIDNEMARK (s)
          </note>
          <note>
            replik:
          </note>
          <note>
            Herr talman! Elisabeth Fleetwood tog först upp mitt uttalande,
            att kulturen har fått fyra rader. Det var inte i utskottet, Elisabeth
            Fleetwood, utan det var i propositionen -- där har kulturen fått
            knappt fyra rader. Jag är väl medveten om att vi i utskottet tyckte
            att det var viktigt att föra in kulturen i betänkandet, så på
            den punkten är vi helt överens.
          </note>
          <note>
            Jag går sedan över till Elisabeth Fleetwoods syn på våra reservationer.
            Vi socialdemokrater bedömer ju själva vilka reservationer vi vill
            skriva och hur vi vill skriva dem. Reservation 1 visar faktiskt
            vilken som är inriktningen på vår politik och vad vi vill.
          </note>
          <note>
            Det står vi för.
          </note>
          <note>
            Sedan sade Elisabeth Fleetwood att jag hade sagt att klasskillnaderna
            har ökat i dagens samhälle.
          </note>
          <note>
            Barn väljer faktiskt inte föräldrar, Elisabeth
          </note>
          <note>
            Fleetwood, och det har de aldrig gjort. Men med det synsätt som
            Elisabeth Fleetwood här företräder blir skillnaderna mellan barn
            och ungdomar större -- det vet vi.
          </note>
          <note>
            Visst skall vi som föräldrar har ett föräldraansvar.
          </note>
          <note>
            Det är mycket viktigt att jag som mamma tar aktiv del i mina
            barns uppväxt. Men det finns faktiskt barn och ungdomar som inte
            har föräldrar som klarar det. Man orkar inte, och man klarar inte
            av att bry sig om sina barn och ungdomar. För mig är alla barn
            och ungdomar lika, och samhället måste finnas till för alla. Därför
            tycker jag att det är viktigt att man ger ett klart politiskt
            budskap att vi som politiker har ett ansvar för barn och ungdomar.
          </note>
          <note>
            Sedan skulle jag vilja ställa en fråga till Elisabeth
          </note>
          <note>
            Fleetwood. Vi socialdemokrater har redovisat var vi står när
            det gäller ungdomsarbetslösheten. Det skulle vara roligt att få
            höra vad regeringspartierna har för mål när det gäller ungdomsarbetslösheten.
          </note>
          <note type="speaker">
            Anf. 162 ELISABETH FLEETWOOD (m)
          </note>
          <note>
            replik:
          </note>
          <note>
            Herr talman! Låt mig först säga till Monica
          </note>
          <note>
            Widnemark att vi är överens när det gäller kulturen i propositionen.
            Som Monica Widnemark hörde alldeles nyss håller regeringen med
            oss på den punkten. Här råder alltså en total enighet, och det
            tror jag att vi skall vara mycket tacksamma för.
          </note>
          <note>
            Inriktningen av den socialdemokratiska politiken bestämmer socialdemokraterna
            själva, sade
          </note>
          <note>
            Monica Widnemark. Det var just det jag sade! Men vi måste förbehålla
            oss rätten att kritisera er inriktning om vi har en annan. Så
            ser det politiska spelet ut. Om vi inte hade olika inriktning,
            om vi inte hade olika partier, om vi inte hade olika politiska
            program -- varför sutte vi då här? Det är just genom den här processen
            som vi alla -- tror jag -- hoppas att vi så småningom skall kunna
            utveckla vårt samhälle.
          </note>
          <note>
            Klasskillnaderna ökar, sade Monica Widnemark.
          </note>
          <note>
            Barn väljer inte sina föräldrar, sade hon också. Nej, det gör
            de inte, och det är nog tur det! Men vi som arbetar med ungdomar
            -- skola, lärare, ungdomsverksamhet, fritidsverksamhet, daghem,
            osv -- kan ta aktiv del i de ungdomarnas uppväxt.
          </note>
          <note>
            De skall vara lika, sade Monica Widnemark. Det håller jag inte
            med om. Barn är inte lika, människor är inte lika. De skall ha
            lika möjligheter och lika rättigheter, men det vore förfärligt
            om vi sade att alla barn var lika. Det är de inte. Däremot skall
            vi hjälpa de barn och ungdomar som vi möter att finna sin rätta
            plats, både i samhället och när det gäller den egna utvecklingen.
          </note>
          <note>
            Det är riktigt, som Monica Widnemark säger, att många föräldrar
            inte klarar av att bry sig om sina barn och ungdomar. Här kan
            jag inte låta bli att snudda vid det som Claus Zaar nämnde --
            droger, narkotika, mobbning, osv. är stora problem. Jag tror inte
            att vi här i kammaren har skilda uppfattningar om det. Vi har
            också tidigare debatterat sådant. Det är sådant som vi definitivt
            vill se borta från våra undomar.
          </note>
          <note>
            Beträffande ungdomsarbetslösheten kan jag säga att vi vill gå
            vidare på den väg som vi har slagit in på. Detta kommer att tas
            upp i ett betänkande från arbetsmarknadsutskottet som vi skall
            behandla senare. Men så mycket kan jag säga att vår målsättning
            är att skapa riktiga jobb, som ger lön och som gör det möjligt
            att sköta sig själv, så att ungdomspraktik icke skall vara nödvändigt
            för att ge den sysselsättning som man behöver.
          </note>
          <note type="speaker">
            Anf. 163 MONICA WIDNEMARK (s)
          </note>
          <note>
            replik:
          </note>
          <note>
            Herr talman! Alla barn är inte lika, men alla barn skall behandlas
            lika och alla barn har samma värde.
          </note>
          <note>
            Det tycker jag är viktigt. Men med det samhälle som vi har fått
            -- jag tänker på de ökade klyftor som i dag finns i samhället
            -- har inte alla barn samma värde. För mig har alla barn samma
            värde men de är olika.
          </note>
          <note type="speaker">
            Anf. 164 ELISABETH FLEETWOOD (m)
          </note>
          <note>
            replik:
          </note>
          <note>
            Herr talman! Jag skall fatta mig mycket kort; jag vill bara komplettera
            vad jag sade alldeles nyss.
          </note>
          <note>
            Ja, barn skall behandlas lika, fastän de är olika till sin karaktär
            -- det är bra att vi är överens om det.
          </note>
          <note>
            De har också samma värde. Men jag tror inte att man kan påstå
            att barnens värde skulle ha förändrats under dessa tre år! Det
            är påståenden som förekommer i politiska debatter och som jag
            tycker är litet onödiga.
          </note>
          <note type="speaker">
            Anf. 165 ULRICA MESSING (s):
          </note>
          <note>
            Herr talman! Ungdomsminister Inger Davidson har gjort det som
            ingen annan minister har gjort tidigare -- hon har presenterat
            en ungdomsproposition med förslag om att fastställa nationella
            mål och riktlinjer. Jag uppskattar det initiativet och välkomnar
            varmt ett försök att lyfta fram ungdomsfrågorna som ett nytt och
            heltäckande politikområde. Jag är också litet överraskad, för
            regeringen -- eller åtminstone delar av den -- är ju mer känd
            för att avskaffa politikområden än för att tillföra nya.
          </note>
          <note>
            Ungdomspolitik är något som berör många områden. Det handlar
            om skolan, om möjligheterna till god utbildning. Det handlar om
            fritiden, om att få utveckla sina intressen och att få möjlighet
            att lära sig nya saker. Det handlar om framtidens arbetsmarknad,
            om vilka jobb som kommer att finnas och om dagens unga kommer
            att kunna luta sig tillbaka mot en fast anställning som våra föräldrar
            har gjort.
          </note>
          <note>
            Ungdomspolitik handlar också om bostäder och om möjligheten att
            bli självständig och stå på egna ben.
          </note>
          <note>
            Ungdomen är inte bara en tid i väntan på att bli vuxen. Ungdomen
            har också ett eget värde, ett eget ansvar och egna krav. Ungdomstiden
            skall vara både en tillåtande tid, en tid av prövning och av lärdom.
            Den skall också vara en tid av förberedelser och upptäcktsfärder.
            Ungdomen är inte bara en tid då man skall lära sig hur det vuxna
            livet är, hur samhället fungerar och hur världen styrs. Ungdomstiden
            är också en tid då man skall lära känna sig själv och hitta sitt
            eget sätt att leva.
          </note>
          <note>
            Att ha en ambition att samla alla de områden som berör ungdomstiden
            är därför bra. De hör ihop, och de måste kopplas samman. Men propositionen
            i sin helhet är för svag för att lyckas ordentligt med det.
          </note>
          <note>
            Den tar inte det riktiga greppet om alla de frågor som berör
            oss unga. Den lyfter inte på allvar fram de frågor som är viktiga
            för framtiden. Framför allt är förslagen till lösningar på de
            problem som vi vet berör många unga i dag alldeles för svaga.
            Den diskuterar inte de nya jobben eller den höga arbetslösheten,
            inte heller problemet med att flytta till egen bostad, det växande
            budgetunderskottet som skall betalas eller de orättvisor generationer
            emellan som i dag blir allt större.
          </note>
          <note>
            I stället handlar propositionen väldigt mycket om hur viktigt
            det är att vuxna bibringar barn och unga goda normer och rätt
            moral. Det är viktigt, men det är inte det enda som är viktigt
            när man är ung.
          </note>
          <note>
            Allför ofta ignoreras unga människor. De tas inte riktigt på
            allvar av vuxenvärlden. Det kan vara inom politiska församlingar,
            inom skolan eller av myndigheter. Unga människor diskuteras oftast
            som enskilda delar, som elever i skolan, som mottagare av studiestöd
            eller särskilda ungdomsbidrag, som objekt för arbetsmarknadspolitiska
            åtgärder eller i värsta fall som problemframkallande inslag inom
            social- och kriminalvården. Alltför ofta talar vuxna om ungdomar
            i stället för med ungdomar.
          </note>
          <note>
            Det finns goda ungdomar, men de skall inte höras för mycket.
            Och ändå är det så att ifrågasättandet, revolten gentemot det
            etablerade och gentemot många vuxna, alltid har tillhört ungdomen.
            Att våga ifrågasätta och kritisera är något som ligger närmare
            unga människor än äldre. Det är inte de vuxna som lyckas ta sig
            förbi de frågorna och den konfrontationen som har fått det bästa
            gehöret eller den största respekten från nya generationer av unga
            människor, utan det är de vuxna och de organisationer som förmår
            ta till sig de synpunkter som kommer från alla unga och som lyckas
            ta till sig dem som har framtidens idéer.
          </note>
          <note>
            Bland unga människor finns det en bärkraft och en lust att vara
            med att påverka. Det finns en längtan efter att bli tagen på allvar
            och en iver att få vara med och ändra på det som de tycker är
            fel. Det finns en vilja att vara med och ta ansvar och att sköta
            sig själv.
          </note>
          <note>
            Många vuxna frågar sig om det verkligen gör det.
          </note>
          <note>
            Var finns då alla unga inom våra politiska församlingar, inom
            andra folkrörelser eller inom kyrkan? Alla dessa brottas i dag
            med en alldeles för hög medelålder. Många unga har valt andra
            sätt att påverka och säga sitt. Många har valt nya organisationer,
            enfrågerörelser eller medierna för att synas och höras och för
            att föra debatten. Det är bra. Alla sätt att vara med och påverka
            och ta ansvar är bra. Men det är ett nytt sätt att lyfta fram
            och driva politiska frågor. Det är ett sätt som inte ställer upp
            på att gå den långa vägen för att få igenom det man tror på. Man
            vill få en reaktion och ett resultat snabbt.
          </note>
          <note>
            Vi vet att politiken i dag alltför ofta uppfattas som någonting
            som man skall hålla på med bakom stängda dörrar och runt fyrkantiga
            bord. Nu är det tid att ändra på det. Nu lämnar generation efter
            generation av unga människor grundskolan. Det är människor som
            är utbildade enligt Lgr 80 och som har fått lära sig att ifrågasätta,
            att tycka till och att våga gå mot strömmen -- om skolan och undervisningen
            har fungerat som bäst vill säga. Nu måste de få en möjlighet att
            prova alla sina teorier i praktiken och se om de håller.
          </note>
          <note>
            Det är våra beslut som har format den skola vi har, men nu räcker
            inte den politiska viljan till för att ta emot de synpunkterna
            och det engagemanget.
          </note>
          <note>
            Dagens unga har utbildningsmässigt en bas att stå på som ingen
            annan generation före dem har haft.
          </note>
          <note>
            Det är en jätteinvestering inför framtiden. Men i dag står samma
            unga, debattglada, välutbildade, hungriga och otåliga, utan både
            eget arbete och egen bostad. Verkligheten begränsar dem från att
            ta steget ut i vuxenvärlden på egna ben. Hur skall vi ändra på
            det? Vanmakt, passivitet, oro, misstro till vuxenvärlden och pessimism
            inför framtiden blir allt vanligare.
          </note>
          <note>
            Jag vet -- Inger Davidson vet det säkert också, även om hon inte
            är här nu -- varför det är så och varför det är ett stort problem
            för oss. Hur skall vi ändra på det? Det finns en slogan som säger
            att dagens unga är morgondagens makthavare. Det är inte bara en
            slogan, så är det. Ungdomspolitiken måste därför handla om vilka
            förutsättningar vi vill att vi unga skall ha, vilka möjligheter
            som skall finnas och vilket värde ungdomstiden och vi unga vuxna
            har.
          </note>
          <note>
            Herr talman! Ungdomstiden är övergående för oss alla. Men det
            som ungdomstiden har gett oss och lärt oss har vi alltid med oss
            oavsett om det är bra eller dåliga erfarenheter. En regering får
            inte blunda för det. Människors tillvaro hänger ihop oavsett ålder.
            Vi lever inte ett liv på jobbet, ett annat i skolan och ett tredje
            när vi är bland vänner eller arbetslösa. Till det yttre kanske
            det ser så ut, men vi är ju de vi är. Vår vardag är beroende av
            så många olika delar för att den skall hänga ihop och bli behaglig
            att leva i.
          </note>
          <note>
            Ungdomspolitiken måste också göra det. Som ung hjälper det inte
            att luta sig mot goda vuxnas moral när man varken har arbete eller
            bostad, hur vackert de vuxna än talar.
          </note>
          <note type="speaker">
            Anf. 166 ELISABETH FLEETWOOD (m)
          </note>
          <note>
            replik:
          </note>
          <note>
            Herr talman! Låt mig börja min replik med att säga att jag tror
            att vi allihop kan skriva under det mesta av vad Ulrica Messing
            har sagt här. Men det är en sak som jag vill påpeka. Ulrica Messing
            sade att propositionen är bra, men att den inte tar ett helhetsgrepp.
            Den diskuterar inte den egna bostaden, det egna jobbet och budgetunderskottet.
          </note>
          <note>
            Det gör den naturligtvis inte eftersom bostaden kommer att diskuteras
            i bostadsutskottet, jobben i arbetsmarknadsutskottet och budgetunderskottet
            i skatteutskottet och finansutskottet. Vi har ju en sådan fördelning,
            och den skall och vill vi också följa.
          </note>
          <note>
            Herr talman! För många som deltagit i den här debatten är det
            den sista debatten eftersom de lämnar kammaren. Som moderat företrädare
            vill jag, med herr talmans tillåtelse, framföra ett tack till
            Maja Bäckström för dessa år. Det har varit mycket intressanta
            år och många intressanta frågor.
          </note>
          <note>
            Till Stina Gustavsson, som tyvärr inte är här, till
          </note>
          <note>
            Hugo Hegeland, Göran Åstrand, Elisabeth
          </note>
          <note>
            Persson och Stina Eliasson vill jag också framföra ett tack.
            Jag tror inte att det är många utskott som åderlåts så på skickliga
            ledamöter som vårt utskott den här gången. Jag tänker naturligtvis
            inte harangera var och en här. Det gör vi vid andra tillfällen.
            Jag vill säga ett varmt tack för det fina samarbete som vi har
            haft under gångna år.
          </note>
          <note type="speaker">
            Anf. 167 ULRICA MESSING (s) replik:
          </note>
          <note>
            Herr talman! Jag vill bara bemöta Elisabeth
          </note>
          <note>
            Fleetwood litet grand. Jag vet hur ärendena hanteras och behandlas
            i utskotten. Eftersom utgångspunkten i den här propositionen är
            att för första gången ta helhetsgreppet och att en gång för alla
            lyfta upp ungdomspolitiken på dagordningen som ett eget politiskt
            område tycker jag att man också måste koppla samman de olika delarna.
            Vi vet ju att de hänger ihop och är så avgörande för varandra.
            Då räcker det inte att, som i propositionen, luta sig mot förslag
            till pigarbeten, som vi har debatterat tidigare, eller unga människors
            fria entreprenörsskapsanda, som man också skriver om. Det räcker
            inte.
          </note>
          <note type="speaker">
            Anf. 168 STEFAN ATTEFALL (kds):
          </note>
          <note>
            Herr talman! Först vill jag instämma i Ulrica
          </note>
          <note>
            Messings glädje över att vi nu för första gången i
          </note>
          <note>
            Sveriges riksdag får diskutera en proposition om ungdomspolitiken
            och likaså för första gången i
          </note>
          <note>
            Sveriges historia får anta riktlinjer för ungdomspolitiken. Vi
            har haft en ungdomsminister sedan 1987, men det är först nu, med
            Inger
          </note>
          <note>
            Davidson som ungdomsminister, som vi har fått chansen att ta
            ställning i riksdagen till riktlinjer för ungdomspolitiken.
          </note>
          <note>
            Regeringen har betonat vikten av en helhetssyn i ungdomspolitiken,
            och propositionen är en del i arbetet på att skapa denna helhetssyn.
            Jag har själv förmånen att få leda den generationsutredning som
            omtalas i propositionen. Denna utredning har till syfte att ta
            ett samlat grepp på ungdomspolitikens hårdvara, dvs. förhållandena
            på arbetsmarknad och bostadsmarknad och ungdomars ekonomiska frågor.
            Vi försöker att anlägga det helhetsperspektiv som Ulrica Messing
            efterlyser.
          </note>
          <note>
            Ulrica Messing kommer om några veckor att genom oss kunna få
            det diskussionsunderlag som hon efterlyser. De perspektiv som
            anläggs i utredningsarbetet skall enligt vad Inger Davidson aviserat
            också kunna vara underlag för kommande propositioner, om den nuvarande
            regeringen får fortsätta att arbeta.
          </note>
          <note>
            Jag vill också påminna om ett uppdrag till SCB, med rubriken
            Barn- och ungdomsrelationer. Det är fråga om en omfattande enkät
            bland ungdomar om deras värderingar och attityder. Även i detta
            fall är ambitionen att så småningom göra uppföljningar i form
            av kontinuerliga enkäter, för att få ett bra underlag för hur
            värderingar och attityder förändras i ungdomsvärlden.
          </note>
          <note>
            Generationsutredningen och denna enkät blir ett viktigt underlag
            för att skapa en helhetsbild och en helhetssyn för att kunna lägga
            fram förslag av konkret karaktär med ett ungdomsperspektiv inom
            olika sektorsområden men också för att få in generations- och
            ungdomsperspektiv i den politiska beslutsprocessen.
          </note>
          <note>
            Jag kan också försäkra en del av meddebattörerna här att ungdomars
            rätt till arbete, problemen på arbetsmarknaden och ett klart och
            stort engagemang för att skapa jobb för ungdomar genomsyrar arbetet
            i Generationsutredningen.
          </note>
          <note>
            Jag är vidare ordförande i Statens ungdomsråd och har fått förmånen
            att arbeta tillsammans med ett mycket duktigt och engagerat gäng
            av ganska unga människor på dess kansli. Jag vill påstå att det
            skett en uppstramning av Statens ungdomsråds arbete under de senaste
            åren. Det är långt ifrån den litet flummiga image som Statens
            ungdomsråd hade för
          </note>
          <note>
            10--20 år sedan och som fortfarande verkar finnas kvar i de föreställningar
            som en del medelålders makthavare i dag har om Statens ungdomsråd
            sedan den tid när de var aktiva i politiska ungdomsförbund.
          </note>
          <note>
            Statens ungdomsråd är nu en myndighet som arbetar mycket med
            inriktning på kommuner, för att sprida goda idéer, för att stödja
            och på olika sätt skapa bättre villkor för den unga generationen.
          </note>
          <note>
            Ungdomsrådets inriktning bekräftas också i propositionen. Jag
            skulle vilja påstå att propositionen, kulturutskottets betänkande
            och riksdagens beslut i morgon innebär en bekräftelse på att Ungdomsrådet
            arbetar på rätt sätt och har en bra färdriktning.
          </note>
          <note>
            Vi arbetar inom Statens ungdomsråd för närvarande framför allt
            inom fem områden. Det handlar mycket om information och om utredningsarbete.
            Vi tar kontakt med forskarvärlden för att sprida kunskap om ungdomars
            relationer och levnadsvillkor. Det handlar också om arbete på
            den lokala nivån, exempelvis om att stimulera kommuner att engagera
            sig i olika delaktighetsprojekt för ungdomar för att tillvarata
            ungdomars kompetens och engagemang.
          </note>
          <note>
            Vi stimulerar också inrättandet av träffpunkter, antingen i form
            av Ungdomens hus, som har tillkommit på flera ställen i landet,
            eller i form av mindre träffpunkter. Något som ofta debatteras
            är bidragsgivning till ungdomsorganisationer, men vi svarar också
            för utvecklingsinsatser för att förnya föreningslivet.
          </note>
          <note>
            Vi arbetar också sektorsövergripande.
          </note>
          <note>
            Ungdomsrådet skall vara den myndighet som försöker sammanföra
            andra statliga myndigheter, verk och organ. Jag vill påstå att
            det bedrivs ett allt bättre samarbete, mycket tack vare vår engagerade
            personal. Vi tar självfallet också ett visst sektorsansvar för
            de fritidsfrågor vars handläggning ankommer på staten.
          </note>
          <note>
            Vi upplever att vi får ett bra stöd för detta arbete och ett
            tydligt uppdrag genom det beslut som vi väntar oss i morgon.
          </note>
          <note>
            Jag skulle vilja kommentera socialdemokraternas reservation om
            att en del av bidragen skall användas till utvärdering. Det kan
            här föreligga ett visst missförstånd. Jag vill betona att medel
            för statens utvärdering av hur målen för bidragsgivningen skall
            tillgodoses finns inom myndighetsanslaget D 1. Ungdomsstyrelsen.
            Det är endast organisationernas egen utvärderingsverksamhet som
            inte skall betalas via bidragen. Det är rimligt att organisationerna
            själva avgör hur de skall lägga upp denna utvärderingsverksamhet
            och hur de skall disponera sina resurser. Det är svårt för en
            myndighet att diktera detta. Alternativt får man skapa ett klumpbidrag
            vid sidan om, och det blir då helt enkelt fråga om en utbyggnad
            av det nuvarande bidraget.
          </note>
          <note>
            Det är också en konsekvens av de remissvar som har kommit in
            till Civildepartementet efter ett utredningsarbete som inletts
            bl.a. av Statens ungdomsråd. Organisationerna har där tydligt
            markerat att detta är den ordning som man önskar, och detta önskemål
            har regeringen följt i propositionen. Det är märkligt att socialdemokraterna
            inte delar ungdomsorganisationernas egen bedömning.
          </note>
          <note>
            Det är ett spännande arbete som bedrivs inom
          </note>
          <note>
            Statens ungdomsråds område. Jag har gjort en mycket intressant
            reflexion i anslutning till detta arbete, som jag själv deltar
            i. Det finns två olika perspektiv i den syn som man har på ungdomar,
            perspektiv som man ofta möter inte minst när man träffar regionala
            företrädare.
          </note>
          <note>
            Vi har storstadsförorternas perspektiv, där man ofta frågar sig
            vad man kan göra för att undvika att ungdomarna skall börja slåss,
            supa, knarka och rent allmänt bete sig på ett destruktivt sätt.
            Det är det socialt preventiva perspektivet, där man vill förhindra
            att ungdomar gör dumma saker.
          </note>
          <note>
            Det finns också ett annat perspektiv, som man framför allt möter
            i glesbygdskommuner. Där ser man ungdomar som en resurs. Man inser
            att man behöver ha kvar ungdomarna i sin kommun. Man behöver ungdomarnas
            engagemang. Det handlar faktiskt om den egna kommunens överlevnad.
          </note>
          <note>
            Det senare perspektivet börjar anläggas mer och mer på olika
            håll. Det tar sig mycket få uttryck i de politiska ungdomsförbunden.
            I stället ser vi det i engagemanget för Ungdomens hus runt om
            i landet, i nya ungdomsföreningar och i ungdomsråd som bildas.
            Vi ser det också i olika kulturaktiviteter och i träffpunktsprojekten.
          </note>
          <note>
            Ungdomar står, som här tidigare har sagts, för förnyelse, ifrågasättande,
            energi och nya perspektiv på tillvaron. Men ungdomar behöver också
            känna sig älskade och behövda och känna att de har en viktig roll
            i olika sammanhang liksom att de har stöd från offentliga organ
            och att de kan ha vuxna som förebilder. Balansgången mellan det
            ungdomliga engagemanget, ifrågasättandet, energin och den vuxnes
            roll återfinns också på ett bra sätt i propositionen.
          </note>
          <note>
            Slutligen vill jag bara litet grand kommentera de riktlinjer
            som ges i propositionen. Jag tycker att de riktlinjer som återfinns
            i det socialdemokratiska alternativet innehåller för mycket av
            slagord och pamfletter och för litet av beskrivningar av vilka
            principer som skall vägleda arbetet. Man saknar där också det
            som jag tycker är det viktiga i riktlinjerna, nämligen subsidiaritetsprincipen.
          </note>
          <note>
            Det är egentligen en kristdemokratisk tanke att ansvaret skall
            ligga på den lokala nivån. Vi vill bygga samhället nedifrån, medan
            de offentliga organen har som uppgift att stödja, hjälpa och på
            olika sätt uppmuntra, inte att ta över och sköta om utan i stället
            försöka stärka den lokala nivån, de små naturliga gemenskaperna.
            Det är där som vi blir personer och upplever vårt sammanhang.
            Där känner vi närheten och upplever vår roll. Familjen är en viktig
            del i detta men också de sociala nätverken runt familjerna. Det
            handlar om familjer av olika karaktär och storlekar under olika
            förhållanden. Vi skall i dessa sammanhang inte syfta till att
            ge alla barn och ungdomar samma stöd, eftersom barn behöver olika
            mycket stöd. En del behöver mera stöd än andra, och det är en
            uppgift för staten att på olika sätt ge sådant stöd.
          </note>
          <note>
            Vi kan här se en skiljelinje mellan dem som tycker att stat och
            kommun skall ta sin hand ifrån människor och inte lägga sig i
            -- det mera nyliberala perspektivet -- och dem som menar att stat
            och kommun skall ta över ansvaret för alltihop. Jag tycker att
            man märker detta i Vänsterpartiets och
          </note>
          <note>
            Socialdemokraternas resonemang och riktlinjer.
          </note>
          <note>
            Mot detta vill jag ställa vad jag kallar det kristdemokratiska
            perspektivet, där den offentliga sektorn och de offentliga organen
            har en viktig roll som stödjare, uppmuntrare och garanter för
            att alla får likvärdiga förutsättningar.
          </note>
          <note>
            Herr talman! Med dessa ord vill jag yrka bifall till kulturutskottets
            hemställan.
          </note>
          <note type="speaker">
            Anf. 169 ULRICA MESSING (s) replik:
          </note>
          <note>
            Herr talman! Efter att ha lyssnat på Stefan Attefall förstår
            jag att den ungdomsproposition som vi debatterar i dag kan ses
            som litet grand av en uppvärmning inför den debatt om ungdomspolitik
            som vi får ha efter det att Generationsberedningen har presenterat
            sitt förslag till insatser. Mina förväntningar på vad det skall
            innehålla är stora, och jag skall med glädje och iver läsa vad
            ni har kommit fram till.
          </note>
          <note>
            Sedan kan jag inte låta bli att kommentera litet grand vad Stefan
            Attefall sade nu på slutet, att en del barn behöver mera stöd
            än andra barn. Det är helt riktigt -- och nu debatterar vi ungdomspolitiken
            som helhet. Då kan jag säga att det är just det argumentet vi
            har haft i mitt parti, när vi har debatterat exempelvis mot skolpeng,
            som vi upplever som något djupt orättvist. Alla barn kostar inte
            lika mycket pengar i skolan och skall inte behöva göra det heller,
            därför att behoven är så olika.
          </note>
          <note>
            Vi vill inte heller att staten eller kommunerna skall ta över
            allt ansvar. Vi tycker att det är jättebra om folkrörelser eller
            ideella organisationer kan gå in och göra ett arbete, att man
            hjälper varandra och tar det ansvar man orkar bära. Men samhällsansvar
            och människors trygghet kan inte överlåtas till ideella organisationer
            eller till något slags välgörenhet. Staten och kommunerna måste
            ha det yttersta ansvaret. Vi som samhälle måste se till att det
            är allas våras ungar det handlar om och att det skall gå bra för
            alla.
          </note>
          <note type="speaker">
            Anf. 170 STEFAN ATTEFALL (kds)
          </note>
          <note>
            replik:
          </note>
          <note>
            Herr talman! Ulrica Messing upplever den här debatten som en
            uppvärmning inför vad som komma skall, och jag hoppas att det
            blir så. Jag hoppas att enkäten vi pratar om, som beställdes av
          </note>
          <note>
            Barn- och ungdomsdelegationen, och den utredning som jag själv
            jobbar med skall göra att vi får en bra debatt om ungdomsfrågorna
            i valrörelsen. Det vore faktiskt första gången vi fick upp ungdomsfrågorna
            i en valrörelse. Kan Ulrica
          </note>
          <note>
            Messing hjälpa till med det, tar jag tacksamt emot den hjälpen.
          </note>
          <note>
            Men jag skulle vilja säga att den här propositionen är, vilket
            civilministern sade i sitt inledningsanförande, ett första steg
            i en serie aktiviteter och ambitioner man har för att få upp ungdomsfrågorna
            på ytan, ta helhetsgrepp på de här frågorna och också på alla
            politikområden göra konkreta insatser.
          </note>
          <note>
            Så Ulrica Messings förhoppning får hon gärna leva upp till genom
            att se till att det fortsatt blir en regering med Inger Davidson
            som ungdomsminister.
          </note>
          <note>
            När det gäller riktlinjerna diskuterar vi vem som har huvudansvaret.
            Här ställs egentligen två riktlinjer mot varandra, tycker jag.
            Jag citerade ur den socialdemokratiska motionen, där det först
            och främst talas om samhället. Ulrica Messing blandar också ordet
            samhälle med den roll hon har som politiker. Det är ett typiskt
            problem att socialdemokrater ofta blandar ihop samhället med offentliga
            sektorn. Samhället är faktiskt större än den offentliga sektorn.
            Offentliga sektorn är en del av samhället.
          </note>
          <note>
            Det står i det socialdemokratiska förslaget till riktlinjer att
            det i första hand är kommunerna som har skyldighet att se till
            att alla barn och ungdomar får en god start i livet. Mot det skall
            man ställa de riktlinjer som säger att de offentliga insatserna
            för ungdomar i första hand bör vara stödjande och bygga på ungdomars,
            föräldrars och andra närståendes engagemang.
          </note>
          <note>
            Vi bygger faktiskt samhället nerifrån. Föräldrarna har ett ansvar
            för sina barn och ungdomar.
          </note>
          <note>
            Offentliga sektorns roll blir inte att på något sätt garantera
            hur villkoren skall se ut, utan den är att stödja föräldrarna,
            stödja de små naturliga gemenskaperna att ta sitt ansvar och se
            till att det blir den lösning och den utformning av tillväxtvillkoren
            som passar just det enskilda barnet, därför att barn är olika.
          </note>
          <note>
            Det är också det som ligger bakom vårt engagemang för ett friare
            val av skola. Vi tror faktiskt att barn och ungdomar har olika
            behov och olika förutsättningar och att vi måste tilltro föräldrar
            att kunna välja.
          </note>
          <note>
            Därför blir statens och kommunernas uppgift att skapa likvärdiga
            förutsättningar på området, inte att bestämma över barns och ungdomars
            uppväxtvillkor. Det kan ta sig olika uttryck därför att man har
            olika behov. Det tycker jag är en viktig principiell skillnad.
          </note>
          <note type="speaker">
            Anf. 171 ULRICA MESSING (s) replik:
          </note>
          <note>
            Herr talman! Jag önskar att den verklighetsbeskrivning som propositionen
            andas också stämmer, att alla barn här i landet hade lyckan och
            förmånen att få växa upp i en familj där man kan ta hand om varandra,
            där de kan luta sig mot sina föräldrar och nära anhöriga och där
            de kan springa över gatan till moster och faster, om inte mamma
            är hemma och det har hänt någonting.
          </note>
          <note>
            Men så är det ju inte. Varje rapport om hur barn växer upp här
            i landet visar att allt fler växer upp med ensamstående föräldrar
            och långt ifrån nära anhöriga. Det är utifrån den verkligheten
            vi måste skapa de politiska förutsättningarna att se till att
            alla barn i alla fall får en bra chans.
          </note>
          <note>
            Sedan är det inte alls min eller
          </note>
          <note>
            Socialdemokraternas ambition att bestämma över hur en familj
            skall leva sitt liv. Men vi är övertygade om att den största valfriheten
            får både Stefan
          </note>
          <note>
            Attefall och jag och alla andra familjer när vi vet att det finns
            ett samhälle bakom oss som vi kan luta oss tillbaka mot. Att det
            i alla frågor och på alla områden är avhängigt vår egen ekonomi
            eller vår egen förmåga att sköta oss själva, är inte valfrihet
            i någon verklig mening.
          </note>
          <note type="speaker">
            Anf. 172 STEFAN ATTEFALL (kds)
          </note>
          <note>
            replik:
          </note>
          <note>
            Herr talman! Nej, jag håller med om att alla inte har samma förutsättningar.
            Därför är det så viktigt att det finns offentlig sektor också,
            som går in och stöttar när det behövs.
          </note>
          <note>
            Vi skall komma ihåg, vilket jag tycker är viktigt, att ungefär
            80 % av barnen växer upp hos båda sina föräldrar. Men det finns,
            som Ulrica Messing säger, många som är ensamstående och många
            barn som, även om de lever ihop med båda sina föräldrar, har trassliga
            förhållanden på olika sätt. Självklart behöver de barnen och ungdomarna
            mera stöd än andra. Då skall vi se till att vi har en offentlig
            sektor som kan ge det stödet och också en ekonomi i någorlunda
            balans.
          </note>
          <note>
            Men det är inte detta det handlar om. Det handlar om vilket perspektiv
            vi har på det hela. Jag tycker att det finns ett mycket intressant
            exempel på att
          </note>
          <note>
            Socialdemokraterna just försöker styra familjerna, och det är
            familjepolitiken, där man utformar stödet så att det dikteras
            uppifrån. Man skapar ett system som i praktiken gör det svårt
            att välja alternativa lösningar.
          </note>
          <note>
            Debatten om vårdnadsbidraget var ett typexempel på hur man ser
            från ett annat perspektiv. Om man utgår från att föräldrarna har
            förmåga att välja, utformar man exempelvis barnomsorgssystemet
            efter detta. På samma sätt måste den principen gälla inom ungdomspolitiken,
            att man i första hand skall stärka de små lokala naturliga gemenskaperna,
            de sociala nätverken, och stötta där dessa inte räcker till. Vi
            får inte låta kommuner och stat ta på sig en felaktig roll i sammanhanget
            utan göra det de är bra på, dvs. att vara den extra resursen som
            gör att ungdomar inte hamnar bredvid och helt enkelt har svårt
            att klara av att skapa sin egen tillvaro på ett rimligt och bra
            sätt.
          </note>
          <note type="speaker">
            Anf. 173 ALWA WENNERLUND (kds):
          </note>
          <note>
            Herr talman! Vi har nu för första gången fått en ungdomsproposition,
            och det är som det står i utskottets betänkande glädjande att
            riksdagen nu bereds tillfälle att fastställa nationella riktlinjer
            för ungdomspolitiken. Propositionen belyser många av de områden
            som ungdomar kommer i kontakt med och ungdomars situation i dag
            när det gäller utbildning, arbete, fritid, hälsa, m.m. m.m.
          </note>
          <note>
            Regeringen anger sex riktlinjer för ungdomspolitiken för att
            ge vägledning. Dessa sex riktlinjer är: stödjande insatser, helhetssyn,
            goda uppväxtvillkor, etablering i vuxensamhället, främja ansvarstagande,
            ökad samverkan.
          </note>
          <note>
            När det gäller de stödjande insatserna är det först och främst
            familjen och den närmaste omgivningen som är avgörande för ungdomars
            utveckling.
          </note>
          <note>
            Därför står det också i propositionen hur viktigt det är att
            samhället stöder familjerna på ett sådant sätt att de kan vara
            den trygga punkten i tillvaron för ungdomarna.
          </note>
          <note>
            I detta sammanhang kan också nämnas att i samband med FN:s internationella
            familjeår har 3
          </note>
          <note>
            miljoner kronor satsats på ett projekt just för att stärka banden
            mellan generationerna.
          </note>
          <note>
            Samhället skall också stötta ungdomar som på olika sätt tar initiativ
            till egna aktiviteter och vara intresserat av olika frågor som
            engagerar ungdomen i dag. Ungdomarna måste få känna att de tas
            på allvar.
          </note>
          <note>
            Ungdomspolitik kan inte bara röra sig om avskärmade områden som
            idrott eller utbildning, utan det är viktigt att få en helhetssyn
            på de insatser som rör ungdomar. Man måste gå in och se över den
            situation som de unga befinner sig i, ta del av deras behov och
            problem som de möter. Vi måste se ungdomarna som en resurs i samhället
            som bidrar till nytänkande och till nya värderingar.
          </note>
          <note>
            I propositionen står det att ''alla ungdomar måste ha rätt till
            trygghet och personlig utveckling under uppväxten''. Här kommer
            familjen in igen. Man talar om hur viktigt det är att ha en trygg
            uppväxt.
          </note>
          <note>
            Vi vet att det är i familjen som goda normer grundläggs, som
            sedan överförs från generation till generation. Därför är det
            oerhört viktigt att stötta föräldrarna, så att de kan ge barnen
            en god och trygg uppväxt. Men även skolan har ett stort ansvar
            för att ungdomarna skall känna att arbetet i skolan är meningsfullt
            och att var och en elev kan hitta sin nisch och känna att det
            bär för framtiden. Här kan man också nämna mobbning, som det är
            fruktansvärt för en ung människa att bli utsatt för.
          </note>
          <note>
            Skollagen är nu ändrad så att skolan har skyldighet att motverka
            mobbning. Skolverket arbetar på dessa frågor för att få till stånd
            ett bra åtgärdsprogram. Det är mycket glädjande.
          </note>
          <note>
            Herr talman! Det är viktigt att hjälpa ungdomarna in i vuxensamhället.
            Därför är det oerhört viktigt att de ges möjlighet att på olika
            sätt komma in i arbetslivet, att samhället satsar på olika områden
            för att ge ungdomar chans till arbete. Vi vet att lång tid av
            arbetslöshet är förödande för ungdomarna.
          </note>
          <note>
            Det är viktigt att ungdomarna själva känner att de måste ta ansvar
            för sin situation, men också att de har delaktighet i och inflytande
            över sin situation.
          </note>
          <note>
            Därför är det viktigt att låta de unga ta större ansvar i skolan,
            hemma och var de befinner sig. Känner man ansvar och delaktighet,
            ökar också ansvaret för medmänniskor.
          </note>
          <note>
            Här kan man också nämna insatser som gjorts angående en ungdomskampanj
            mot rasism, där
          </note>
          <note>
            Barn- och ungdomsdelegationen fördelade stöd till
          </note>
          <note>
            200 lokala projekt.
          </note>
          <note>
            För att underlätta det ungdomspolitiska arbetet bör ett ökat
            samarbete uppstå mellan olika myndigheter. Det har vi hört flera
            gånger här i kväll. Det är inte bra att man på olika håll arbetar
            med ungdomsfrågor utan att samordna. Även samarbete mellan den
            offentliga och den ideella sektorn är av stor vikt.
          </note>
          <note>
            Regeringen föreslår nu, som vi vet, en ny myndighet -- Ungdomsstyrelsen
            -- vars styrelse skall bestå av representanter från de olika myndigheter
            som berörs av ungdomspolitiken.
          </note>
          <note>
            Ungdomsstyrelsen skall också ta fram underlag angående ungdomars
            uppväxtvillkor och förslag till olika åtgärder, så att regeringen
            vart tredje år kan återkomma till riksdagen med en ungdomsproposition.
            Man skall också fördela bidrag till barn- och ungdomsorganisationer.
          </note>
          <note>
            Herr talman! Det är viktigt att denna ungdomsproposition har
            kommit till stånd. Med den visar vi ungdomarna att vi vill ställa
            upp på dem, att vi vill vara lyhörda för deras behov och önskningar
            och ta del av de problem som de möter under sin uppväxttid och
            inträde i vuxenvärlden.
          </note>
          <note>
            Herr talman! Med detta vill jag yrka bifall till hemställan i
            kulturutskottets betänkande nr 31.
          </note>
          <note type="speaker">
            Anf. 174 HUGO HEGELAND (m):
          </note>
          <note>
            Herr talman! Först diskuterade vi kulturutskottets betänkande
            om turism. Sedan gick vi över till betänkandet om ungdomspolitik.
            Då dök det plötsligt upp en turist här i kammaren, nämligen civilminister
            Inger Davidson. I blixtfart läste hon upp ett anförande och sprang
            sedan sin väg.
          </note>
          <note>
            Varför? Jo, därför att hon skulle uppträda i TV. Det är viktigare
            än att stå i Sveriges förnämsta debattcentrum och försvara sitt
            anförande. Jag anser att det är det mest skandalösa uppträdande
            som jag har upplevt här i riksdagen under mina tolv år. Jag får
            säga till Alwa Wennerlund att det smärtar mig att behöva säga
            detta, eftersom jag i många stycken delar kds synpunkter. Alwa
          </note>
          <note>
            Wennerlund, som själv är marknadsförare, förstår väl att på ett
            sämre sätt kan man inte marknadsföra sitt parti, genom att uppträda
            som detta statsråd har gjort.
          </note>
          <note>
            Herr talman! Det var inte därför jag begärde ordet.
          </note>
          <note>
            Det var för att jag hängde upp mig på två reservationer från
            Socialdemokratiska partiet. Jag erinrar mig att Voltaire, som
            föddes för jämnt 300
          </note>
          <note>
            år sedan, har sagt att konsten att tråka ut är att säga allt.
            Därför skall jag inte säga allt som finns att säga om dessa reservationer.
          </note>
          <note>
            Åke Gustavsson står som första namn under reservation 1. Jag
            läser där: ''Utskottet konstaterar att de riktlinjer för ungdomspolitiken
            som regeringen föreslagit är av övergripande karaktär.
          </note>
          <note>
            Samma förhållande gäller förslaget i motion Kr1
          </note>
          <note>
            (v). Utskottet anser därför att de i motion Kr2 (s)
          </note>
          <note>
            angivna riktlinjerna i stället bör antas av riksdagen.'' Detta
            är mycket konstigt. Varför skulle de antas i stället, om de är
            likadana? Det begriper jag inte.
          </note>
          <note>
            I reservation 6 talas det om vidgade klyftor i skolan.
          </note>
          <note>
            Där säger man: ''Utskottet anser -- i likhet med motionärerna
            bakom motion Kr2 (s) -- att den ekonomiska överkompensationen
            av privata skolor bidrar till vidgade klyftor och segregation
            på skolans område.'' Det anser jag är rent nonsens.
          </note>
          <note>
            Hur kan man påstå att friskolorna överkompenseras när de till
            att börja med får 85 %
          </note>
          <note>
            av genomsnittskostnaden per elev i kommunala skolor? Då kan de
            väl inte vara överkompenserade? I så fall skulle de ha fått
          </note>
          <note>
            115 %. Nu får de bara 85 % av genomsnittskostnaden.
          </note>
          <note>
            Jag råkar vara inspektor för en fristående skola. En anledning
            till att man har fristående skolor är att de har en speciell profil.
            Denna speciella profil medför vissa extra kostnader. Någon måste
            betala det. För att motivera fristående skolor måste de profilera
            sig på ett visst sätt. Därmed ådrar de sig ytterligare kostnader
            utöver vad en kommunal skola behöver belastas med. Vår skola har
            t.ex. företagit körresor till främmande länder, bl.a. Finland.
            Det kostar pengar, men det bidrar till att skapa goodwill för
          </note>
          <note>
            Sverige. Vi har språkundervisning redan från första årskursen,
            i franska, spanska och tyska. Det kostar också mer pengar än vad
            undervisningen i de kommunala skolorna gör. Talet om att fristående
            skolor är överkompenserade är helt verklighetsfrämmande.
          </note>
          <note>
            Herr talman! Jag började med att citera Voltaire.
          </note>
          <note>
            Som alla kommer ihåg ville han att det på hans gravvård skulle
            stå: Här vilar mannen som ingenting blev, inte ens medlem av Franska
          </note>
          <note>
            Akademien. Det blev han faktiskt inte.
          </note>
          <note>
            Jag skall avsluta med att citera en ledamot av
          </note>
          <note>
            Franska Akademien, nämligen Paul Valéry. Han dog för övrigt 1945.
            Han har sagt att politik är konsten att hindra människor från
            att lägga sig i sina egna angelägenheter. Det är möjligt att ett
            liknande öde nu kommer att drabba mig, när jag lämnar riksdagen.
          </note>
          <note>
            Överläggningen var härmed avslutad.
          </note>
          <note>
            (Beslut skulle fattas den 26 maj.)
          </note>
          <note>
            16 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 24 maj
          </note>
          <note type="speaker">
            1993/94:545 av Birger Andersson (c) till socialministern om bilkörning
            vid narkotikapåverkan:
          </note>
          <note>
            I ett uppmärksammat fall har en bilförare med mycket hög koncentration
            av amfetamin i blodet sluppit åtal. Orsaken anges vara bristande
            lagstiftning.
          </note>
          <note>
            Vad avser regeringen att vidtaga för åtgärder för att rätta till
            brister i gällande lagstiftning?
          </note>
          <note>
            1993/94:546 av Sören Lekberg (s) till statsrådet Bo
          </note>
          <note>
            Lundgren om konkurserna inom bostadssektorn:
          </note>
          <note>
            Konkurserna inom bostadssektorn ökar oroväckande. De två senaste
            åren beräknas enligt
          </note>
          <note>
            Fastighetsägarförbundet omkring 3 000 privata fastighetsägare
            ha försatts i konkurs.
          </note>
          <note>
            Många bostadsrättshavare och villaägare drabbas också hårt av
            systemskiftet inom bostadspolitiken.
          </note>
          <note>
            Det är nästan bara bostäder som byggts eller byggts om de senaste
            åren som hamnat i svårigheter. För dessa har nedskärningarna av
            räntebidragen fått en retroaktiv karaktär.
          </note>
          <note>
            Nu har också Fastighetsägarförbundet reagerat över utvecklingen.
            I ett brev nyligen till regeringen begär man att den extra nedskärningen
            av räntebidragen med 2,5 miljarder kronor 1995 och
          </note>
          <note>
            1996 måste omprövas. Situationen kommer annars att förvärras
            ytterligare de närmaste åren.
          </note>
          <note>
            Mot denna bakgrund vill jag fråga statsrådet Bo
          </note>
          <note>
            Lundgren följande:
          </note>
          <note>
            Vilka åtgärder planerar regeringen vidta med anledning av det
            snabbt växande antalet konkurser inom bostadssektorn?
          </note>
          <note>
            17 § Kammaren åtskildes kl. 21.38.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 4
          </note>
          <note>
            § anf. 20 (delvis),
          </note>
          <note>
            av förste vice talmannen därefter t.o.m. anf. 52,
          </note>
          <note>
            av tredje vice talmannen därefter t.o.m. anf. 83
          </note>
          <note>
            (delvis),
          </note>
          <note>
            av förste vice talmannen därefter t.o.m. anf. 94,
          </note>
          <note>
            av andre vice talmannen därefter t.o.m. 6 § anf. 122
          </note>
          <note>
            (delvis),
          </note>
          <note>
            av talmannen därefter t.o.m. ajourneringen kl.
          </note>
          <note>
            17.57,
          </note>
          <note>
            av förste vice talmannen därefter t.o.m. 15 § anf.
          </note>
          <note>
            165 (delvis) och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
