<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--105</head>
          <docDate when="1994-05-17 00:00:00">1994-05-17 00:00:00</docDate>
        </div>
      </front>
      <body>
        <div>
          <note>
            1 § Meddelande om uteblivet svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 1993/94:146
          </note>
          <note>
            Till riksdagen
          </note>
          <note>
            Beträffande interpellation 1993/94:146 av Rolf L
          </note>
          <note>
            Nilson (v) om försurning har meddelats till kammarkansliet att
            miljöministern inte har möjlighet att besvara interpellationen
            på grund av resa till New York och CSD-sessionen den 16 maj
          </note>
          <note>
            1994.
          </note>
          <note>
            Däremot är interpellanten välkommen att omvandla interpellationen
            till fråga. Detta har meddelats genom kammarkansliet och expeditionschefen
            Lars Dahllöf.
          </note>
          <note>
            Stockholm den 6 maj 1994
          </note>
          <note>
            Olof Johansson
          </note>
          <note>
            2 § Svar på fråga 1993/94:496 om reklamskatten på vissa namnuppgifter
            i telefonkatalogen
          </note>
          <note type="speaker">
            Anf. 1 Statsrådet BO LUNDGREN (m):
          </note>
          <note>
            Fru talman! Ulla Orring har frågat mig vilka åtgärder som jag
            ämnar vidta för att slopa den ur jämställdhetssynpunkt orättvisa
            tillämpningen att ta ut reklamskatt vid angivande av makars olika
            efternamn i telefonkatalogen.
          </note>
          <note>
            Enligt lagen (1972:266) om skatt på annonser och reklam tas skatt
            ut för annons som är avsedd att offentliggöras inom landet och
            för reklam som är avsedd att spridas inom landet i annan form
            än annons. Skatt på annonser tas ut på såväl kommersiella som
            sådana icke-kommersiella annonser eller annan text som har publicerats
            mot vederlag. Har särskilt utrymme upplåtits mot vederlag i trycksak
            för återgivning av text eller bild för annan än utgivaren utgår
            alltså skatt även för annons eller text som inte är kommersiell.
          </note>
          <note>
            Eftersom uppgift om ytterligare efternamn inte ingår i abonnemangspriset
            debiteras det särskilt.
          </note>
          <note>
            Skatt kommer därför enligt gällande regler att tas ut med 11
            % på det vederlag som erlagts för den särskilda namnupplysningen.
          </note>
          <note>
            Reklamskatten medför en rad tillämpningsproblem för såväl skattemyndigheten
            som för de skattskyldiga. Utvecklingen på medieområdet har inneburit
            att reklam i växande omfattning förekommer i nya medier. Denna
            utveckling medför att såväl tillämpningsproblemen som de redan
            nu i viss mån existerande konkurrensneutralitetsproblemen blir
            allt större.
          </note>
          <note>
            Några regler om reklamskatt finns inte inom EG:s regelverk. Vid
            ett EG-medlemskap måste vissa ändringar göras så att någon beskattning
            inte sker vid landets gränser. Utredningen om en teknisk anpassning
            av mervärdesskatten och punktskatterna till EG kommer i månadsskiftet
            maj/juni 1994 att lägga fram sitt delbetänkande avseende punktskatteanpassningen.
            Enligt vad jag har erfarit kommer utredningen däri bl.a. att föreslå
            vissa ändringar vad avser reklamskatten.
          </note>
          <note>
            Med anledning härav anser jag att man bör avvakta detta betänkande
            innan några ändringar föreslås i den gällande lagstiftningen.
          </note>
          <note type="speaker">
            Anf. 2 ULLA ORRING (fp):
          </note>
          <note>
            Fru talman! Jag tackar för svaret.
          </note>
          <note>
            Ärendet är inte precis nytt. Jag har i många år motionerat i
            frågan till riksdagen. Nu senast i våras har frågan behandlats
            i riksdagen av skatteutskottet utan att resultera i ett slopande
            av denna
          </note>
          <note>
            ''jämställdhetsskatt''.
          </note>
          <note>
            Frågan kvarstår. Varför skall man ha reklamskatt på jämställdhet,
            vilket jag anser det vara i det här fallet? I utskottet hänvisar
            man till att det är fråga om hur Telia AB tar ut sina avgifter.
            Det låter ju enkelt. Företaget är reklamskattepliktigt och måste
            leverera in skatten om inte statsmakterna beslutar att slopa den.
          </note>
          <note>
            Utskottet sade att regeringens ställningstagande bör avvaktas.
            Det är därför jag har ställt frågan till statsrådet i dag. Nu
            svarar statsrådet och hänvisar till en utredning om teknisk anpassning
            av mervärdesskatt och punktskatter. Den utredningen skall vara
            klar och levereras i maj/juni.
          </note>
          <note>
            Denna fråga har varit föremål för flera ställningstaganden. Även
            i
          </note>
          <note>
            Reklamskatteutredningen gjordes en stor översyn av reklamskatten.
            Mycket talar för att reklamskatten måste slopas. Men finansieringen
            är den stora frågan.
          </note>
          <note>
            Jag måste fråga statsrådet: Kan man inte bryta ut den här delen
            och förbehandla den? Det är många kvinnor och sammanboende som
            ser detta som ytterligare ett sätt att taxera. Det är inte en
            så stor summa, men det är en klåfingrighet från myndigheternas
            sida.
          </note>
          <note type="speaker">
            Anf. 3 Statsrådet BO LUNDGREN (m):
          </note>
          <note>
            Fru talman! Frågan om reklamskatten är mycket komplicerad. Jag
            delar utskottets uppfattning att det måste finnas en finansiering
            när man slopar reklamskatten. Det finns anledning att avvakta
            utredningen och se vilka möjligheter till finansiering som finns.
          </note>
          <note type="speaker">
            Anf. 4 ULLA ORRING (fp):
          </note>
          <note>
            Fru talman! Frågan om reklamskatten omfattar så mycket. Det handlar
            bl.a. om medier, och det är en stor sak. Men här gäller det en
            uppgift om privatpersoner som finns i telefonkatalogens vita sidor.
          </note>
          <note>
            När man tecknar ett teleabonnemang med Telia har man i och med
            detta avtal rätt att använda sig också av rätten att överföra
            ett sådant meddelande. När det gäller telefonkatalogens avsnitt
            för privatpersoner kan man verkligen ifrågasätta om inte dessa
            uppgifter skall kunna införas i den delen och vara undantagen
            för momsbeskattning.
          </note>
          <note>
            Dessa uppgifter är närmast klassiska. Man har sitt namn i telefonkatalogen.
            Nu har vi ett system i
          </note>
          <note>
            Sverige där det finns många sammanboende med olika efternamn.
            Då tycker jag att privatpersoner inte skall behöva bestraffas
            extra med detta. Jag tycker att statsrådet borde klart och tydligt
            kunna säga: Detta skall vi förbehandla.
          </note>
          <note>
            Överläggningen var härmed avslutad.
          </note>
          <note>
            3 § Svar på fråga 1993/94:511 om åtgärder mot spekulativa placeringar
          </note>
          <note type="speaker">
            Anf. 5 Statsrådet BO LUNDGREN (m):
          </note>
          <note>
            Fru talman! John Bouvin har frågat mig om vilka åtgärder jag
            tänker vidta för att förhindra en upprepning av de förluster som
            drabbat ''Norska
          </note>
          <note>
            Carnegie'' på grund av att en anställd gjort
          </note>
          <note>
            ''spekulativa placeringar''.
          </note>
          <note>
            Carnegie AS, som ägs av en norsk dotterbank till
          </note>
          <note>
            Nordbanken, har gjort vissa förluster vid handel med obligationer.
            Enligt vad som hittills framkommit beror förlusterna på att en
            chefsmäklare har tagit otillåtna positioner.
          </note>
          <note>
            Carnegie AS är ett norskt finansiellt institut och står under
            tillsyn av Kredittillsynet i Norge. Det är således en fråga för
            norsk myndighet och lagstiftare att vidta eventuella åtgärder
            med anledning av det aktuella fallet. Jag antar emellertid att
            John Bouvin är intresserad av att veta om det vidtas några åtgärder
            i Sverige för att förhindra att något liknande skulle kunna inträffa
            här.
          </note>
          <note>
            Inledningsvis kan konstateras att det är svårt, för att inte
            säga omöjligt, att genom lagstiftning hindra att enskilda tjänstemän
            i ett finansiellt institut bryter mot regler som gäller för verksamheten.
          </note>
          <note>
            För de svenska institut som är verksamma på värdepappersmarknaden
            ställs i lagstiftningen krav på att de skall ha egna kontrollrutiner
            som svarar mot riskerna i verksamheten.
          </note>
          <note>
            Det som inträffat i Norge är inte unikt. Likartade händelser
            har inträffat världen över.
          </note>
          <note>
            Erfarenheterna av sådana händelser visar att den svaga punkten
            ofta är institutens egna rutiner. För att möta utvecklingen på
            de finansiella marknaderna och de ökade riskerna pågår i instituten
            ett omfattande arbete på att utveckla de interna rutinerna.
          </note>
          <note>
            För att förbättra säkerheten och stabiliteten i handeln arbetar
            Finansdepartementet med att utforma nya regler om kapitaltäckning
            för marknadsrisker. Dessa regler kommer att innebära att instituten
            måste ha större kapital än nu för att skydda sig mot riskerna
            i värdepappershandel.
          </note>
          <note>
            Förutom institutens eget arbete med kontrollsystem och krav på
            tillräckligt kapital, fordras naturligtvis en effektiv tillsyn.
            I
          </note>
          <note>
            Finansinspektionens nya organisation har ökad vikt lagts på den
            operativa tillsynsverksamheten.
          </note>
          <note>
            Till John Bouvin kan jag därför ge beskedet att betydande åtgärder
            har vidtagits och vidtas av staten för att genom lagstiftning
            och tillsyn säkerställa att riskerna vid värdepappershandeln hålls
            inom kontrollerade ramar.
          </note>
          <note type="speaker">
            Anf. 6 JOHN BOUVIN (nyd):
          </note>
          <note>
            Fru talman! Jag får tacka för svaret. Jag skulle gärna vilja
            höra litet mer uttömmande vad det är för betydande åtgärder som
            nämns i svaret och om det dessutom är riktigt att det dagligen
            omsätts i världen 1 000 miljarder US-dollar i värdepappershandeln,
            den s.k. derivathandeln.
          </note>
          <note>
            Det är 1 000 miljarder dollar, dvs. 8 000 miljarder svenska kronor,
            som omsätts. Norska Carnegie försökte göra en spekulativ vinst.
            Det stoppade in
          </note>
          <note>
            5 miljarder och förlorade 250--300 miljoner på ett bräde.
          </note>
          <note>
            Då frågar man sig: Vad händer inom den svenska bankvärlden? Det
            gäller exempelvis S-E-Banken,
          </note>
          <note>
            Handelsbanken, osv. med de mångmiljardvinster som man gjort i
            just spekulativt syfte.
          </note>
          <note>
            Kan statsrådet erkänna eller på något sätt säga att det bara
            är 5 % av dessa 8 000 miljarder svenska kronor som omsätts varje
            dag som enbart är varor och tjänster, och resten är alltså spekulationer?
            Är det riktigt, eller är det bara taget ur luften?
          </note>
          <note type="speaker">
            Anf. 7 Statsrådet BO LUNDGREN (m):
          </note>
          <note>
            Fru talman! Kapitalrörelser av olika slag och finansiella placeringar
            har andra syften än enbart varuhantering. Det är exempelvis fråga
            om riskkapitalinvesteringar. Det är fråga om att skydda placeringar.
            Mycket av den s.k. derivathandeln är ägnad att begränsa ett risktagande.
            Det finns naturligtvis ändå skäl, vilket jag har nämnt, att noga
            penetrera vad som krävs vad gäller kontroll och tillsyn.
          </note>
          <note>
            Det fall som John Bouvin tar som exempel är oerhört svårt att
            hantera. Det gäller nämligen en tjänsteman som bryter mot reglerna.
            Norska
          </note>
          <note>
            Carnegie har så vitt nu kan bedömas inte gjort något fel. En
            enskild tjänsteman bröt mot de regler som norska Carnegie hade
            ställt upp. I samband med bankkrisen arbetade vi mycket intensivt
            genom att lagstifta, stimulera och ställa krav på instituten att
            ha interna rutiner så att man på ett bättre sätt kan motverka
            risken av att en tjänsteman bryter mot regelsystemet. Det är sådana
            åtgärder det nu gäller att ta till. Det är detta som frågeställningen
            gäller i det här enskilda fallet.
          </note>
          <note type="speaker">
            Anf. 8 JOHN BOUVIN (nyd):
          </note>
          <note>
            Fru talman! Jag får väl tacka för svaret.
          </note>
          <note>
            Jag kan ta Nordbanken som ett exempel. Banken hade en fastighetskris
            för ett antal år sedan. Samma sak håller på att hända igen. Är
            siffran som kommer från regeringen eller Finansdepartementet eller
            varifrån den nu kommer korrekt? Är det bara ungefär 5 % av dessa
            enorma summor som utgörs av varor och tjänster medan resten är
            s.k.
          </note>
          <note>
            spekulationer på spekulationer?
          </note>
          <note type="speaker">
            Anf. 9 Statsrådet BO LUNDGREN (m):
          </note>
          <note>
            Fru talman! Jag kan inte ge någon exakt siffra. Om man placerar
            pengar exempelvis genom att köpa aktier i ett bolag är det en
            riskvillig investering. Det är ingen spekulation. Om man skyddar
            ett köp av aktier genom att använda derivat är det inte heller
            någon spekulation utan i många fall ett sätt att begränsa risker.
            Man kan inte göra en sådan distinktion som John Bouvin försöker
            göra här.
          </note>
          <note>
            Så till frågan i stort. Jag är fullt medveten om -- inte minst
            efter att ha rensat upp efter 1980-talets spekulationsekonomi
            där jag verkligen har försökt penetrera vad som har inträffat
            -- om de risker som kan finnas. Som jag sade är vi fullt sysselsatta
            med att ta fram den lagstiftning som behövs och med att även på
            annat sätt skapa förutsättningar för en bra tillsyn och en intern
            kontroll i instituten.
          </note>
          <note>
            Överläggningen var härmed avslutad.
          </note>
          <note>
            Välkomsthälsning
          </note>
          <note type="speaker">
            Anf. 10 TALMANNEN:
          </note>
          <note>
            Riksdagen besöks i dag av Ålands lagtings nyvalde talman Roger
            Jansson och lagtingssekreterare Lars
          </note>
          <note>
            Ingmar Johansson. Vi hälsar dem varmt välkomna till riksdagen.
          </note>
          <note>
            4 § Svar på fråga 1993/94:512 om skatteåterbetalning för ofärgad
            dieselolja
          </note>
          <note type="speaker">
            Anf. 11 Statsrådet BO LUNDGREN (m):
          </note>
          <note>
            Fru talman! Tage Påhlsson har frågat mig vilka åtgärder som regeringen
            avser att vidta för att snabba upp proceduren beträffande skatteåterbetalning
            för dem som köpt ofärgad olja i stället för den gröna.
          </note>
          <note>
            Efter riksdagens beslut i februari har det särskilda skattekontoret
            i Ludvika tillfälligt anställt 20
          </note>
          <note>
            personer för att ta hand om ansökningarna som i den första etappen
            endast omfattar skatt på olja som används i skogsmaskiner m.m.
          </note>
          <note>
            För perioden den 9 december--den 31 mars 1994 går ansökningstiden
            ut den 30 juni. Jag har erfarit att antalet ansökningar uppgår
            till ca 3 200 stycken, och hittills har drygt 2 000 utbetalningar
            gjorts.
          </note>
          <note>
            Resterande ansökningar väntas ha lett till utbetalning före maj
            månads utgång. De två ansökningsperioderna mellan den 1 april
            och den
          </note>
          <note>
            30 september skall vardera omfatta ett kvartal, och ansökningarna
            skall ges in före 1994 års utgång.
          </note>
          <note>
            Ansökningarna för innevarande period skall inlämnas först fr.o.m.
            juli. Beträffande denna del av återbetalningarna är beredskapen
            således god.
          </note>
          <note>
            Riksdagen fattade den 4 maj beslut om återbetalning av skatt
            också på ofärgad villaolja.
          </note>
          <note>
            Lagen träder i kraft den 15 maj och avser olja som köpts under
            perioden den 15 februari--den 30
          </note>
          <note>
            september. Organisationen i Ludvika har givetvis byggts upp även
            med beaktande av denna arbetsuppgift, men den egentliga ärendehanteringen
            och utskickandet av ansökningsblanketter kan självfallet inte
            göras förrän lagen trätt i kraft.
          </note>
          <note>
            Från särskilda skattekontoret har meddelats att ca
          </note>
          <note>
            6 000 personer har anmält att de vill ha ansökningsblanketter.
            Dessa personer kommer inom kort att få sådana blanketter. Några
            säkra uppgifter om hur många som köpt ofärgad olja och som också
            är berättigade till återbetalning har inte gått att få, men allt
            talar för att det är en synnerligen liten andel av landets maskinägare
            och villaägare. De ärenden som gäller villaoljan är hanteringsmässigt
            enklare än de som gällt skatt på bränsle till skogsmaskiner och
            dylikt.
          </note>
          <note>
            Återbetalningen är en prioriterad fråga, och jag utgår från att
            det särskilda skattekontoret kommer att se till att berörda får
            sina återbetalningar så snabbt som möjligt. Något behov av ytterligare
            initiativ från min sida finns i vart fall inte för närvarande.
          </note>
          <note type="speaker">
            Anf. 12 TAGE PÅHLSSON (c):
          </note>
          <note>
            Fru talman! Jag ber att få tacka skatteministern för svaret.
            Vi har ju haft några debatter tidigare här i kammaren om den gröna
            oljan. Jag är faktiskt imponerad, det har jag också sagt i min
            fråga, av regeringens och kanske främst skatteministerns snabba
            handläggning i det här ärendet och av den handlingskraft som har
            visats när det gäller att möjliggöra för de drabbade maskinägarna
            att driva sin verksamhet vidare utan att riskera hälsan med den
            förmodat hälsofarliga gröna oljan. Enligt ett regeringsbeslut
            har även villaägarna, som inte vill elda med den gröna oljan,
            fått möjlighet till ekonomisk kompensation. Det är bra.
          </note>
          <note>
            Vi har dock haft litet olika uppfattning om vilken metod som
            skall användas. Jag är mindre imponerad av det beslut som fattades
            i fråga om metoden att ta in återbetalning via skattekontoret
            i
          </note>
          <note>
            Ludvika. Det råder inget tvivel om att det har orsakat oerhörda
            administrativa kostnader och framför allt administrativa besvär.
            Jag tror att det t.ex. finns väldigt många som har försökt komma
            fram på telefon till kontoret i Ludvika men som har gett upp.
            Det finns ett mörkertal här. Det är säkert många många fler än
            6 000 personer som vill ha blanketter om villaolja.
          </note>
          <note>
            Vore det inte en idé, skatteministern, att än en gång se över
            rutinerna? Varför kan man inte studera den metod som jag föreslog
            tidigare? Jag föreslog en försäkran på heder och samvete, en självdeklaration,
            vid inköpstillfället. Med en sådan skulle man få en betydligt
            billigare och enklare hantering.
          </note>
          <note type="speaker">
            Anf. 13 Statsrådet BO LUNDGREN (m):
          </note>
          <note>
            Fru talman! Orsaken till att vi inte har valt den metoden är
            att vi vill undvika att man faktiskt skaffar sig olja som är lågbeskattad
            fast man egentligen inte skulle göra det. Den risken är större
            med den metod som Tage Påhlsson förordar. Detta är problemet.
          </note>
          <note>
            Vi har nu sett till att man har fått möjlighet till en snabb
            återbetalning. Vi utgår från att skattekontoret i Ludvika kommer
            att klara den här uppgiften på ett bra sätt.
          </note>
          <note>
            Det har faktiskt ännu inte framkommit något som tyder på att
            grönfärgningen av oljan skulle få de konsekvenser man har talat
            om. När det gäller problemen med villabrännare vet man ganska
            säkert att problemen sannolikt har orsakats av den mer lättflyktiga
            miljöklassade eldningsoljan. Den har löst upp partiklar i villapannan,
            om jag har förstått uppgifterna från dem som begriper mera i sak
            rätt. Detta kan ha skapat problem för brännarna. Sannolikt är
            det inte alls fråga om grönfärgningen i det här sammanhanget.
            Man skall inte heller överdriva riskerna. Vi har ett system som
            kommer att fungera. Jag är övertygad om att man kommer att göra
            sitt bästa i Ludvika.
          </note>
          <note type="speaker">
            Anf. 14 TAGE PÅHLSSON (c):
          </note>
          <note>
            Fru talman! Jag har väntat mig ungefär den kommentaren från skatteministern.
            Jag är däremot litet förvånad över orsaken till att man inte vill
            använda metoden med heder och samvete. Jag förstår inte varför
            man hellre skulle köpa onödig olja på det sättet än om man skulle
            lämna in en blankett. Det kan jag inte få in i mitt huvud.
          </note>
          <note>
            Faktum är att enligt det svar jag har fått i dag finns det fortfarande
            ca 1 200 maskinägare som inte har fått sin kompensation. Jag känner
            några av dem.
          </note>
          <note>
            De är mycket förgrymmade. Det här måste gå mycket snabbare. Man
            skall inte behöva vänta månader eller kanske ett halvår på sin
            kompensation. Det klarar inte den här företagskategorin.
          </note>
          <note>
            Jag skulle vilja spinna litet vidare på frågan om oljans farlighet.
            Det är möjligt att det är som skatteministern säger. Men var finns
            den utredning som skulle göras om farligheten? Det skulle göras
            en ordentlig utvärdering. Hur ligger det till med den?
          </note>
          <note type="speaker">
            Anf. 15 Statsrådet BO LUNDGREN (m):
          </note>
          <note>
            Fru talman! Utredningen i denna fråga pågår. Man har lagt ut
            ett uppdrag till vetenskapsmän och forskare för att få en bra
            belysning. Någon gång under hösten, jag hoppas att det blir så
            tidigt som möjligt, kommer vi att få fram ett besked.
          </note>
          <note type="speaker">
            Anf. 16 TAGE PÅHLSSON (c):
          </note>
          <note>
            Fru talman! Statsrådet sade att ett besked kommer till hösten.
            Jag fick tidigare en uppgift om att det skulle ske en snabbutredning.
            Enligt tidigare uppgifter skulle det också pågå fullskaleförsök
            med olja redan i vår. Jag har svårt att föstå varför det skall
            behöva dra ut på tiden på detta sätt. Är det här kanske t.o.m.
            farligare än vad vi tror? Är det en bomb som kan krevera? Frågan
            är litet provocerande från min sida.
          </note>
          <note type="speaker">
            Anf. 17 Statsrådet BO LUNDGREN (m):
          </note>
          <note>
            Fru talman! Nej, så är det inte. Det beror på att de forskare
            som har fått uppgifterna vill ha en viss tid på sig för att kunna
            lägga fram sitt förslag.
          </note>
          <note>
            Sommaren med semesterperioden kommer också emellan.
          </note>
          <note type="speaker">
            Anf. 18 TAGE PÅHLSSON (c):
          </note>
          <note>
            Fru talman! Jag vill bara återigen ställa frågan:
          </note>
          <note>
            Borde man inte försöka se över rutinerna?
          </note>
          <note>
            Eventuellt skulle man kunna ordna ett extra anslag till Riksskatteverket
            så att processen skulle kunna påskyndas i Ludvika. Uppenbarligen
            har inte
          </note>
          <note>
            Riksskatteverket de resurser som det borde ha.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1993/94:521 om beskattningen av syntetiska
            optioner
          </note>
          <note type="speaker">
            Anf. 19 Statsrådet BO LUNDGREN (m):
          </note>
          <note>
            Fru talman! Anita Johansson har frågat mig vilka åtgärder jag
            avser att vidta för att säkerställa en riktig beskattning av s.k.
            syntetiska optioner.
          </note>
          <note>
            Denna konstruktion innebär att ett företag vid en viss framtida
            tidpunkt betalar en ersättning till den anställde, som är beroende
            av värdeutvecklingen för aktierna i företaget. Till skillnad från
            ''vanliga''
          </note>
          <note>
            s.k. företagsledaroptioner får den anställde inte någon rätt
            att teckna eller köpa aktier. Avtalet slutregleras i stället genom
            en avräkning på grundval av aktiens värdeförändring. Det är vanligt
            att den anställde betalar ett belopp för att få den ersättningsrätt
            som optionsavtalet i praktiken innebär. Priset för denna rätt
            bestäms oftast med hjälp av någon av de värderingsmetoder som
            finns på kapitalmarknaden.
          </note>
          <note>
            Den första fråga som skall bedömas är om den inkomst optionsavtalet
            kan ge är lön eller en kapitalinkomst. I det första fallet beskattas
            ersättningen från företaget vid utbetalningstillfället som lön,
            och sociala avgifter utgår. Bedöms avtalat som ett värdepapper
            gäller i stället följande:
          </note>
          <note>
            Om det belopp som den anställde betalar för optionen understiger
            dess marknadsvärde skall skillnaden tas upp i inkomstslaget tjänst
            som skattepliktig förmån. Arbetsgivaren beslastas också med sociala
            avgifter för förmånen. En sådan förmån tas upp till beskattning
            det år som optionen förvärvades. Om det finns en tillförlitlig
            marknadsnotering av det värdepapper som förvärvats skall noteringen
            läggas till grund för värderingen. De optioner som förekommer
            i den aktuella diskussionen saknar sådan notering. Det innebär,
            som nämnts, att man är hänvisad till de värderingsmetoder som
            används på kapitalmarknaden.
          </note>
          <note>
            Den värdeförändring som uppkommer efter förvärvet av optionen
            och som realiseras på optionsavtalets slutdag behandlas som en
            kapitalinkomst. Viss osäkerhet råder om denna kapitalinkomst skall
            beskattas med den generella kapitalskattesatsen eller med den
            faktiska skattesatsen för aktievinster på 12,5 %.
          </note>
          <note>
            Det finns alltså bedömningsproblem och oklarheter på flera punkter
            i fråga om beskattningen av de syntetiska optionerna.
          </note>
          <note>
            I ett fall har förvärv av syntetiska optioner prövats i Skatterättsnämnden.
            I det fallet bedömdes optionsavtalet vara ett värdepapper. De
            aktuella beskattningsfrågorna har dock inte prövats av prejudikatinstansen,
            Regeringsrätten.
          </note>
          <note>
            Jag vill också påminna om den grundläggande principen att transaktioner
            skall bedömas efter sin verkliga innebörd även om de getts en
            annan beteckning. Om ersättningen från företaget för optionen
            reellt sett är lön bör den således bedömas i enlighet härmed.
            Denna bedömning kan komma att variera beroende på avtalsvillkoren
            i det enskilda fallet.
          </note>
          <note>
            Det ankommer inte på mig att göra en bedömning av rättsläget
            i konkreta beskattningsfrågor. De nu aktuella frågorna har ännu
            inte avgjorts av skattemyndigheterna. Det finns emellertid ett
            behov av klarlägganden på området. Inom regeringskansliet följer
            vi därför noga utvecklingen och myndigheternas bedömning av optionerna.
            Jag kan i sammanhanget också erinra om att det från skilda håll
            har gjorts påpekanden om aktiebolagsrättsliga och aktiemarknadsmässiga
            problem med syntetiska optioner.
          </note>
          <note type="speaker">
            Anf. 20 ANITA JOHANSSON (s):
          </note>
          <note>
            Fru talman! Jag tackar skatteministern för det utförliga svaret
            på min fråga.
          </note>
          <note>
            Vi kan konstatera att det återigen är dags att hitta på ett nytt
            sätt att skatteplanera. Konstgjorda optioner är högsta mode i
            det svenska näringslivet.
          </note>
          <note>
            En rad börsnoterade företag har hakat på det senaste sättet att
            belöna sina toppchefer. Dessa toppchefer behöver inte anmäla optionerna
            till
          </note>
          <note>
            Finansinspektionen på samma sätt som gäller för andra värdepapper.
          </note>
          <note>
            Enligt Dagens Nyheter har ett 30-tal börsföretag delat ut syntetiska
            optioner till ett värde av ungefär
          </note>
          <note>
            300 miljoner kronor -- det är vad som är känt.
          </note>
          <note>
            Docent Svante Johansson säger att hela frågan om syntetiska optioner
            är mycket dåligt utredd och måste studeras noga ur många olika
            aspekter. Jag undrar om skatteminister Bo Lundgren är beredd att
            göra detta.
          </note>
          <note>
            Jag citerar ur svaret:
          </note>
          <note>
            ''Det finns alltså bedömningsproblem och oklarheter på flera
            punkter i fråga om beskattningen av de syntetiska optionerna.''
          </note>
          <note>
            Jag förutsätter att skatteministern tänker göra någonting åt
            detta. Skattemyndigheterna har också många frågetecken när det
            gäller företagens prissättning av de syntetiska optionerna. Hur
            skall övervärdena på optioner vid inlösning beskattas, osv.? Det
            finns många frågetecken kring denna nya form av skatteplanering.
          </note>
          <note type="speaker">
            Anf. 21 Statsrådet BO LUNDGREN (m):
          </note>
          <note>
            Fru talman! Jag skall först göra några konstateranden. Vi kan
            utgå från vanliga aktier --
          </note>
          <note>
            inte syntetiska eller andra optioner. En företagsledare eller
            en annan anställd kan få en aktie till ett visst värde och betala
            en ersättning som är mindre eller ingen ersättning alls. Det som
            då inträffar är att personen i fråga omedelbart beskattas för
            löneinkomst. Han eller hon har ju fått någonting gratis eller
            billigare än vad marknadsvärdet är. På den förmånen utgår sociala
            avgifter. På samma sätt som en person som har köpt aktierna på
            marknaden har personen i fråga fått ett marknadsvärde, ett ingångsvärde,
            på aktien. Det som sedan uppträder är en kapitalvinst. Därom tror
            jag att Anita Johansson och jag är överens.
          </note>
          <note>
            Optioner som bygger på att man har rätt att köpa eller sälja
            aktier skall naturligtvis beskattas på samma sätt som det underliggande
            papperet. Det tror jag också att vi är överens om; det var ju
            en princip i skattereformen. Detta är den första iakttagelsen.
          </note>
          <note>
            Det som möjligen kan skapa problem vad gäller syntetiska optioner
            är att man bestämmer sig för att göra en värdering vid ingångstidpunkten
            -- det hanterades i skattereformen. Det är den andra iakttagelsen.
            Med utgångspunkt från det jag först sade tycker jag dock att det
            är rimligt. Frågan är om syntetiska optioner över huvud taget
            skall beskattas som värdepapper. Det finns, som jag sade i svaret,
            ett antal oklarheter.
          </note>
          <note>
            Jag måste säga att jag för egen del skulle vara obenägen att
            använda någonting som är så oklart i lagstiftningen. Man känner
            inte till skattekonsekvenserna. Dessutom finns det andra synpunkter.
            För den som är beredd att ta risken är det klart att det är möjligt
            att använda sig av detta.
          </note>
          <note>
            Jag måste erkänna att jag, som inte har rätt att tolka skattelagen
            och inte skall göra det, personligen känner mig osäker på huruvida
            detta egentligen inte skulle kunna betraktas som lön, med de skattekonsekvenser
            som följer av det. Det finns alltså ett antal frågeställningar.
            De skall i första hand hanteras av skattemyndigheterna och skattedomstolarna.
            Det är den princip vi har, men vi följer naturligtvis utvecklingen
            uppmärksamt. I
          </note>
          <note>
            den mån det skulle behövas någon form av klarlägganden får vi
            naturligtvis komma tillbaka med sådana.
          </note>
          <note type="speaker">
            Anf. 22 ANITA JOHANSSON (s):
          </note>
          <note>
            Fru talman! Jag tackar för det kompletterande svaret. Som jag
            tolkar skatteministern tycker jag också att detta snuddar vid
            att vara en lön och ingenting annat. Då skall det naturligtvis
            beskattas som det.
          </note>
          <note>
            Jag var glad häromdagen när börschefen sade att han tyckte att
            detta med syntetiska optioner var högst omoraliskt. Jag tolkar
            det som att skatteministern också tycker att vi måste hålla ögonen
            på denna nya form av skatteplanering.
          </note>
          <note type="speaker">
            Anf. 23 Statsrådet BO LUNDGREN (m):
          </note>
          <note>
            Fru talman! Jag tycker inte att det är omoraliskt om man väljer
            den ena eller andra ersättningsformen så länge de bara beskattas
            på ett riktigt sätt. Jag skall försöka se till att det blir så.
          </note>
          <note>
            Överläggningen var härmed avslutad.
          </note>
          <note>
            6 § Svar på fråga 1993/94:497 om barns asylskäl
          </note>
          <note>
            Anf. 24 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Eva Zetterberg har frågat mig vilka åtgärder regeringen
            avser att vidta för att barns asylskäl i fortsättningen även i
            praktiken skall tillmätas samma tyngd som vuxnas.
          </note>
          <note>
            Liksom Eva Zetterberg anser jag att det är mycket viktigt att
            barns asylskäl kommer fram och beaktas i asylutredningar. I förarbetena
            till den nu gällande utlänningslagen är det klart uttryckt att
            barn måste uppmärksammas som individer i asylärenden och att de
            kan ha egna individuella skäl. De får således inte bara betraktas
            som ett bihang till föräldrarna.
          </note>
          <note>
            I ett asylärende skall vårdnadshavaren alltid tillfrågas om medföljande
            barns förhållanden. Det tar då sikte på barnets fysiska och psykiska
            tillstånd men också på om barnet har egna asylskäl.
          </note>
          <note>
            Av Invandrarverkets interna anvisningar framgår att en självständig
            muntlig utredning skall göras med barn över 16 år, att barn över
            12 år skall höras tillsammans med föräldrarna efter det att föräldrarna
            har hörts och att barn under 12 år kan höras om det framgår av
            föräldrarnas berättelse att barnet har egna upplevelser som kan
            vara av betydelse i asylärendet.
          </note>
          <note>
            Förutom asylskälen måste man naturligtvis också beakta och ta
            stor hänsyn till de humanitära skäl som talar för att ett barn
            skall få rätt att stanna i
          </note>
          <note>
            Sverige. Regeringen har under den senaste tiden fattat en rad
            beslut som särskilt fokuserar barnens situation. När regeringen
            prövade ett antal ärenden som rörde barn med svåra sjukdomar lades
            en mer generös praxis än tidigare fast. Regeringen har även fattat
            beslut om en förordning som innebär att barn och barnfamiljer
            som kommit till Sverige före den 1 januari 1993 skulle få stanna
            här om inte särskilda skäl talade emot det. 940517 Pass 7+8 Alg
          </note>
          <note type="speaker">
            Anf. 25 EVA ZETTERBERG (v):
          </note>
          <note>
            Fru talman! Först vill jag tacka statsrådet Friggebo för svaret
            på min fråga. Det är inte första gången vi diskuterar barns asylskäl.
            Jag har tidigare tagit upp det förhållandet att riktlinjerna i
            sig och utlänningslagen egentligen ger asylsökande barn det skydd
            som krävs, medan däremot praktiken på detta område har släpat
            efter ordentligt. Jag tycker därför att en del av de beslut som
            regeringen har fattat är av godo och gör att asylsökande barns
            situation har förbättrats. Däremot tycker jag inte att det är
            nog och att man tillräckligt beaktar just barns asylskäl.
          </note>
          <note>
            Det sägs i svaret att barn under 12 år ''kan höras'', men detta
            ger inte tillräckligt skydd för barn att ge en självständig beskrivning.
            Det är då upp till dem som förhör föräldrarna att avgöra om barns
            asylskäl är tillräckligt tunga för att ha betydelse i asylärendet.
            När en familj anländer, borde det vara en självklarhet att barnen
            får en självständig bedömning. På det sättet kan man visa att
            deras asylskäl väger lika tungt i sammanhanget.
          </note>
          <note>
            Av utredningen om praxis i asylärenden framgår att barn med medicinska
            handikapp i större utsträckning kan få stanna. Men samtidigt sägs
            det att restriktiva riktlinjer fortfarande skall gälla. När det
            gäller psykiska skäl är i stort sett självmordsrisk det enda som
            kan ha betydelse. Jag menar att regeringen har långt kvar att
            gå för att tillgodose barns rättsskydd.
          </note>
          <note>
            Anf. 26 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Jag är tacksam för att Eva Zetterberg säger att en
            del förändringar har gjorts som ändå är till fördel för barnen.
            Riksdagen har också medverkat till beslut och har t.ex. lättat
            upp reglerna för barn i förvar, även om vissa av oss kanske hade
            önskat att vi hade kunnat gå längre.
          </note>
          <note>
            Dessutom skall asylsökande barn fr.o.m. den 1 juli få samma sjukvård
            som svenska barn. Man har tagit bort den tidigare bestämmelsen
            om att endast akutsjukvård kan ges. Det visar ändå regeringens
            strävan att på olika sätt se till barnens bästa under den naturligtvis
            ofta påfrestande process som det innebär att flytta från sitt
            eget land för att komma hit och söka skydd -- och ibland få avslag
            på sin ansökan.
          </note>
          <note>
            Det är riktigt att Praxisutredningen pekar på att det när det
            gäller humanitära skäl och fysisk-medicinsk sjukdom inte har skett
            någon skärpning av praxis.
          </note>
          <note>
            Man framhåller också att regeringen har fattat beslut som för
            framtiden kan lätta upp praxis. Men det har uppenbarligen skett
            en skärpning när det gäller psykiska skäl. Jag har nu överlämnat
          </note>
          <note>
            Praxisutredningen både till Invandrarverket och till
          </note>
          <note>
            Utlänningsnämnden för att de skall reagera och tala om hur de
            vill åtgärda de eventuella brister som påpekas av Praxisutredningen.
          </note>
          <note type="speaker">
            Anf. 27 EVA ZETTERBERG (v):
          </note>
          <note>
            Fru talman! Det är mycket bra att Birgit Friggebo går vidare
            med dessa frågor. Det behövs i högsta grad. Jag vill då komma
            tillbaka till frågan om att göra en grundläggande utredning av
            varje barn, att se ett barn såsom en självständig individ som
            kan ha egna skäl för asyl även om det är under 12 år.
          </note>
          <note>
            En annan utredning, som har initierats av regeringen och som
            gäller gömda flyktingbarn, är
          </note>
          <note>
            En rapport om gömda barn i Sverige, där PBU-
          </note>
          <note>
            läkaren Erling Skoglund redogör för hur få barn som har blivit
            utredda och i vilken liten utsträckning det har skett på myndigheternas
            initiativ. Han skriver: ''Jag kan tycka att det är häpnadsväckande
            att barn inte existerar i myndigheternas ögon. De blir ett slags
            bagage.''
          </note>
          <note>
            Menar Birgit Friggebo att det kommer att ske en förändring även
            på den punkten i framtiden?
          </note>
          <note>
            Anf. 28 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Bakgrunden till Invandrarverkets egna anvisningar
            för hur man skall höra barn i asylärenden är naturligtvis att
            barn under 12 år ibland inte själva kan höras. Vårdnadshavaren
            eller den som har ansvaret för barnet måste kunna delta i avgörandet
            av huruvida man skall höra barnet eller inte. Jag tror att den
            avvägning som är gjord med olika åldersgränser nog har en del
            som talar för sig.
          </note>
          <note>
            Givetvis kan Invandrarverket självt göra förändringar i dessa
            anvisningar, om behov skulle uppstå.
          </note>
          <note>
            När det gäller de gömda barnen kan man beklaga att det i utredningen
            inte förekommer någon objektiv värdering av hur dessa barn har
            det och att man inte har kommit med några förslag. Men eftersom
            också Invandrarverket är inblandat, är jag övertygad om att verket
            självt tar åt sig de berättelser som finns i denna utredning.
          </note>
          <note type="speaker">
            Anf. 29 EVA ZETTERBERG (v):
          </note>
          <note>
            Fru talman! Någon objektiv bedömning tror jag är väldigt svår
            att åstadkomma. Däremot framkommer en rad olika fall, där det
            väldigt tydligt framgår hur illa barn har farit genom flykten
            och under den tidigare vistelsen i sitt hemland men också genom
            att de varit gömda i Sverige och levt under onormala förhållanden.
            Det finns alltså väldigt mycket att hämta i denna utredning.
          </note>
          <note>
            Erling Skoglund tar bl.a. upp frågan om barnkonventionen, som
            Sverige beklagligtvis inte har helt inkorporerat i svensk lagstiftning.
            Det skulle ha varit vägledande i dessa frågor. Jag undrar därför
            om Birgit Friggebo är beredd att fullfölja frågan om barnkonventionen
            för att på det viset sätta barnen i centrum -- då även flyktingbarnens
            rättsintressen.
          </note>
          <note>
            Anf. 30 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Det har under årens lopp förts många diskussioner
            också om barnkonventionens ställning. Huvudregeln i Sverige är
            att vi, när vi skriver under en konvention, också ser till att
            vi ändrar vår lagstiftning så att den överensstämmer med konventionen.
            Man har i olika sammanhang granskat hur vi i Sverige har följt
            upp barnkonventionen. När det gäller flyktingar och barn till
            flyktingar har vi inte fått någon anmärkning på oss annat än i
            ett visst avseende, nämligen då det handlar om att ta barn i förvar.
            Eva
          </note>
          <note>
            Zetterberg känner till lika bra som jag att regeringen faktiskt
            har föreslagit riksdagen att det skulle införas ett förbud mot
            att ta barn i förvar.
          </note>
          <note>
            Skulle det visa sig att vi i några andra avseenden inte följer
            upp barnkonventionen, är regeringen naturligtvis beredd att vidta
            åtgärder för att så skall ske.
          </note>
          <note type="speaker">
            Anf. 31 EVA ZETTERBERG (v):
          </note>
          <note>
            Fru talman! Just det faktum att man inte utgår från barnens egna
            berättelser anser jag är ett brott mot barnkonventionen. Det som
            Erling Skoglund tar fasta på och lyfter fram är just att barnkonventionen
            inte följs i detta avseende.
          </note>
          <note>
            Birgit Friggebo kanske missförstod mig eller också uttryckte
            jag mig otydligt tidigare. Jag menar inte att man skall förhöra
            ett enskilt 5- eller 6-årigt barn ensamt utan vårdnadshavarens
            närvaro. Självklart skall det ske tillsammans med vårdnadshavaren.
            Av
          </note>
          <note>
            Birgit Friggebos svar framgår väldigt tydligt att det inte är
            föräldrarna eller familjen som avgör om barnet skall höras om
            sina egna erfarenheter, utan det står att barnet ''kan höras''.
            Det tolkar jag som att det är förhörsledaren själv som avgör om
            barnets egen berättelse skall komma fram.
          </note>
          <note>
            Överläggningen var härmed avslutad.
          </note>
          <note>
            7 § Svar på frågorna 1993/94:516, 517 och 518
          </note>
          <note>
            om bedömningen i asylärenden
          </note>
          <note>
            Anf. 32 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Lennart Rohdin har i tre skilda frågor efterhört
            vilka åtgärder jag avser att vidta med anledning av Invandrarverkets
            och
          </note>
          <note>
            Utlänningsnämndens tillämpning av asylpraxis avseende betydelsen
            av partitillhörighet vid bedömningen i asylärenden, tortyrskada
            som asylgrund samt betydelsen av trovärdigheten hos den asylsökande.
          </note>
          <note>
            Jag har valt att besvara dessa tre frågor i ett sammanhang.
          </note>
          <note>
            Beslut i enskilda asylärenden bygger, så gott som undantagslöst,
            på en samlad bedömning av flera bakomliggande omständigheter,
            i första hand naturligtvis de uppgifter som åberopas av den sökande
            och vad som är känt om sökandens hemland.
          </note>
          <note>
            Att verka för ett illegalt parti är generellt sett naturligtvis
            mer allvarligt än att verka för ett legalt.
          </note>
          <note>
            Detta utesluter inte att den asylsökande som verkar för ett legalt
            parti kan vara i behov av skydd. I de fall som den asylsökande
            uppger sig ha utsatts för tortyr måste dessa uppgifter sättas
            i samband övriga åberopade skäl.
          </note>
          <note>
            I juni 1993 tillsatte regeringen en utredning för att se över
            hur praxis i asylärenden har utvecklats efter
          </note>
          <note>
            Utlänningsnämndens tillkomst, den s.k.
          </note>
          <note>
            Praxisutredningen. Utredningen presenterade sitt betänkande i
            början av april i år och kommenterade då bl.a. Utlänningsnämndens
            hantering av trovärdighetsfrågor i asylärenden.
          </note>
          <note>
            Det skall betonas att det finns skäl för både
          </note>
          <note>
            Utlänningsnämnden och Invandrarverket att se över utformningen
            av sina beslut. Av motiveringen bör tydligt framgå vilka resonemang
            och överväganden som myndigheten har gjort inför beslutet, oavsett
            om det är positivt eller negativt.
          </note>
          <note>
            Detta gäller särskilt då det är fråga om en trovärdighetsbedömning.
          </note>
          <note>
            Praxisutredningen har samtidigt i sitt betänkande framhållit
            att beslutsmotiveringarna i utlänningsärendena generellt har blivit
            bättre sedan
          </note>
          <note>
            Utlänningsnämnden kom till. Utredningen har också påpekat behovet
            av ökat inslag av muntlig handläggning i asylhanteringen. Det
            är något som jag utgår ifrån att Utlänningsnämnden kommer att
            ta fasta på.
          </note>
          <note>
            I samband med upphävandet av det s.k.
          </note>
          <note>
            13 december-beslutet den 19 december 1991
          </note>
          <note>
            modifierade den nuvarande regeringen den tidigare regeringens
            praxis såvitt rör dokumentlöshet och dess betydelse för trovärdigheten
            av övriga åberopade skäl.
          </note>
          <note>
            I detta praxisbeslut av den nuvarande regeringen klargjordes
            att först sedan en annan anledning funnits att ifrågasätta trovärdigheten
            kunde dokumentlösheten vägas in. Trots detta anser
          </note>
          <note>
            Praxisutredningen att en alltför onyanserad inställning till
            frågan om dokumentlöshet har fortsatt att gälla i asylprövningen.
          </note>
          <note>
            Jag vill dock framhålla att den asylsökande, enligt
          </note>
          <note>
            UNHCR, har att medverka till en fullständig utredning och inte
            undanhålla uppgifter eller dokumentation av betydelse. Först när
            så har skett kan han eller hon få vad som kallas the benefit of
            the doubt för det fall att någon länk i beviskedjan skulle fattas.
          </note>
          <note>
            De problemställningar som Lennart Rohdin tar upp i sina frågor
            har behandlats av
          </note>
          <note>
            Praxisutredningen. Jag har överlämnat utredningens betänkande
            till Invandrarverket och
          </note>
          <note>
            Utlänningsnämnden och bett dem yttra sig över utredningens slutsatser
            samt efterhört om de tänker vidta några åtgärder med anledning
            av de synpunkter som har framförts av utredningen.
          </note>
          <note>
            Efter detta får regeringen ta ställning till vad nästa steg skall
            bli.
          </note>
          <note>
            Praxisutredningen visar att praxis har blivit mer enhetlig i
            Utlänningsnämnden än den tidigare var hos regeringen och att rättssäkerheten
            därmed har stärkts. Över huvud taget tycks
          </note>
          <note>
            Utlänningsnämnden har fungerat bra.
          </note>
          <note>
            Det finns dock flera skäl att se över regeringens roll i praxisbildningen.
            Regeringen avser därför att tillsätta en särskild utredare med
            uppdrag att lägga fram ett förslag om vilka styrmedel regeringen
            bör ha till sitt förfogande för att kunna styra rättstillämpningen
            i asylärenden.
          </note>
          <note type="speaker">
            Anf. 33 LENNART ROHDIN (fp):
          </note>
          <note>
            Fru talman! Jag tackar kulturministern för svaren.
          </note>
          <note>
            Jag är nöjd med dem, och jag är också nöjd med de åtgärder som
            kulturministern här redovisar och som nu pågår eller finns i beredskap
            i den fortsatta hanteringen.
          </note>
          <note>
            Bakgrunden till mina frågor är bl.a. den debatt om att praxis
            i utlänningsärendena har blivit hårdare som har pågått under ett
            par års tid. Det har ju t.o.m. påpekats att det skulle ha skett
            med regeringens goda minne. Både Praxisutredningen och annat har
            visat att så inte är fallet.
          </note>
          <note>
            Det problem som föreligger och som gör att den uppfattningen
            ändå finns är naturligtvis den enskilda ärendehanteringen och
            hur såväl juridiska biträden som enskilda människor som engagerar
            sig i dessa ärenden bedömer hanteringen av enskilda ärenden. Det
            utesluter inte alls att den stora mängden asylärenden hanteras
            på ett godtagbart och riktigt sätt.
          </note>
          <note>
            Jag vill peka på att man ändå måste utgå ifrån att de skäl som
            redovisas i Invandrarverkets och
          </note>
          <note>
            Utlänningsnämndens beslut är de avgörande i ärendet. Man måste
            utgå från det som myndigheterna sätter ned i text.
          </note>
          <note>
            Men jag menar att det finns alldeles för många exempel, som jag
            också har kunnat studera, där beslutsskälen anges i väldigt generella
            termer med den innebörd som jag har redovisat här. Man börjar
            med att konstatera att den sökande brister i trovärdighet. Sedan
            går man snabbt igenom de skäl som har anförts och avfärdar dessa
            med hänvisning till den sökandes bristande trovärdighet.
          </note>
          <note>
            Detta gäller också de två andra skäl som jag har tagit upp i
            mina frågor, nämligen hur man bedömer tortyrskador och det faktum
            att den sökande har verkat i ett parti som i och för sig är legalt
            men har gjort det i ett land där detta inte är någon garanti för
            att man inte har asylskäl.
          </note>
          <note>
            Anf. 34 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Lennart Rohdin tar upp en väldigt viktig fråga, som
            handlar om tilltron till asylprövningsprocessen.
          </note>
          <note>
            Jag tror att det är viktigt att man använder sådana metoder som
            skapar tilltro, såväl från de sökande och deras ombud som från
            den asylsökandes omgivning. Jag tror att t.ex. en ökad användning
            av muntlig handläggning skulle vara till nytta. Då kan den sökande
            lägga fram sin sak på ett helt annat sätt. Dessutom har vi ofta
            i det vanliga domstolsväsendet en muntlig prövning, framför allt
            för att det gäller trovärdighetsfrågor.
          </note>
          <note>
            Det är lättare att just bedöma trovärdighetsfrågorna vid en muntlig
            handläggning. Det är ju ganska vanligt förekommande att de olika
            ärendena handlar om tilltron till den sökandes berättelse.
          </note>
          <note>
            Jag tror också att tilltron till processen skulle öka om man
            hade fylliga beslutsmotiveringar. Jag är i och för sig glad över
            att Praxisutredningen konstaterar att det har skett en väsentlig
            förbättring när det gäller beslutsmotiveringarna sedan
          </note>
          <note>
            Utlänningsnämnden övertog överklagandena från regeringen. Men
            man konstaterar också att det finns behov av att gå vidare och
            utveckla beslutsmotiveringarna ännu mer.
          </note>
          <note>
            Det är nu min förhoppning att både
          </note>
          <note>
            Invandrarverket och Utlänningsnämnden tar fasta på detta när
            de skall komma in med sina svar till regeringen och att de försöker
            beskriva hur man skall åstadkomma sådana förbättringar.
          </note>
          <note type="speaker">
            Anf. 35 LENNART ROHDIN (fp):
          </note>
          <note>
            Fru talman! Det faktum att man i
          </note>
          <note>
            Praxisutredningen konstaterar att beslutsmotiveringarna har blivit
            bättre kunde i sig ge anledning till en kommentar.
          </note>
          <note>
            Men det jag tycker är viktigt att se närmare på är hur man formulerar
            sig. Det sägs att rättssäkerheten har ökat, eftersom beslutsmotiveringarna
            är mer enhetliga. Det är naturligtvis en viktig rättssäkerhetseffekt,
            men däri ligger också en risk för en mer generell bedömning, trots
            att varje asylärende naturligtvis skall behandlas individuellt
            utifrån sina individuella utgångspunkter.
          </note>
          <note>
            I mina frågor har jag också pekat på andra exempel. Om det inte
            kan uteslutas att en uppgiven tortyrskada även kan ha uppkommit
            på ett annat sätt, anförs detta i alldeles för många fall som
            skäl för att inte fästa tilltro till det uppgivna, trots att man
            inte har kunnat visa att det inte är tortyr som ligger bakom den
            framvisade skadan.
          </note>
          <note>
            Anf. 36 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Avslutningsvis vill jag upprepa det som jag har sagt
            tidigare, nämligen att det är viktigt att beslutsmotiveringarna
            tar upp alla de skäl som är avgörande för bedömningen i ärendet.
            Sedan blir det naturligtvis en samlad bedömning av de olika inslagen
            i en berättelse som leder fram till det slutliga beslutet.
          </note>
          <note>
            Men det är bra om man bygger upp beslutet på ett sådant sätt
            -- i trappsteg -- så att man ser att man har behandlat varje enskilt
            inslag som har betydelse för bedömningen.
          </note>
          <note type="speaker">
            Anf. 37 LENNART ROHDIN (fp):
          </note>
          <note>
            Fru talman! Jag tycker att det svar som kulturministern har givit
            visar på att man från regeringens sida är angelägen att fortsätta
            att förbättra rättssäkerheten när det gäller asylhanteringen.
            Jag ser fram emot den fortsatta hanteringen av detta.
          </note>
          <note>
            Jag inser naturligtvis också att det är svårt för regeringen
            att kommentera enskildheter även i de fall som gäller enskildheter
            som förekommer ganska generellt. Men jag är förhoppningsfull inför
            det fortsatta arbetet från regeringens sida på detta område.
          </note>
          <note>
            Överläggningen var härmed avslutad.
          </note>
          <note>
            8 § Svar på fråga 1993/94:515 om vapenembargot mot Bosnien
          </note>
          <note>
            Anf. 38 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Lennart Rohdin har ställt frågan om
          </note>
          <note>
            Sverige nu verkar för att FN skall försvara staten
          </note>
          <note>
            Bosnien-Hercegovina som vunnit folkrättsligt erkännande och invalts
            i FN. Dessutom nämner
          </note>
          <note>
            Lennart Rohdin frågan om ett lyftande av vapenembargot mot Bosnien-Hercegovina.
          </note>
          <note>
            FN och det internationella samfundet gör och har gjort stora
            ansträngningar för att genom förhandlingar nå en sådan lösning
            att Bosnien-
          </note>
          <note>
            Hercegovinas territoriella integritet kan bibehållas, och Sverige
            har konsekvent uttalat stöd för principen om ett bevarande av
            Bosnien-
          </note>
          <note>
            Hercegovinas enhet. Utöver förhandlingsansträngningarna har FN
            gjort omfattande konkreta insatser i syfte att underlätta en fredlig
            lösning av konflikten och att lindra krigets verkningar. En rad
            stater bidrar med ekonomiska, militära och personella resurser
            för att genomdriva FN:s resolutioner om skydd av humanitära transporter,
            skydd av civilbefolkningen i fredade zoner, införande av ekonomiska
            sanktioner mot Serbien-Montenegro osv. Sverige ger omfattande
            bidrag till detta arbete, framför allt genom de ca 1 300 svenska
            soldater som för närvarande tjänstgör i f.d. Jugoslavien.
          </note>
          <note>
            FN:s resurser är emellertid otillräckliga för att kunna säkerställa
            att redan fattade beslut respekteras fullt ut. I upprepade appeller
            har FN
          </note>
          <note>
            vädjat om ytterligare bidrag till Unprofor, och de nordiska länderna
            har nyligen i gemensamma démarcher i en lång rad stater uppmanat
            dessa att hörsamma generalsekreterarens appeller. Trots utfästelser
            om nya truppbidrag från ett antal länder har Unprofor dock icke
            uppnått en tillräcklig styrka för att till fullo kunna utföra
            de uppgifter man ålagts.
          </note>
          <note>
            Detta är det läge som vi befinner oss i. Vi kan beklaga att medlemsländerna
            inte har ställt större resurser till FN:s förfogande, men vi kan
            inte bortse från denna realitet. Lennart Rohdin antyder emellertid
            att FN borde gå längre än hittills och militärt försvara staten
            Bosnien-Hercegovinas territoriella integritet. För detta skulle
            krävas långt större resurser än vad FN i dag förfogar över, inte
            minst i form av omfattande marktrupp som sannolikt skulle behöva
            finnas kvar i området under lång tid framöver.
          </note>
          <note>
            För att FN skulle kunna intervenera skulle också krävas att FN-styrkan
            av säkerhetsrådet gavs en helt annan roll än dagens: den skulle
            i en sådan situation strida på den bosniska regeringens sida snarare
            än att vara neutral och verka förtroendeskapande mellan parterna.
            De politiska förutsättningarna för ett sådant säkerhetsrådsbeslut
            är inte för handen.
          </note>
          <note>
            Vapenembargot, som Rohdin också nämner i sin fråga, infördes
            av FN:s säkerhetsråd i september
          </note>
          <note>
            1991 i syfte att förkorta det pågående kriget och hindra att
            de väpnade striderna spred sig till nya områden. Embargot gällde
            hela det geografiska område som ingick i Jugoslavien. Eftersom
          </note>
          <note>
            Serbien-Montenegro lade beslag på storar delar av den tidigare
            jugoslaviska arméns utrustning kom embargot att missgynna den
            bosniska regeringssidan i den väpnade konflikt som utbröt i
          </note>
          <note>
            Bosnien-Hercegovina i april 1992.
          </note>
          <note>
            Sverige delar fortfarande den uppfattning som låg till grund
            för beslutet om att införa vapenembargot, nämligen att en ökad
            införsel av vapen till regionen inte skulle förkorta kriget utan
            snarare leda till en upptrappning och kanske även spridning av
            striderna. Om embargot hävdes skulle FN
          </note>
          <note>
            sannolikt bli tvunget att avbryta Unprofors insatser såväl som
            den humanitära hjälpen med ett ökat lidande för den civilbefolkning
            som utgör krigets offer som följd. Dessa är de främsta orsakerna
            till att det i FN:s säkerhetsråd inte skulle finnas stöd för något
            förslag om att upphäva embargot.
          </note>
          <note type="speaker">
            Anf. 39 LENNART ROHDIN (fp):
          </note>
          <note>
            Fru talman! Jag tackar utrikesministern för svaret.
          </note>
          <note>
            Sveriges omfattande insatser för att lindra konsekvenserna av
            kriget i Bosnien är väl omvittnade både i Sverige och ute i världen.
            Vad som har hänt är att Bosnien-Hercegovina, som folkrättsligt
            erkändes 1992 och som invaldes i FN, har angripits och utsatts
            för etnisk rensning och uppdelning.
          </note>
          <note>
            Det är riktigt som utrikesministern säger att FN
          </note>
          <note>
            uppenbarligen inte anser sig ha resurser för att återställa det
            läge som gällde innan kriget i Bosnien uppstod våren 1992. Men
            jag vill påpeka att FN:s säkerhetsrådsresolutioner i ord handlar
            om det förhållande som gällde innan kriget började och vilka principer
            man vill slå vakt om.
          </note>
          <note>
            Det har visat sig att FN och FN:s medlemsstater inte har varit
            beredda att satsa resurser eller ge mandat för att genomföra de
            resolutioner som FN:s säkerhetsråd utan veto från någon sida har
            fattat beslut om vid ett stort antal tillfällen.
          </note>
          <note>
            När man inte har möjligheter att värna staten
          </note>
          <note>
            Bosnien-Hercegovinas gränser såsom de erkändes
          </note>
          <note>
            1992 är det helt oacceptabelt och omoraliskt med ett vapenembargo
            som det som FN har utfärdat.
          </note>
          <note>
            Det drabbar och binder offret, dvs. Bosnien-
          </note>
          <note>
            Hercegovina, och förhindrar dess rätt enligt FN-
          </note>
          <note>
            stadgans artikel 51 att försvara sig själv.
          </note>
          <note>
            Anledningen till min fråga var att statsministern --
          </note>
          <note>
            förmodligen inte i egenskap av statsminister -- var i
          </note>
          <note>
            Washington för två veckor sedan och varnade president Clinton
            för att upphäva vapenembargot.
          </note>
          <note>
            Till min glädje kunde jag när jag var i Washington i torsdags
            konstatera att så många som 92 av senatens 100 senatorer inte
            tog den varningen alltför allvarligt utan röstade för att USA
            på något sätt skall verka för att vapenembargot upphävs.
          </note>
          <note>
            Anf. 40 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Som jag redovisar i mitt svar är detta en vid det
            här laget ganska lång kedja av händelser, tragik och svårigheter.
            Det är alldeles riktigt -- där håller jag verkligen med Lennart
            Rohdin -- att det onekligen finns en spänning och ett avstånd
            mellan de många resolutioner som har antagits i säkerhetsrådet
            och medlemsstaternas villighet att ställa trupp och resurser till
            FN:s förfogande.
          </note>
          <note>
            Vi får åtminstone vara tillfredsställda över att
          </note>
          <note>
            Sverige som en av FN:s medlemsnationer har agerat mycket lojalt
            och ställt upp både vad gäller humanitärt stöd, marktrupp och
            även med andra insatser, vilka vi vet är många. Vi försöker göra
            vad vi kan för att stötta upp FN:s ansträngningar.
          </note>
          <note>
            I det läge som vi nu befinner oss i kan jag ändå inte se att
            det finns någon annan väg än den FN försöker åstadkomma i förhandlingsgruppen
            eller koordineringsgruppen mellan USA, Ryssland och
          </note>
          <note>
            Europeiska unionen. Man måste arbeta för att få till stånd en
            förhandlingslösning. Sverige har givit sitt klara stöd för det
            arbetet. Jag tror att det är det vi måste göra i nuvarande situation.
          </note>
          <note type="speaker">
            Anf. 41 LENNART ROHDIN (fp):
          </note>
          <note>
            Fru talman! Problemet är ju bara att det under de över två år
            som kriget i Bosnien har pågått ständigt har sagts att man bör
            vara försiktig med att vidta annorlunda eller nya åtgärder just
            nu med tanke på hur läget är. Det är utrikesministern väl medveten
            om. Detta utnyttjas naturligtvis inte minst av de bosnienserbiska
            trupperna som vet att omvärlden kommer att förhålla sig avvaktande.
          </note>
          <note>
            Problemet är naturligtvis detta: Även om man bekänner sig till
            Bosniens territoriella integritet, vilket utrikesministern gör
            i dag, diskuterar man i de internationella förhandlingarna med
            allmän uppbackning -- även från svensk sida -- någon form av uppdelning
            inom de gränser som man säger sig värna. Man talar om procentsiffror:
            51--49, 58--42.
          </note>
          <note>
            Frågan är vem som kommer att kontrollera dessa gränser. Är det
            fullt ut Bosnien-Hercegovinas erkända regering, som FN:s säkerhetsrådsresolutioner
            har handlat om från början, eller sker det de facto en uppdelning
            efter den etniska rensning som har genomförts?
          </note>
          <note>
            Anf. 42 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Det är mycket tillfredsställande att det i de fem
            punkterna från Genèvemötet i fredags finns mycket klart utsagt
            principen om att Bosnien-
          </note>
          <note>
            Hercegovina skall bestå som stat. Det är väldigt bra att detta
            finns fastslaget.
          </note>
          <note>
            Jag tror inte att någon ser det som en möjlighet att efter detta
            fruktansvärda krig med de etniska rensningarna och övergreppen
            vrida klockan tillbaka till det läge som var innan kriget utbröt,
            när
          </note>
          <note>
            Jugoslavien ännu icke hade börjat sönderfalla i detta hänseende
            fruktansvärda sätt. Det som är en möjlighet är att, när freden
            har åstadkommits, börja försöka göra det möjligt för befolkningsgrupperna
            att återigen leva tillsammans. Jag tror att detta blir mycket
            mödosamt. Sverige har redan tagit initiativ till en grupp som
            arbetar med återuppbyggnad. Jag tror att vi kan bidra i detta
            hänseende.
          </note>
          <note type="speaker">
            Anf. 43 LENNART ROHDIN (fp):
          </note>
          <note>
            Fru talman! Visst kan det finnas anledning att vara pessimistisk.
            Men folkrätten bygger ju ändå på principer som måste hävdas. Under
            hela den tid som det kalla kriget har rått, och efter
          </note>
          <note>
            Helsingforsavtalet 1975, har frågan om att inte med våld få ändra
            gränser i Europa varit fastlagd.
          </note>
          <note>
            Efter murens fall 1989 verkar det som att vi inte klarar av att
            upprätthålla denna princip, nu när vi trodde att friheten och
            demokratin hade kommit till
          </note>
          <note>
            Europa.
          </note>
          <note>
            Men detta är allvarligt. Att anta säkerhetsrådsresolutioner som
            bara är till för att vara de ord som står på papperet är allvarligt
            för trovärdigheten till FN. Det är allvarligt att man i torsdags
            fick 92 av senatens 100 senatorer att uttala sig för ett hämmande
            av vapenembargot.
          </note>
          <note>
            Dessa beslut fattades på förslag av majoritetsledaren, demokraten
            Mitchell, och minoritetsledaren, republikanen Dole. Besluten fattades
            i frustration över Europas oförmåga att hantera sina egna problem
            och den egna regeringens oförmåga att ta ett ledarskap, när inte
          </note>
          <note>
            Europa klarar av att göra det ens på hemmaplan.
          </note>
          <note>
            Anf. 44 Utrikesminister MARGARETHA f420 &gt; AF
          </note>
          <note type="speaker">
            UGGLAS (m):
          </note>
          <note>
            Fru talman! Det är min mening att det hade varit bättre om senaten
            hade beslutat att rösta för fler marktrupper till Unprofor och
            om senaten hade varit beredd att rösta för mer av amerikanska
            bidrag för att bekosta FN:s utgifter. Det hade varit en mer konstruktiv
            politik. Nu väljer man någonting som också kan synas som en demonstrationspolitik.
            Man fattar ju inte de svåra besluten som svider på hemmaplan utan
            förklarar sin lojalitet på detta sätt.
          </note>
          <note>
            Senaten borde ha betänkt den situation som FN och
          </note>
          <note>
            Unprofor hamnar i.
          </note>
          <note type="speaker">
            Anf. 45 LENNART ROHDIN (fp):
          </note>
          <note>
            Fru talman! Visst kan man önska att USA även i
          </note>
          <note>
            Europa skulle ta det ledande ansvaret när det gäller att sända
            marktrupper såsom man gör på andra håll i världen för att ingripa
            i allvarliga konflikter. Jag tycker ändå att det på något sätt
            är litet förmätet att vi i Europa ropar efter att USA skall göra
            en avgörande insats även här i Europa genom att skicka sina soldater
            till våra slagfält.
          </note>
          <note>
            Men problemet med trovärdigheten, oavsett om man tycker att senaten
            borde ha tänkt sig något annat, är ju att det beslut som senaten
            fattade är ett uttryck för en frustration över Europa. Det är
            en frustration som jag tror kan få mycket allvarligare konsekvenser
            framöver när det gäller de atlantiska förbindelserna, vilket är
            allvarligt för säkerheten på många håll i
          </note>
          <note>
            Europa.
          </note>
          <note>
            Det som händer i Bosnien är ju inte unikt.
          </note>
          <note>
            Förutsättningarna för något liknande finns även på andra håll,
            även mycket närmare Sverige. Det skulle inte vara särskilt trevligt
            om USA också då valde att konstatera att man, om inte Europa klarar
            av att hantera situationen, står vid sidan om.
          </note>
          <note>
            Anf. 46 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Fru talman! Jag kräver inte en militär intervention av
          </note>
          <note>
            Förenta staterna och inte heller av något annat land.
          </note>
          <note>
            Men jag tror att det under lång tid hade varit en styrka om Amerika
            hade varit berett att delta i
          </note>
          <note>
            Unprofor i Bosnien också med marktrupp. Det hade gjort Förenta
            staternas röst i den här frågan ännu mera trovärdig.
          </note>
          <note>
            Nu är jag ändå tacksam för att Förenta staterna,
          </note>
          <note>
            Ryssland och EU gör gemensamma ansträngningar för att få till
            stånd en förhandlingslösning. Jag vet att detta är en förhoppning
            som vi har närt under två år, vilket Lennart Rohdin påpekade,
            men det hindrar inte att vi fortsätter på den vägen.
          </note>
          <note>
            Överläggningen var härmed avslutad.
          </note>
          <note>
            9 § Svar på fråga 1993/94:519 om beredningen av fråga om högre
            utbildning i
          </note>
          <note>
            Stockholmsregionen
          </note>
          <note>
            Anf. 47 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Eva Johansson har frågat mig på vilket sätt jag avser
            att uppfylla mitt löfte i ett interpellationssvar den 13 december
            1993 om att beredningsprocessen vad gäller den högre utbildningen
            i Stockholmsregionen skall ''ske under den största, och mycket
            angelägna öppenhet''.
          </note>
          <note>
            Den fråga Eva Johansson nu ställt till mig besvarade jag den
            12 april 1994. Jag ber att få hänvisa till detta svar.
          </note>
          <note>
            Jag står således fast vid vad jag lovat, nämligen att
          </note>
          <note>
            ''medverka till en öppen och berikande debatt före beslut om
            den högre utbildningen i
          </note>
          <note>
            Stockholmsregionen''.
          </note>
          <note>
            Då Eva Johansson, som framställt frågan, anmält att hon var förhindrad
            att närvara vid sammanträdet, medgav talmannen att Kristina
          </note>
          <note>
            Persson i stället fick delta i överläggningen.
          </note>
          <note type="speaker">
            Anf. 48 KRISTINA PERSSON (s):
          </note>
          <note>
            Fru talman! Jag tackar utbildningsministern för svaret. Men frågan
            som Eva Johansson ställde gällde på vilket sätt utbildningsministern
            vill medverka till att detta sker under den största och mycket
            angelägna öppenhet. Jag kan bara konstatera att jag på den frågan
            fortfarande inte har fått något svar. På vilket sätt skall det
            gå till?
          </note>
          <note>
            Anf. 49 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Kristina Persson kan vara alldeles lugn för att vi
            kommer att medverka på alla de sätt som fantasin erbjuder. Det
            normala är emellertid -- och det är mitt huvudsvar -- att efter
            det att en utredning som har inlett arbetet med de konkreta frågorna
            har fullföljt sitt arbete, kommer förslaget att remissbehandlas
            i sedvanlig ordning innan det förs vidare till riksdagen.
          </note>
          <note>
            Jag tror säkerligen att det därutöver kommer att finnas skäl
            att under utredningsarbetets gång pröva de former som kan befinnas
            vara angelägna för saken och att inhämta de synpunkter som kan
            finnas på denna fråga i hela Storstockholmsregionen.
          </note>
          <note type="speaker">
            Anf. 50 KRISTINA PERSSON (s):
          </note>
          <note>
            Fru talman! Orsaken till att frågan har ställts är ju att den
            utredning som utbildningsministern hänvisar till, Campus för mångfald,
            och det arbete som bedrevs under vintern och våren lades fram
            två dagar innan propositionen presenterades för riksdagen. Att
            det skedde två dagar innan propositionen presenterades är inte
            riktigt att beteckna som största möjliga öppenhet. Andra intressen
            hade alltså inte möjlighet att medverka i diskussionerna. Vi här
            i riksdagen hade inte möjlighet att ta del av utredningen innan
            propositionen lades fram. Det kallar jag inte för öppenhet.
          </note>
          <note>
            Anf. 51 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Kristina Persson måste vara offer för något missförstånd.
            Den utredning som jag hänvisar till tillsattes för några veckor
            sedan. I den ingår bl.a.
          </note>
          <note>
            representanter för Kristina Perssons eget parti.
          </note>
          <note>
            Den studie som Kristina Persson hänvisar till,
          </note>
          <note>
            Campus för mångfald, var en förstudie inför regeringens förslag
            i den proposition som riksdagen just nu behandlar. Den har ty
            följande heller inte lett fram till något konkret distinkt beslut
            eller rekommendation till beslut från regeringens sida utan tjänar
            som ett underlag för den bedömning som nu går vidare i den nytillsatta
            utredningen.
          </note>
          <note type="speaker">
            Anf. 52 KRISTINA PERSSON (s):
          </note>
          <note>
            Fru talman! Det är riktigt att det var ett underlag till propositionen,
            men det medgav ju inte någon möjlighet till dialog med andra intressen.
            Frågan om etablerande av ett nytt universitet i
          </note>
          <note>
            Storstockholmsområdet är av så stor betydelse, berör så oerhört
            många intressen och har så stor ekonomisk och kulturell betydelse
            för landet Sverige och för regionen Stockholm att det är angeläget
            att det arbete som bedrivs sker med bredd.
          </note>
          <note>
            Erfarenheterna hittills av hur man har arbetat inom
          </note>
          <note>
            Utbildningsdepartementet har alltså inte gjort oss trygga i förvissningen
            om att detta verkligen kommer att fungera. Den grupp som utbildningsministern
            nu hänvisar till är, såvitt jag är rätt underrättad, väldigt liten
            -- fem personer. Gruppen har fått uppdraget att bedriva detta
            arbete skyndsamt. Jag frågar mig då hur en grupp på fem personer,
            som skall bedriva ett utredningsarbete mycket skyndsamt, verkligen
            skall kunna göra detta under största möjliga öppenhet och i dialog
            med regionens företrädare och andra intressen. Den kan ju inte
            heller betecknas som parlamentariskt sammansatt, eftersom den
            är så liten.
          </note>
          <note>
            Anf. 53 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Kristina Persson får ursäkta mig om jag nu tycker
            att hon är en smula grälsjuk. Om vi i stället diskuterade saken,
            nämligen hur Storstockholms behov av högre utbildning och forskning
            bäst skall tillgodoses, skulle denna debatt vara oändligt mer
            stimulerande.
          </note>
          <note>
            Fru talman! Därutöver har jag det största förtroende för att
            inte minst Bosse Ringholm kommer att tillse att den öppenhet som
            Kristina Persson efterfrågar också kommer att uppnås i praktiken.
          </note>
          <note type="speaker">
            Anf. 54 KRISTINA PERSSON (s):
          </note>
          <note>
            Fru talman! Jag beklagar om utbildningsministern uppfattar mig
            som grälsjuk -- det vill jag verkligen inte framstå som. Jag anser
            att det här är en fråga som samtliga partier skall samarbeta om
            för att finna goda lösningar på. Det handlar om organisationen
            av utbildningen, inriktningen av utbildningen och lokalisering
            och finansiering av utbildningssatsningen, som måste vara mycket
            stor.
          </note>
          <note>
            Vi är ju eniga om behovet både av expansion och av kvalitet i
            den högre utbildningen i Sverige.
          </note>
          <note>
            Vi har naturligtvis fullt förtroende för Bosse
          </note>
          <note>
            Ringholm, men jag vidhåller att fem personer och skyndsamt utredningsarbete
            inte är att beteckna som den förankring och den bredd i arbetet
            som vi är angelägna om att framhålla.
          </note>
          <note>
            Jag vill tillägga en fråga: Kan jag tolka det utbildningsministern
            nu säger så att den här frågan först och främst skall remissbehandlas
            när arbetet i den här lilla gruppen är slutfört och att den sedan
            skall föreläggas riksdagen för beslut? I så fall kommer man att
            få en parlamentarisk förankring i beslutet.
          </note>
          <note>
            Anf. 55 Utbildningsminister PER UNCKEL
          </note>
          <note>
            (m):
          </note>
          <note>
            Fru talman! Självfallet måste det gå till på detta sätt.
          </note>
          <note>
            Jag kan inte föreställa mig att kommittén skulle komma fram till
            ett resultat som av något formellt skäl inte kräver riksdagsbehandling.
            Det ingår dessutom i kommittédirektiven att man efter det att
            arbetet är slutfört skall underställa resultatet en bred remissomgång.
          </note>
          <note>
            Jag tycker att detta, precis som Kristina Persson säger, är viktigt.
            Huvudstadens utbildnings- och forskningsmöjligheter är förvisso
            av central betydelse för hela huvudstadsregionen, men också för
            hela landet, såsom den huvudstad Stockholm är.
          </note>
          <note>
            Jag kan försäkra Kristina Persson, att om vi nu övergår från
            form till sak kommer vi att finna varandra i en bra lösning för
            Storstockholms och landets framtid när det gäller högre utbildning
            och forskning.
          </note>
          <note>
            Överläggningen var härmed avslutad.
          </note>
          <note>
            10 § Svar på fråga 1993/94:478 om
          </note>
          <note>
            Europaparlamentets åtgärder mot barnpornografi
          </note>
          <note>
            Anf. 56 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Margareta Israelsson har frågat statsrådet Ulf Dinkelspiel
            vilka åtgärder han ämnar vidta för att Sverige som en eventuell
            EU-medlem inte blir ett hinder i arbetet mot barnpornografi i
          </note>
          <note>
            Europa. Frågan har överlämnats till mig.
          </note>
          <note>
            Margareta Israelssons fråga har sin bakgrund i en resolution
            om pornografi som Europaparlamentet avgett. I denna beklagar parlamentet
            att EG-
          </note>
          <note>
            kommissionen konstaterat att den inte har någon behörighet på
            detta område och att
          </note>
          <note>
            Maastrichtfördraget när det gäller rättsligt samarbete endast
            tillåter mellanstatligt samarbete, där
          </note>
          <note>
            Europaparlamentet inte har någon roll att spela.
          </note>
          <note>
            Detta hindrar emellertid inte parlamentet från att uttala sig
            i frågan, och i resolutionen uttalar man bl.a. att inte bara tillhandahållande
            och försäljning utan också innehav, förvärv, utlåning och byte
            av barnpornografi bör vara straffbart.
          </note>
          <note>
            Ett EU-medlemskap innebär alltså inte att vi överlåter någon
            lagstiftningsmakt på detta område.
          </note>
          <note>
            Som konstitutionsutskottet, i anledning av en motion av Thage
            G Peterson m.fl. socialdemokrater, uttalat i samband med de grundlagsändringar
            inför ett EU-
          </note>
          <note>
            medlemskap som nu antagits som vilande, öppnar den vilande grundlagsändringen
            inte möjlighet att i framtiden överlåta beslutanderätt som väsentligt
            rubbar viktiga tryckfrihetsrättsliga principer utan samtidig ändring
            av grundlag.
          </note>
          <note>
            Från svensk sida deltar vi gärna i internationellt samarbete
            för att komma till rätta med barnpornografin. Som sägs i den lagrådsremiss
            om ökat skydd för barn som nyligen överlämnats till
          </note>
          <note>
            Lagrådet, är det också regeringens avsikt att låta utreda frågan
            om barnpornografibrottet i ett bredare perspektiv. I det sammanhanget
            kan impulser från andra länder vara av stort värde.
          </note>
          <note type="speaker">
            Anf. 57 MARGARETA ISRAELSSON (s):
          </note>
          <note>
            Fru talman! Jag ber att få tacka statsrådet för svaret på min
            fråga och hälsa statsrådet välkommen in i debatten i det här mycket
            viktiga ärendet.
          </note>
          <note>
            Jag ställde frågan till Ulf Dinkelspiel, då jag tycker att det
            är viktigt att vi inför ett medlemskap i EG
          </note>
          <note>
            också funderar över hur vi skall kunna ta del av saker som är
            viktiga för medlemsländerna.
          </note>
          <note>
            När Europaparlamentet föreslår en harmonisering av medlemsländernas
            strafflagar till skydd för barn gör man det därför att man ser
            det som ett led i kampen mot kvinnoförtryck och barnsexturism.
            Jag tycker att det är bra, och det är tråkigt att statsrådet väljer
            att uttrycka sig som om det här bara vore en formsak: ''Detta
            hindrar emellertid inte parlamentet från att uttala sig i frågan
            -- -- --.''
          </note>
          <note>
            Jag vill gärna understryka betydelsen av internationellt samarbete
            när det gäller att arbeta mot barnpornografi. Det har ju slagits
            fast i Nordiska rådet, i Europarådet, i Europaparlamentet, i FN,
            i
          </note>
          <note>
            Interpol osv. att internationellt samarbete för att komma till
            rätta med det här är mycket viktigt.
          </note>
          <note>
            Därför hade jag en förhoppning om att vi som medlemmar i EG --
            vilket jag hoppas att vi blir --
          </note>
          <note>
            skulle visa att vi också finner det betydelsefullt att ta itu
            med den här frågan.
          </note>
          <note>
            Den avsikt att utreda vidare som den här lagrådsremissen pekar
            på är ju samma avsikt som vi här i kammaren i över ett och ett
            halvt år har mött från Justitiedepartementets sida. Jag undrar
            när den avsikten kommer att visa sig i någon handling.
          </note>
          <note>
            Genom det motstånd som i dag har manifesterats från departementet
            går ju inte Sverige in i EG med ett gott renommé på det här området.
          </note>
          <note>
            Anf. 58 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Jag vill först tydligt markera att jag också finner
            det utomordentligt angeläget att
          </note>
          <note>
            Sverige, såväl inom ramen för den europeiska unionen som i andra
            internationella sammanhang, aktivt deltar i arbetet med att motverka
            barnpornografi. Jag kan hålla med om att jag tidigare kanske inte
            har varit tydlig, men jag hoppas att detta är tydligt nog.
          </note>
          <note>
            Samtidigt hoppas jag att Margareta Israelsson och jag är överens
            om att vi skall hålla fast vid det som vi tidigare har stridit
            för, nämligen att vi i det svenska parlamentet beslutar om svensk
            grundlag. Men det får inte vara ett hinder för att vi på bästa
            möjliga sätt samverkar, bl.a. med unionens länder, för att motverka
            barnpornografi.
          </note>
          <note>
            När det gäller den andra frågan som kom upp, som jag förstår
            ligger till grund för den fråga som ställdes till Ulf Dinkelspiel,
            har vi från departementets sida på ett tidigt stadium både dragit
            upp riktlinjer för en utredning vad gäller kriminalisering av
            innehav av barnpornografi och arbetat fram riktlinjer för andra
            frågor som behöver penetreras när det gäller övergrepp mot barn.
            Men eftersom vi samtidigt visste att konstitutionsutskottet skulle
            ta ställning till ett eventuellt förslag om kriminalisering av
            innehav av barnpornografi, hade det varit litet egendomligt om
            vi från departementets sida hade startat en utredning och föregripit
            konstitutionsutskottets eventuella beslut. Men vi hade förberett
            detta arbete, och efter det beslut som konstitutionsutskottet
            fattade för två veckor sedan har vi nu aviserat att vi formaliserar
            de här direktiven.
          </note>
          <note type="speaker">
            Anf. 59 MARGARETA ISRAELSSON (s):
          </note>
          <note>
            Fru talman! Det här är inte riktigt med sanningen överensstämmande.
            När vi i kammaren den 25 mars förra året debatterade kriminalisering
            av innehav av barnpornografi, gjorde vi det med utgångspunkt i
            ett justitieutskottsbetänkande, där man hänvisade till den beredning
            -- den mycket stora och genomgripande beredningen, som man sade
            i debatten -- som pågick inom departementet. Det arbetet var redan
            i gång, trots att det sedan kom att presenteras för remissinstanserna
            först i november samma år.
          </note>
          <note>
            När man förbereder ett medlemskap talas det så mycket om att
            vi skall harmonisera våra lagar. När nu land efter land väljer
            att kriminalisera innehav av barnpornografi, är det märkligt att
            vi just på detta område inte tycker att det är viktigt att göra
            sammalunda. I den promemoria som departementet presenterade hänvisas
            till Europarådets ministerkommitté. Betänkandet från EU-
          </note>
          <note>
            parlamentet kom inte förrän den 17 december, så det det kunde
            inte finnas med där.
          </note>
          <note>
            Anf. 60 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Det arbete som Margareta Israelsson hänvisar till
            var också ett mycket omfattande arbete, som över huvud taget gällde
            möjligheterna att på ett bättre sätt skydda barn mot övergrepp.
            Det var också det arbetet som resulterade i den lagrådsremiss
            som regeringen beslutade om i förra veckan.
          </note>
          <note>
            Det är riktigt att under våren 1993 fördes även frågan om ändring
            av grundlag för kriminalisering av innehav in i utredningen.
          </note>
          <note>
            Departementspromemorian resulterade i att vi inte hade tillräckligt
            underlag för att gå vidare. Det fanns inte heller några mera omfattande
            protester i första rundan. Sedan har vi alla blivit medvetna om
            vad som har hänt, och det är därför som vi har tagit initiativ.
          </note>
          <note>
            Sedan vill jag också påpeka att det runt om i Europa förs en
            motsvarande debatt som den som förs i
          </note>
          <note>
            Sverige. Även om uppfattningen har blivit en annan är det faktiskt
            väldigt få länder som kriminaliserat innehav.
          </note>
          <note type="speaker">
            Anf. 61 MARGARETA ISRAELSSON (s):
          </note>
          <note>
            Fru talman! Nu tillhör jag inte dem som har börjat att arbeta
            med den här frågan alldeles nyligen och som har låtit mig påverkas.
            Men jag tycker att vi som politiker måste påverkas av det som
            händer i vårt samhälle och det som händer barnen. Det här är en
            fråga som jag har arbetat med under många år här i riksdagen.
          </note>
          <note>
            När vi nu visar upp vårt ansikte när det gäller frågan om barnpornografi,
            kan man se att vi har valt att lägga denna fråga åt sidan. Vi
            har vetat att Sverige är ett av de länder som ingår som en stark
            handelspartner. Vi vet att svenskar har sysslat med sexturism
            där också barnpornografi har ingått.
          </note>
          <note>
            Frågan om hur detta skall förändras i grundlagen måste väl ankomma
            på Justitiedepartementet och landets justitieminister. Det är
            väl ändå departementet som har ansvar för lagstiftningen.
          </note>
          <note>
            Anf. 62 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Självfallet har vi ansvar för lagstiftningen, och
            självfallet skall vi ta till oss de tankar som vi kanske inte
            alltid själva har tänkt från början. Men Margareta Israelsson
            förenklar problemet. En del av de förslag som har kommit från
            socialdemokraterna är sådana att de t.o.m. kan urholka skyddet
            för barnen. Detta är otroligt komplicerat. Vi måste därför verkligen
            veta att vi ger barnen ett ökat skydd, så att vi inte plötsligt
            efter en snabb förändring upptäcker att vi i stället har försämrat
            skyddet.
          </note>
          <note>
            Sedan sätter jag ett stort frågetecken inför påståendet att Sverige
            är en stark handelspartner. Jag är också väl medveten om att svenska
            män inte är bättre än andra män när det gäller den här typen av
            handel.
          </note>
          <note>
            Men att Sverige skulle vara transitland för denna verksamhet
            har senare tiders undersökningar tack och lov visat att så inte
            är fallet.
          </note>
          <note type="speaker">
            Anf. 63 MARGARETA ISRAELSSON (s):
          </note>
          <note>
            Fru talman! Nej, jag tror inte att Sverige är ett transitland
            i dag. Men jag tror att Sverige kommer att bli det, om vi blir
            det enda land som fram till 1999
          </note>
          <note>
            tillåter innehav av barnpornografi, samtidigt som vi slår undan
            fötterna för polisen när det gäller att göra någonting åt denna
            smutsiga hantering.
          </note>
          <note>
            När jag i januari 1993 väckte min motion fick jag till svar i
            denna kammare av Moderata samlingspartiets företrädare att frågan
            höll på att utredas mycket genomgripande på Justitiedepartementet
            och att vi skulle få frågan belyst. När svaret, som bestod av
            en och en halv sida text, kom följdes det av en debatt.
          </note>
          <note>
            Man sade då att frågan skulle börja utredas, att den togs på
            största allvar och att man verkligen skulle ta itu med denna hantering.
            Då undrar jag: Varför gjorde man inte det från början? Varför
            bemöttes de motioner som väcktes redan i januari 1993 med detta
            dröjsmål som gjorde att man hamnade utanför möjligheten att genomföra
            en förändring av grundlagen inom den tidsrymd som fanns?
          </note>
          <note>
            Kunskapen om vilka tider som gällde måste ju ha funnits på Justitiedepartementet.
          </note>
          <note>
            Anf. 64 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Jag utgår ifrån att Margareta Israelsson är medveten
            om att grundlagslagstiftning kräver väldigt mycket tid. Jag kan
            tillstå att vi i departementspromemorian kunde ha ägnat mer trycksvärta
            åt att belysa problemen som motiverade att vi behöver gå vidare
            och göra djupare analyser.
          </note>
          <note>
            Då hade kanske en del av de missuppfattningar som har uppkommit
            varit undanröjda. Men det är lätt att vara efterklok. Eftersom
            vi såg det som väsentligt att i promemorian redovisa de förslag
            som var framarbetade -- och vi har faktiskt framarbetat många
            förslag av betydelse till skydd för barnen --
          </note>
          <note>
            fann vi inga skäl att djupare redovisa varför vi inte då kunde
            lägga fram ett förslag. Men i efterhand kan jag se att vi själva
            hade sluppit väldigt mycket smutskastning om vi hade varit tydligare
            på den punkten.
          </note>
          <note>
            Överläggningen var härmed avslutad.
          </note>
          <note>
            11 § Svar på fråga 1993/94:513 om begränsning av antalet privatägda
            skjutvapen
          </note>
          <note>
            Anf. 65 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Tage Påhlsson har frågat mig om regeringen har för
            avsikt att ta initiativ till en översyn av vapenlicenslagstiftningen
            med syfte att begränsa antalet privatägda skjutvapen i landet.
            Som bakgrund till sin fråga anför Tage Påhlsson att
          </note>
          <note>
            Sverige tillhör de skjutvapentätaste länderna i världen med närmare
            två miljoner licensierade vapen. Vidare gör han gällande att det
            stjäls omkring
          </note>
          <note>
            20 000 vapen per år varav 12 000 privatägda. Tage
          </note>
          <note>
            Påhlsson påstår också att många vapen i privat ägo används sparsamt,
            men eftersom licensen gäller på obestämd tid ''hänger även bössan
            kvar på väggen''.
          </note>
          <note>
            Han föreslår med hänsyn härtill att möjligheten att tidsbegränsa
            licensgivningen till förslagsvis fem år bör övervägas.
          </note>
          <note>
            Det är riktigt att vi i Sverige har ungefär två miljoner registrerade
            civila skjutvapen. En stor del av dessa utgörs emellertid av hagelgevär
            och andra typer av jaktvapen som i de flesta andra länder inte
            är underkastade krav på licens och därmed inte heller registrerade.
            Att Sverige vid en jämförelse med andra länder kan framstå som
            vapentätt beror alltså snarare på att vi har en internationellt
            sett sträng vapenlagstiftning än att vi skulle vara liberala på
            detta område.
          </note>
          <note>
            När det gäller antalet stulna vapen per år är Tage
          </note>
          <note>
            Påhlssons uppgifter helt felaktiga. År 1993 anmäldes totalt 1
            774 skjutvapen som stulna eller förkomna, alltså mindre än en
            tiondel av vad Tage Påhlsson påstår. Av det totala antalet utgjorde
            stulna civila vapen endast 450.
          </note>
          <note>
            Detta innebär emellertid inte att det finns anledning att se
            mindre allvarligt på de vapenstölder som faktiskt sker och den
            risk som finns att de stulna vapnen skall komma att användas vid
            brott. En av de åtgärder som på regeringens initiativ har genomförts
            för att minska denna risk är den s.k.
          </note>
          <note>
            vapenamnestin. Denna ledde till att över 17 000
          </note>
          <note>
            vapen lämnades in till polisen under en tremånadersperiod förra
            året. Det kan antas att dessa utgjordes av både stulna vapen och
            sådana som av något annat skäl innehades utan licens.
          </note>
          <note>
            På förslag av regeringen har straffet för bl.a. olaga vapeninnehav
            skärpts genom att en särskild straffskala införts för de grova
            brotten.
          </note>
          <note>
            Regeringen har också tagit initiativ till en översyn av vapenlagen,
            bl.a. för att utröna om lagstiftningen i något avseende behöver
            ändras för att uppfylla EU:s minimikrav på detta område. Utgångspunkten
            för översynen är att vi skall behålla vår internationellt sett
            stränga vapenlagstiftning även vid ett inträde i
          </note>
          <note>
            EU. Ett betänkande med detta innehåll remissbehandlas för närvarande.
          </note>
          <note>
            Enligt vår nuvarande vapenlag får ett vapentillstånd tidsbegränsas,
            om det med hänsyn till särskilda omständigheter kan förutses att
            behovet av vapnet inte kommer att bli varaktigt. Vidare kan ett
            vapentillstånd alltid återkallas om t.ex. något behov av vapnet
            inte längre föreligger eller om innehavaren visat oaktsamhet med
            vapnet.
          </note>
          <note>
            Att införa obligatorisk tidsbegränsning av alla vapentillstånd
            skulle medföra stora kostnader och besvär såväl för det allmänna
            som för landets vapenägare. Jag kan inte finna detta motiverat.
          </note>
          <note>
            Vapenägarna består till allra största delen av seriösa jägare
            och sportskyttar som följer gällande regler och hanterar sina
            vapen på ett omdömesgillt sätt.
          </note>
          <note>
            Tillgängliga resurser bör i stället användas för att ingripa
            mot dem som missköter sig.
          </note>
          <note>
            Avslutningsvis vill jag i detta sammanhang påpeka att vapenlagen
            också innehåller stränga bestämmelser om hur vapen skall förvaras.
            Dessa bestämmelser har skärpts relativt nyligen. Den som hänger
            bössan på väggen, för att använda Tage
          </note>
          <note>
            Påhlssons ord, får, om han inte vidtar ordentliga säkerhetsåtgärder,
            räkna med risken att vapnet blir omhändertaget och licensen indragen.
          </note>
          <note type="speaker">
            Anf. 66 TAGE PÅHLSSON (c):
          </note>
          <note>
            Fru talman! Jag får tacka justitieministern för svaret.
          </note>
          <note>
            Det var ett utförligt svar, vilket jag ser positivt på. Jag ser
            att justitieministern delar min oro över utvecklingen.
          </note>
          <note>
            Jag får beklaga om jag har kommit med en felaktig uppgift om
            antal stulna vapen. Jag har litat, vilket jag kanske inte skulle
            ha gjort, på medierna. Både
          </note>
          <note>
            TV och tidningar har gått ut med uppgifter. Jag har inte kollat
            upp siffrorna, och nu har jag inte haft en chans eftersom jag
            fick det skrivna svaret för tio minuter sedan. Jag utgår från
            att justitieministern har rätt och jag fel.
          </note>
          <note>
            Icke desto mindre framgick det av de artiklar och
          </note>
          <note>
            TV-program som jag tagit del av att antalet stulna vapen ökar.
            Tendensen är ökande. Det är i alla fall någonting som borde vara
            oroande -- jag hoppas att statsrådet håller med mig.
          </note>
          <note>
            Vapen används vid brott, och det är ju en sak. Men vapen används
            även i andra sammanhang, och det ser jag är oroande. Vi börjar
            faktiskt komma i samma situation som i USA, att det finns vapen,
            även skjutvapen, i skolorna. Det är skrämmande.
          </note>
          <note>
            Det tyder på att det finns för många vapen i svang.
          </note>
          <note>
            Det skulle vara intressant att höra vad justitieministern tycker
            om följande: Är det helt orealistiskt att tänka sig en tidsbegränsning
            av vapentillstånden? Kan man tänka sig någon annan modell, om
            situationen förvärras? Det finns många som har vapen på väggen.
            Man kan ha vapen på väggen bara man har slutstycket inlåst. Om
            än inte i min bekantskapskrets, så finns det många i min nära
            krets som har dem på det sättet. Jag skulle vilja höra vad statsrådet
            säger om möjligheten att se över det hela.
          </note>
          <note>
            Anf. 67 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Jag beklagar, men även den ytterligare uppgift som
            Tage Påhlsson förde fram om att antalet stulna vapen -- om vi
            talar om vapen för vilka det finns licens -- skulle öka är felaktig.
            De siffror som jag nämnde för 1993 är lägre än på flera år.
          </note>
          <note>
            Däremot har vi problem med illegala vapen, och det är detta vi
            kanske skall koncentrera oss på. Som jag sade tidigare är merparten
            av dem som har licens seriösa jägare som förvarar sina vapen på
            ett bra sätt. Det vi måste lägga resurser på är att hindra att
            illegala vapen kommer in i Sverige och att jaga de illegala vapen
            som finns i Sverige. Det är oro därvidlag som ligger bakom vårt
            försök att utöka samarbetet bl.a. med Ryssland och de baltiska
            staterna. Vi har tagit initiativ till att omorganisera en del
            av den centrala polisiära verksamheten för att få en slagkraftigare
            enhet för att komma åt denna typ av illegal verksamhet. Det är
            där vi har problemen.
          </note>
          <note>
            Det är där vi behöver koncentrera våra resurser.
          </note>
          <note type="speaker">
            Anf. 68 TAGE PÅHLSSON (c):
          </note>
          <note>
            Fru talman! Jag är litet förvånad över att justitieministern
            desavouerar alla uppgifter som massmedierna har gått ut med. Jag
            kan som sagt bara beklaga att jag har litat på dem. Icke desto
            mindre stjäls det en hel del vapen. Jag håller med om att det
            är många illegala vapen i svang. De kommer från andra länder men
            det tillverkas också egna vapen i vårt land, det vet vi.
          </note>
          <note>
            Hur skall vi komma till rätta med detta? Jag tror inte att man
            kan skaffa fram tillräckligt många poliser för att klara det.
            Skall vi inte kunna ta till åtminstone den metod som vi har, nämligen
            licensgivning och litet större kontroll av licensgivningen för
            att den vägen börja få ordning på vapeninnehav?
          </note>
          <note>
            Vi talar nu om civila vapen. Vi vet också att det stjäls mycket
            militära vapen. Där är det, såvitt jag vet, ett mörkertal som
            man inte vill släppa ut.
          </note>
          <note>
            Anf. 69 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Det är helt rätt att det har förekommit omfattande
            stölder av militära vapen, vilket har resulterat i att försvarsministern
            har tagit initiativ till väsentliga förändringar för att skapa
            säkrare förvaring av militära vapen. Det senaste årets erfarenheter
            tyder på att de åtgärder som har vidtagits har gett goda effekter.
          </note>
          <note type="speaker">
            Anf. 70 TAGE PÅHLSSON (c):
          </note>
          <note>
            Fru talman! Det låter väldigt bra.
          </note>
          <note>
            Jag skulle avslutningsvis vilja säga att jag tycker att det är
            bra med skärpt straff för olaga vapeninnehav.
          </note>
          <note>
            Det är bra att man inom regeringen har tagit initiativ till översyn
            av vapenlagen. Det var bra med vapenamnesti, det är ingen tvekan
            om det. Det fördes in över 17 000 vapen som var olicensierade,
            en del av dem kanske stulna.
          </note>
          <note>
            Nuvarande vapenlagen ger, som också framgår av svaret, möjlighet
            till tidsbegränsat vapentillstånd i särskilda fall, som det heter.
            Hur ofta används den möjligheten?
          </note>
          <note>
            Anf. 71 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Jag kan faktiskt inte ange någon siffra eller någon
            procentsats, men det är i en klar minoritet av fallen som tidsbegränsad
            licens ges.
          </note>
          <note type="speaker">
            Anf. 72 TAGE PÅHLSSON (c):
          </note>
          <note>
            Fru talman! Det är uppenbart att det där finns en liten öppning.
            Man skulle i någon mån kunna skärpa sig och utnyttja den möjligheten
            litet oftare för att den vägen försöka begränsa det fria vapenflödet.
          </note>
          <note>
            Anf. 73 Justitieminister GUN HELLSVIK
          </note>
          <note>
            (m):
          </note>
          <note>
            Fru talman! Då gäller det att vara observant så att man inte
            ser detta med tidsbegränsad licens som en prövotid. Min uppfattning
            är att man skall vara mycket restriktiv när det gäller att bevilja
            licens men att man, precis som jag sade i mitt svar, skall använda
            det tidsbegränsade tillståndet då man kan förutse att behovet
            av vapnet inte kommer att bli varaktigt. Men man får vara försiktig
            så att man inte vänder på det och tar till tidsbegränsning för
            att se hur det går.
          </note>
          <note>
            Överläggningen var härmed avslutad.
          </note>
          <note>
            12 § Svar på fråga 1993/94:493 om regionalpolitiskt stöd till
            Västervik
          </note>
          <note>
            Anf. 74 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Krister Örnfjäder har frågat mig om jag kan lämna
            ett svar när en ansökan från Västerviks kommun om att få ingå
            i stödområdet skall behandlas.
          </note>
          <note>
            De senaste årens mycket besvärliga arbetsmarknadssituation i
            de flesta delar av vårt land har bl.a. lett till att en rad kommuner
            gjort framställningar om att få bli tillfälligt inplacerade i
            stödområde. Motiven för att tillfälligt placera in ytterligare
            områden i stödområden är också för närvarande starka. Jag avser
            att föreslå regeringen att pröva dessa framställningar i ett sammanhang.
          </note>
          <note>
            Vid en sådan prövning görs en omfattande analys av situationen
            inte bara i de direkt berörda kommunerna utan även i övriga kommuner.
            En analys och prövning av detta slag pågår för närvarande inom
            regeringskansliet, och beslut om tillfälliga inplaceringar i stödområde
            kan väntas under våren.
          </note>
          <note type="speaker">
            Anf. 75 KRISTER ÖRNFJÄDER (s):
          </note>
          <note>
            Fru talman! Jag vill tacka arbetsmarknadsministern för svaret.
            Jag är naturligtvis medveten om att det finns problem i många
            kommuner. För Västerviks del är det enligt min åsikt nödvändigt
            att vi får del av det regionalpolitiska stödet. Västerviks kommun
            och
          </note>
          <note>
            Kalmar läns länsstyrelse har gjort samma bedömning.
          </note>
          <note>
            I april förra året beslutade regeringen att Högsby,
          </note>
          <note>
            Hultsfreds, Vimmerby och Valdemarsviks kommuner skulle få ingå
            i det tillfälliga stödområdet. Det tycker jag var ett mycket bra
            beslut och har fått många positiva effekter i de berörda kommunerna.
          </note>
          <note>
            För Västerviks kommuns del innebär det att
          </note>
          <note>
            Västervik i princip blir omringad av kommuner som har regionalpolitiskt
            stöd. Detta tillsammans med den allmänna situationen på arbetsmarknaden
            har inte gjort situationen lättare för de boende i
          </note>
          <note>
            Västerviks kommun. Med tanke på vår situation i jämförelse med
            andra kommuner vill jag påstå att vi är i minst samma behov av
            den här typen av stöd.
          </note>
          <note>
            Jag tycker att det är nödvändigt att beslutet fattas snart. Det
            lär det väl göras, av svaret att döma. Det står ''under våren'',
            så det kan inte vara så lång tid kvar. Jag hoppas att det innebär
            ett positivt besked för Västerviks kommun.
          </note>
          <note>
            Anf. 76 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Arbetsmarknadsutskottet har i dag justerat ett betänkande
            om regionalpolitiken.
          </note>
          <note>
            Betänkandet är på väg till kammaren. Seden är den att riksdagen
            först beslutar om ordinarie stödområden ett och två, därefter
            fattar regeringen beslut om tillfälliga stödområden.
          </note>
          <note>
            Om bl.a. samordningen sker i tid bör beslutet vara fattat efter
            det att riksdagen fattat sitt beslut. Nu på måndag kommer jag
            att få en föredragning om tillståndet i landets samtliga kommuner.
          </note>
          <note>
            Överläggningen var härmed avslutad.
          </note>
          <note>
            13 § Svar på fråga 1993/94:520 om gymnasieutbildningen för invandrarungdomar
          </note>
          <note type="speaker">
            Anf. 77 Statsrådet BEATRICE ASK (m):
          </note>
          <note>
            Fru talman! Margitta Edgren har frågat mig om invandrarungdomar
            har rätt till plats på ett nationellt program, när de kommit till
            Sverige i åldern 16--20
          </note>
          <note>
            år och avslutat det individuella programmet i gymnasieskolan
            efter det att de uppnått en ålder över
          </note>
          <note>
            20 år.
          </note>
          <note>
            Enligt skollagens 5 kap. 1 § är gymnasieskolan avsedd att påbörjas
            av ungdomar efter avslutad grundskoleutbildning eller motsvarande
            fram t.o.m.
          </note>
          <note>
            med det första kalenderhalvår som de fyller tjugo år.
          </note>
          <note>
            En elev som har avslutat ett individuellt program har rätt att
            sedan påbörja ett nationellt eller specialutformat program innan
            de passerar åldersgränsen.
          </note>
          <note>
            Skollagens föreskrifter gäller alla ungdomar.
          </note>
          <note>
            Åldersgränsen gäller således inte enbart invandrarungdomar. Även
            för ungdomar som på grund av inlärningssvårigheter, dålig studiemotivation
            eller sociala problem halkat efter i grund- eller gymnasieskolan
            kan åldersregeln medföra problem, om de inte påbörjat studier
            vid ett gymnasieprogram före 20 år, alternativt om de redan fått
            en gymnasieutbildning.
          </note>
          <note>
            Det finns dock inget som hindrar att man i den plan som skall
            utarbetas för varje elev som går ett individuellt eller specialutformat
            program inkluderar delar av eller ett helt nationellt program
            inom kommunen. Eleven har sedan, oavsett ålder, rätt att fullfölja
            den planen. Jag vill snarare påstå att det är både naturligt och
            lämpligt, eftersom det för fortsatta studier och/eller arbete
            är viktigt att ha de kunskaper gymnasieskolan skall ge. De insatser
            som görs inom ramen för det individuella programmet för dessa
            elever bör syfta till att eleven sedan går en utbildning inom
            ett nationellt eller ett specialutformat program i gymnasieskolan.
            Detta har framgått av tidigare propositioner.
          </note>
          <note>
            Om den plan som läggs upp inte innebär att eleven skall läsa
            delar av eller ett helt nationellt program och eleven efter det
            att planen fullföljts är äldre än
          </note>
          <note>
            20 år, är eleven inte behörig att börja ett nationellt program
            i gymnasieskolan.
          </note>
          <note>
            De elever som passerat 20-årsgränsen har möjlighet att studera
            på komvux. Enligt skollagen skall gymnasial vuxenutbildning ge
            vuxna kunskaper och färdigheter motsvarande de som ungdomar kan
            få genom gymnasieskolan. Kommunerna skall sträva efter att erbjuda
            utbildning som svarar mot efterfrågan och behov, vilket också
            framgår av skollagen.
          </note>
          <note type="speaker">
            Anf. 78 MARGITTA EDGREN (fp):
          </note>
          <note>
            Fru talman! Jag tackar för svaret, som jag tycker var mycket
            bra och fylligt. Jag skall vidarebefordra det till dem som frågat
            mig, nämligen Baldersskolan i
          </note>
          <note>
            Uppsala, som jag skrev i min fråga. På den skolan hade man inte
            kunnat få något svar från Skolverket.
          </note>
          <note>
            Inte heller jag har kunnat få något svar från
          </note>
          <note>
            Skolverket. Skolverkets jurist har t.o.m. funderat över frågan
            utan att komma fram till något svar. Men nu har jag fått ett svar
            på hur det skulle kunna gå till.
          </note>
          <note>
            Förespeglad situation gäller alltså begåvade ungdomar, som har
            en grundutbildning i sitt hemland. De är alltså inte automatiskt
            struliga, analfabeter eller utan förutsättningar. Man skall alltså
            till dem kunna säga: Om skolan gör en plan inför starten av det
            individuella programmet, oberoende av hur långt det beräknas vara
            -- det kan ju vara två tre eller fyra år -- av vilken det framgår
            att eleven ämnar fortsätta på ett nationellt program, så kan eleven
            få göra det även efter 20 års ålder. Det är ett mycket bra svar.
            Jag tror att man på
          </note>
          <note>
            Baldersskolan i Uppsala blir mycket glad över detta besked.
          </note>
          <note>
            Jag har också en fråga som kanske ligger något utanför huvudfrågan.
            Frågan gäller hur eleverna skall kunna finansiera studierna. Har
            Beatrice Ask någon uppfattning om det. Kan dessa elever finansiera
            sina studier på samma sätt som andra vuxna, dvs. via CNS:s möjligheter
            till bidrag och studielån? Jag vet att denna fråga inte är förberedd,
            men om statsrådet har möjlighet att ge mig ett svar även på denna
            fråga kan jag svara Baldersskolan mer utförligt.
          </note>
          <note type="speaker">
            Anf. 79 Statsrådet BEATRICE ASK (m):
          </note>
          <note>
            Fru talman! Låt mig först konstatera att man inte bör bli förvånad
            över att man i skolan tycker att det är svårt att känna till alla
            svar. Det har ju skett så många förändringar. Det är dock något
            mer förvånande att det är så svårt att få information från myndigheter.
          </note>
          <note>
            Det framgick av riksdagens behandling av gymnasiepropositionen
            att avsikten med de individuella programmen var att slussa ungdomar
            in i nationella program. Då är det mycket naturligt att man i
            den plan som upprättas redan inledningsvis konstaterar avsikten,
            i syfte att redan från början få så mycket samarbete som möjligt
            mellan det individuella programmet och den tänkta utbildningen.
            Jag vill gärna peka på den möjligheten.
          </note>
          <note>
            Jag är däremot försiktig, som framgår av svaret, när det gäller
            att öka rättigheten för en viss kategori. Det är nämligen precis
            som jag säger, det är inte bara invandrarungdomar eller flyktingar
            i den här åldern som hamnar i en denna situation, utan det gör
            även många andra. Ökad rättighet för viss kategori skulle kunna
            få mycket vittgående konsekvenser, som måste analyseras mycket
            noga. För de elever som vi talar om, som fortsätter inom komvux,
            eller som fortsätter enligt den plan som upprättats enligt det
            individuella programmet, gäller naturligtvis ordinarie regler
            för studiemedel. Jag kan i vart fall inte tänka mig något annat.
            Men jag har inte haft möjlighet att kontrollera det. Så länge
            man går sin gymnasieutbildning måste ju de nuvarande reglerna
            gälla. Om det inte skulle vara på det sättet får vi väl ta itu
            med den frågan.
          </note>
          <note type="speaker">
            Anf. 80 MARGITTA EDGREN (fp):
          </note>
          <note>
            Fru talman! Tack för detta tillägg, Beatrice Ask. Jag skall vidarebefordra
            det.
          </note>
          <note>
            Det är ju så, vilket senast framgår av en ny bok om nationalekonomi
            på CSN:s förlag, skriven av två docenter vid Lunds universitet,
            att vår oförmåga att ta tillvara invandrare och flyktingar som
            en resurs, vår oförmåga att ta till vara deras kapacitet och kunskap,
            är illavarslande. Detta skulle då kunna vara ett sätt att på ett
            litet smidigare sätt lotsa in dem i det svenska samhället. Tryggheten
            i lärosituationen ökar ju om eleverna kan fortsätta inom den skolform
            som de påbörjat under de första individuella åren, för att sedan
            fullfölja studierna. På så sätt kan de även fungera bättre i det
            svenska samhället.
          </note>
          <note>
            Självfallet bör man vara litet varsam med vad man lovar; det
            förstår jag också. Men det är dock mer ovanligt att svenska ungdomar,
            efter en genomgången grundskola, måste tillbringa två eller tre
            år på ett individuellt program, för att sedan slussas in på det
            nationella programmet. Det vanliga är ju att de tillbringar högst
            ett år på ett individuellt program. Därmed kan kanske 20-årsgränsen
            vara mer befogad och viktig att hålla fast vid.
          </note>
          <note type="speaker">
            Anf. 81 Statsrådet BEATRICE ASK (m):
          </note>
          <note>
            Fru talman! De elever som behöver gå fyra år, eller i alla fall
            ganska lång tid, i ett individuellt program är i allmänhet elever
            som har mycket kort utbildning i hemlandet. De kan t.o.m. vara
            analfabeter.
          </note>
          <note>
            När vi nu diskuterar detta bör vi påminna oss om att i den utvecklingsplan
            som regeringen har lagt på riksdagens bord, vilken skall diskuteras
            den 2 juni, finns en punkt som handlar om invandrarelever och
            det svenska språket. Det är många elever med invandrarbakgrund
            som är födda i Sverige, och som gått i grundskolan i Sverige,
            men som ändå har så grunda kunskaper i det svenska språket att
            de inte klarar en gymnasieutbildning. Det är inte så få invandrarelever
            i vissa statsdelar och områden runt om i Sverige som måste gå
            ett individuellt program för att klara det. Vi måste ta itu med
            den frågan från grunden. Det är precis det som regeringen har
            aviserat att den skall göra, med början i höst.
          </note>
          <note type="speaker">
            Anf. 82 MARGITTA EDGREN (fp):
          </note>
          <note>
            Fru talman! Jag vill avsluta med att än en gång tacka för svaret.
            Jag tycker att utvecklingsplanen är mycket hoppfull även för dessa
            barn.
          </note>
          <note>
            Överläggningen var härmed avslutad.
          </note>
          <note>
            14 § Svar på fråga 1993/94:484 om sjukgymnasters fria etableringsrätt
          </note>
          <note type="speaker">
            Anf. 83 Statsrådet BO KÖNBERG (fp):
          </note>
          <note>
            Fru talman! Göte Jonsson har frågat mig vilka åtgärder jag är
            beredd att vidta med anledning av de problem som framkommit för
            de sjukgymnaster som vill starta verksamhet i egen regi.
          </note>
          <note>
            Enligt Göte Jonsson har det varit svårt för sjukgymnasten att
            få ett förhandsbesked från sjukvårdshuvudmannen om han eller hon
            uppfyller lagens krav för att få ersättning för utförd behandling.
            Ett annat problem är -- enligt Göte
          </note>
          <note>
            Jonsson -- långa väntetider för utbetalning av ersättning för
            utförda behandlingar.
          </note>
          <note>
            Enligt 11 § lagen om ersättning för sjukgymnastik skall den som
            avser att bedriva verksamhet mot ersättning enligt denna lag anmäla
            sin avsikt till landstinget och försäkringskassan senast sex månader
            innan verksamheten påbörjas. Denna anmälningsskyldighet är nödvändig
            för att landstinget skall kunna fullgöra sitt planeringsansvar
            enligt hälso- och sjukvårdslagen.
          </note>
          <note>
            Däremot finns inget krav på att landstinget skall godkänna sjukgymnastens
            etablering.
          </note>
          <note>
            Skälet till att det inte finns något sådant krav är att det fr.o.m.
            den 1 januari i år råder fri anslutning för sjukgymnaster till
            det offentligt finansierade ersättningssystemet, dock inom vissa
            givna ramar.
          </note>
          <note>
            De krav som ställs på en sjukgymnast för att han --
          </note>
          <note>
            eller hon -- skall ha rätt att uppbära ersättning från landstinget
            för utförda åtgärder finns angivna i nämnda lag. Det är således
            lagen som reglerar vem som skall kunna bedriva en verksamhet och
            inte --
          </note>
          <note>
            som tidigare ofta var fallet -- landstinget.
          </note>
          <note>
            I den nyss nämnda paragrafen i lagen om ersättning för sjukgymnastik
            anges att sjukgymnasten skall samråda med landstinget om sin kommande
            verksamhet. Hur detta samråd skall ske anges dock inte. Det torde
            dock vara lämpligt att samråd sker antingen i samband med att
            sjukgymnastens anmälan om verksamhet inkommit till landstinget
            eller så snart därefter som det är praktiskt möjligt.
          </note>
          <note>
            Samrådsförfarandet bör bl.a. syfta till att -- i tveksamma fall
            -- klargöra om den person anmälan avser är berättigad att uppbära
            sjukvårdsersättning eller inte.
          </note>
          <note>
            I lagen finns inte angivet bestämmelser om när utbetalning av
            sjukgymnastikersättning skall ske.
          </note>
          <note>
            Regeringen har inte ansett detta nödvändigt utan förutsatt att
            utbetalning sker så snart insända räkningar från vårdgivarna granskats
            och godkänts av försäkringskassan. Om det emellertid visar sig
            att landsting och försäkringskassor inte sköter utbetalningarna
            på ett bra sätt är jag inte främmande för att pröva möjligheterna
            att reglera detta i lagen.
          </note>
          <note type="speaker">
            Anf. 84 GÖTE JONSSON (m):
          </note>
          <note>
            Fru talman! Jag ber att få tacka statsrådet för svaret, inte
            minst för de sista orden i detta, där statsrådet faktiskt öppnar
            möjligheten att, om det inte fungerar, lagreglera så att tryggheten
            för de privata sjukgymnasterna kommer att bli i enlighet med tankegångerna
            i propositionen.
          </note>
          <note>
            Jag är medveten om att det i propositionen och i riksdagsbeslutet
            var mycket svårt att ingående konkretisera olika frågeställningar.
            Tankarna i propositionen och bakom riksdagsbeslutet bygger i stor
            utsträckning på ett förtroende för sjukvårdshuvudmannens sätt
            att hantera dessa frågor inom ramen för den fria etableringen.
            Det har emellertid nu visat sig att det i vissa fall -- jag skall
            inte säga att det gäller generellt -- är mycket svårt för en enskild
            sjukgymnast som vill etablera sig att få till stånd ett vettigt
            samtal med respektive sjukvårdshuvudman.
          </note>
          <note>
            Låt mig t.ex. peka på sådana fall där vederbörande sjukgymnast
            är osäker på om han eller hon uppfyller de krav som lagen ställer.
            Det blir sjukvårdshuvudmannen som i anslutning till att vederbörande
            skall ha betalt gör bedömningen om sjukgymnasten uppfyller kraven
            eller inte. Jag tycker att det då är ganska rimligt att vederbörande
            sjukgymnast får ett besked i förväg huruvida vederbörande sjukvårdshuvudman
            anser att denne uppfyller kraven.
          </note>
          <note>
            Men vissa sjukvårdshuvudmän säger då: Du får inget förhandsbesked.
            Först när du har kastat ut pengar på etablering och fått vissa
            kunder kommer vi att pröva om du är betalningsberättigad eller
            inte.
          </note>
          <note>
            Jag menar att detta är ett alldeles orimligt förfarande.
          </note>
          <note>
            Så skall man inte hantera det samråd som statsrådet efterlyser.
            Jag tycker att det finns anledning att verkligen ta upp en diskussion
            med sjukvårdshuvudmännen på denna punkt.
          </note>
          <note>
            Detsamma gäller betalningsrutinerna, som inte heller de är reglerade
            i lag. Det är också ganska klart att så inte skall vara fallet,
            men även i det avseendet försöker nu i varje fall vissa sjukvårdshuvudmän
            att dra ut på betalningstider, vilket gör att det blir svårt för
            sjukgymnasterna att inledningsvis finansiera sin verksamhet.
          </note>
          <note>
            Jag skulle vilja fråga om statsrådet är beredd att ta upp diskussioner
            med Landstingsförbundet om dessa frågor.
          </note>
          <note type="speaker">
            Anf. 85 Statsrådet BO KÖNBERG (fp):
          </note>
          <note>
            Fru talman! Vad gäller själva lagstiftningen är det förstås en
            ambition att slippa detaljreglera alltför mycket. Varken Göte
            Jonsson, jag eller, förmodar jag, någon annan i kammaren önskar
            en lagbok som är två eller tre gånger så tjock som den nuvarande.
          </note>
          <note>
            Förhoppningen är förstås att man skall kunna klara problemen
            med en inte alltför detaljerad lagstiftning.
          </note>
          <note>
            Om det däremot dyker upp problem, kan man naturligtvis tvingas
            bli mycket konkret eller detaljerad i lagstiftningen.
          </note>
          <note>
            Det förfarande som Göte Jonsson nu beskriver, där det i vissa
            fall skulle ha varit svårt att få besked och där man får vänta
            mycket länge, är förstås inte tillfredsställande. Det är alldeles
            uppenbart att den enskilde behöver få veta om han eller hon uppfyller
            villkoren. Vi har i och för sig i lagstiftningen angett vilka
            villkor som gäller. I normalfallet bör det inte vara någon större
            svårighet att reda ut om personen i fråga har rätt utbildning
            och rätt praktik bakom sig och därmed enligt lagstiftningen är
            berättigad till ersättning. Men om det blir problem, får man ta
            upp det hela igen.
          </note>
          <note>
            Något som är angeläget att påpeka är att landstinget i det här
            avseendet fungerar som myndighet. Det skall helt enkelt tillämpa
            lagen i så nära överensstämmelse med lagstiftarens avsikt som
            möjligt.
          </note>
          <note>
            Vad till sist gäller frågan om jag är beredd att ta upp frågan
            med Landstingsförbundet kan jag bara meddela Göte Jonsson att
            jag redan har gjort det.
          </note>
          <note type="speaker">
            Anf. 86 GÖTE JONSSON (m):
          </note>
          <note>
            Fru talman! Jag tackar för det. Vi för bara hoppas att det ger
            effekt.
          </note>
          <note>
            Jag delar statsrådets uppfattning att vi inte skall ha stora
            lagvolymer och en mängd detaljlagar, men detta förutsätter att
            landstingen visar respekt för lagen. Landstingen har i dessa sammanhang
            en mycket stor makt.
          </note>
          <note>
            Det finns vidare en brist på tradition i synen på alternativ
            privat verksamhet inom sjukvården. Låt mig i detta sammanhang
            ta försäkringskassorna som exempel. I fall där en privat sjukgymnast
            skall ha rehabiliteringssamtal med försäkringskassan är det mycket
            svårt för vederbörande att få ut någon ersättning för detta. Från
            försäkringskassans sida framhåller man att landstingen aldrig
            har begärt sådan ersättning. Detta visar hur okunnig man faktiskt
            är om hur privat verksamhet måste drivas för att finansieras effektivt.
          </note>
          <note>
            Jag skulle vilja uppmana statsrådet att ta upp och behandla dessa
            frågor i anslutning till problemet om de nya taxesättningarna
            för sjukgymnaster, där också läkarna är med i bilden. Det faktum
            att landstingen inte har tagit ut ersättning har ju inte inneburit
            att landstingen inte har haft kostnader för rehabiliteringssamtalen.
            En privat sjukgymnast som har motsvarande kostnad har dock ingen
            skatteintäkt utan måste givetvis kunna få ut ersättning för den
            prestation som han eller hon utför genom detta samtal.
          </note>
          <note type="speaker">
            Anf. 87 Statsrådet BO KÖNBERG (fp):
          </note>
          <note>
            Fru talman! Med anledning av det allra sista vill jag säga att
            det är klart att vi på en mängd punkter behöver bli duktigare
            på att se till att det blir en riktig och rejäl konkurrensneutralitet
            inom den verksamhet som finansieras med offentliga pengar men
            utförs ibland i offentlig regi och ibland i egen regi.
          </note>
          <note>
            Överläggningen var härmed avslutad.
          </note>
          <note>
            15 § Svar på fråga 1993/94:485 om
          </note>
          <note>
            Föräldraföreningen Plötslig spädbarnsdöd
          </note>
          <note type="speaker">
            Anf. 88 Statsrådet BO KÖNBERG (fp):
          </note>
          <note>
            Fru talman! Chatrine Pålsson har frågat mig om
          </note>
          <note>
            Föreningen Plötslig spädbarnsdöd kommer att få bidrag till sin
            verksamhet för nästkommande år.
          </note>
          <note>
            Föreningen har under ett antal år erhållit medel från
          </note>
          <note>
            Allmänna arvsfonden för utvecklings- och informationsinsatser.
            Under åren 1989 till 1993 har föreningen således fått sammanlagt
            1,3 miljoner kronor för detta syfte.
          </note>
          <note>
            Socialutskottet har i sitt betänkande om socialpolitik
          </note>
          <note>
            (1993/94:SoU20) behandlat en motion där en översyn begärs av
            nuvarande regler för statsbidrag som skulle göra det möjligt för
            Föräldraföreningen
          </note>
          <note>
            Plötslig spädbarnsdöd att erhålla statsbidrag för verksamheten.
          </note>
          <note>
            Utskottet framhåller att föreningen har en angelägen verksamhet
            men att föreningen inte kan erhålla stöd ur anslaget för Bidrag
            till handikapporganisationer.
          </note>
          <note>
            Enligt utskottet bör regeringen överväga om organisationen kan
            erhålla statligt stöd från annat anslag.
          </note>
          <note>
            Jag anser i likhet med utskottet att Föreningen
          </note>
          <note>
            Plötslig spädbarnsdöd bedriver en angelägen verksamhet. I avvaktan
            på den översyn av bestämmelserna för statsbidrag till organisationer
            som för närvarande pågår inom regeringskansliet är jag beredd
            att i positiv anda pröva om någon form av stöd kan utges till
            föreningen under det kommande budgetåret.
          </note>
          <note type="speaker">
            Anf. 89 CHATRINE PÅLSSON (kds):
          </note>
          <note>
            Fru talman! Jag vill tacka sjukvårdsministern för ett, som jag
            finner det, positivt svar. Tyvärr går varje år ungefär 120 till
            synes friska barn bort i en oförklarlig död. Föräldraföreningen
            Plötslig spädbarnsdöd bildades 1986 och har, som jag, socialutskottet
            och även sjukvårdsministern insett, en oerhört viktig uppgift.
            Den arbetar både med vad vi brukar kalla sekundärprevention för
            familjer som har förlorat ett barn och med spridning av information
            om plötslig spädbarnsdöd till barnavårdscentraler, föräldrar,
          </note>
          <note>
            BB-avdelningar osv. I en skrift som alldeles nyligen har delats
            ut visas hur man kan förebygga sådana fall.
          </note>
          <note>
            Situationen är nu sådan att föreningen inte kan fortsätta att
            arbeta helt utan medelstillskott.
          </note>
          <note>
            Självfallet har olika verksamheter olika kompetensområden. Det
            väsentliga för föreningen är nu att få hjälp, inte i första hand
            varifrån hjälpen kommer. Eftersom föreningen nu är i en akut situation,
            blir min raka fråga vad man skall göra för att komma till rätta
            med denna.
          </note>
          <note type="speaker">
            Anf. 90 Statsrådet BO KÖNBERG (fp):
          </note>
          <note>
            Fru talman! Som jag antyder i slutet på svaret avser vi på Socialdepartementet
            att i positiv anda pröva frågan om man kan ge stöd redan innan
            den här översynen är klar. Jag syftar då på det kommande budgetåret,
            och det dröjer ju inte så länge innan det börjar.
          </note>
          <note type="speaker">
            Anf. 91 CHATRINE PÅLSSON (kds):
          </note>
          <note>
            Fru talman! Det är mycket bra att få det beskedet.
          </note>
          <note>
            Jag kan kanske passa på att fråga om sjukvårdsministern anser
            att detta är en fråga för
          </note>
          <note>
            Folkhälsoinstitutet eller en fråga för Socialstyrelsen och regeringen.
          </note>
          <note type="speaker">
            Anf. 92 Statsrådet BO KÖNBERG (fp):
          </note>
          <note>
            Fru talman! Ingenting hindrar förstås Chatrine
          </note>
          <note>
            Pålsson att ställa den frågan. Jag är dock inte beredd att för
            dagen svara på vilket sätt det kommer att ordnas rent praktiskt.
            Det viktiga är väl att vi ordnar detta trots att vi ännu inte
            kan ändra de regler som riksdagen har ställt upp för handikapporganisationer,
            som Chatrine Pålsson var inne på i sitt första inlägg.
          </note>
          <note type="speaker">
            Anf. 93 CHATRINE PÅLSSON (kds):
          </note>
          <note>
            Fru talman! Jag har en stor tilltro till sjukvårdsministern.
            Jag tackar för det positiva och betryggande svaret.
          </note>
          <note>
            Överläggningen var härmed avslutad.
          </note>
          <note>
            16 § Svar på fråga 1993/94:499 om efterlevandeskydd för barn
            som studerar utomlands
          </note>
          <note type="speaker">
            Anf. 94 Statsrådet BO KÖNBERG (fp):
          </note>
          <note>
            Fru talman! Lennart Rohdin har frågat mig om regeringen ämnar
            vidta någon åtgärd för att ändra reglerna för efterlevandeskydd
            i form av barnpension för barn som studerar utomlands.
          </note>
          <note>
            För att ett barn skall ha rätt till efterlevandepension i form
            av barnpension från folkpensioneringen efter 18 års ålder krävs
            generellt att barnet bedriver studier som ger rätt till förlängt
            barnbidrag enligt lagen (1986:378) om förlängt barnbidrag eller
            studiehjälp enligt 3 kap. studiestödslagen
          </note>
          <note>
            (1973:349). Som huvudregel gäller dessutom, enligt
          </note>
          <note>
            5 kapitlet 1 § lagen (1962:381) om allmän försäkring, att man
            skall vara bosatt i Sverige för att få rätt till efterlevandepension.
          </note>
          <note>
            Enligt sistnämnda lag kan dock barnpension från folkpensioneringen
            utbetalas till en svensk medborgare som är bosatt utomlands.
          </note>
          <note>
            Utbetalningen av folkpension sker då i förhållande till det antal
            år för vilka den avlidne föräldern tillgodoräknats pensionspoäng
            till ATP.
          </note>
          <note>
            Förlängt barnbidrag ges för elever som bedriver studier på grundskolenivå
            och utbetalas med början kvartalet efter det eleven fyllt 16 år.
          </note>
          <note>
            Möjligheten att få förlängt barnbidrag för en utomlands bosatt
            elev är begränsad till undervisning som sker med svenskt statsbidrag
            och där barnet är medföljande till den som är utsänd i statlig
            tjänst eller utsänd av svenska kyrkan eller annat trossamfund
            eller för svensk ideell organisation som bedriver biståndsverksamhet.
            I
          </note>
          <note>
            och för sig finns ingen övre åldersgräns för förlängt barnbidrag,
            men för de ovan uppräknade grupperna, bortsett från utsända i
            statlig tjänst, gäller en längsta tid av tre år för förlängt barnbidrag
            utomlands. I samband med utsändning i statlig tjänst finns inte
            treårsgränsen eftersom barnet i barnbidragshänseende betraktas
            som bosatt i
          </note>
          <note>
            Sverige.
          </note>
          <note>
            Studiehjälp ges längst t.o.m. det första halvåret det år barnet
            fyller 20 år och är avsett för studier efter grundskolenivån.
            Studiehjälpen kan ges till svensk elev som studerar utomlands
            om utbildningen inte finns att få i Sverige. En förutsättning
            är dock att eleven varit bosatt i Sverige i minst två år innan
            utlandsstudierna påbörjas. Studier i de nordiska ländernas skolor
            kan ändå ge rätt till studiehjälp om skolorna står under statlig
            tillsyn.
          </note>
          <note>
            Inom EES-området är EES-avtalet tillämpligt på barnpension om
            den avlidne omfattades av EES-
          </note>
          <note>
            reglerna.
          </note>
          <note>
            Utanför EES-området är däremot möjligheterna att bedriva t.ex.
            gymnasiestudier med bibehållen förlängd barnpension mycket begränsade.
            En utvidgning av rätten till förlängd barnpension kräver lagändring.
          </note>
          <note>
            Riksdagen har tidigare uttalat att möjligheten till barnpension
            bör ses över i de fall där den avlidne föräldern varken har arbetat
            eller varit bosatt i
          </note>
          <note>
            Sverige. Riksdagen har givit regeringen detta till känna.
          </note>
          <note>
            Med tanke på den tilltagande internationalisering som sker och
            de värden som kan tillföras elever som studerar utomlands har
            regeringen för avsikt att i samband med denna översyn även pröva
            frågan om behovet av att utöka rätten till förlängd barnpension
            vid studier utomlands.
          </note>
          <note type="speaker">
            Anf. 95 LENNART ROHDIN (fp):
          </note>
          <note>
            Fru talman! Jag tackar statsrådet Könberg för svaret. Jag är
            mycket nöjd. Jag utgår ifrån att de konsekvenser av den här konstruktionen
            som jag beskrivit i min fråga inte har varit avsiktliga. De är
            snarare resultatet av den förändrade verklighet vi lever i med
            en ökande internationalisering. Det antyder också svaret.
          </note>
          <note>
            Det är förmodligen inte heller särskilt många individer som har
            drabbats av detta ännu. Men det riskerar rimligtvis att bli fler
            och fler.
          </note>
          <note>
            Det är bra att frågan ses över. Jag hoppas att det sker snabbt,
            åtminstone i det här avseendet. Det handlar om ett par års studier
            utomlands under ett par år av en ung människas liv. De är snabbt
            passerade. För de människor som det handlar om under de närmaste
            åren är det viktigt att vi snabbt kommer till ett resultat i den
            här frågan.
          </note>
          <note type="speaker">
            Anf. 96 Statsrådet BO KÖNBERG (fp):
          </note>
          <note>
            Fru talman! Vi är överens om att man behöver se över frågan och
            pröva den. Den har ju en intim koppling till frågan om rätten
            till förlängt barnbidrag respektive studiehjälp. Det framgick
            också av mitt svar där jag redogjorde för reglerna.
          </note>
          <note>
            Frågan kommer att prövas. Jag vill inte säga något om hastigheten
            i dag med tanke på de många frågor som ligger på socialförsäkringsenheten.
          </note>
          <note type="speaker">
            Anf. 97 LENNART ROHDIN (fp):
          </note>
          <note>
            Fru talman! Liksom föregående talare har jag ett stort förtroende
            för statsrådets möjligheter att se till att det blir bra resultat.
          </note>
          <note>
            Överläggningen var härmed avslutad.
          </note>
          <note>
            17 § Svar på fråga 1993/94:507 om framtagning av mindre skadliga
            tobaksprodukter
          </note>
          <note type="speaker">
            Anf. 98 Statsrådet BO KÖNBERG (fp):
          </note>
          <note>
            Fru talman! Nils Nordh har frågat mig om regeringen har haft
            överläggningar med tobaksindustrin för att påtala dess ansvar
            för att utveckla mindre skadliga tobaksprodukter.
          </note>
          <note>
            Det har i olika sammanhang framkommit att det finns en oro för
            att förändringarna i tobakslagen vad gäller produktkontrollen
            skulle uppfattas som en signal till tobaksindustrin att de inte
            själva behöver ta något ansvar för sina produkter, och inte heller
            utveckla mindre skadliga tobaksprodukter.
          </note>
          <note>
            Självfallet är det inte på det sättet. Regeringen kan med stöd
            av den nya lagen uppmana industrin att till Socialstyrelsen sända
            in de uppgifter styrelsen behöver för att bedöma produkternas
            hälsovådlighet.
          </note>
          <note>
            Socialstyrelsen planerar för närvarande ett särskilt projekt
            för tobakskontroll. Styrelsen överväger i detta sammanhang också
            en utökad dialog med tobaksindustrin. Det är då naturligt att
            frågan om industrins ansvar att utveckla mindre hälsovådliga tobaksprodukter
            tas upp. Jag utgår ifrån att tobaksindustrins ansvar kommer att
            uppmärksammas i Socialstyrelsens arbete.
          </note>
          <note>
            Men man skall inte tro att endast en utökad och förbättrad dialog
            med tobaksindustrin kommer att leda till ett minskat tobaksbruk
            och mindre skadeverkningar av tobaksprodukter.
          </note>
          <note>
            Det är av största vikt att arbetet för ett minskat tobaksbruk
            fortsätter på alla sätt. Ingen skall behöva utsättas för tobaksrök
            mot sin vilja. Särskilt viktigt är det att så långt möjligt förhindra
            att barn och ungdomar någonsin börjar röka.
          </note>
          <note type="speaker">
            Anf. 99 NILS NORDH (s):
          </note>
          <note>
            Fru talman! Låt mig först tacka för svaret. I det anar jag även
            en viss samsyn oss emellan om hur det här skall kunna gå till.
          </note>
          <note>
            Sanningen är ju ändå den att Tobaksbolaget har uppfattat den
            nya lagstiftningen så att de bara behöver skicka in uppgifter
            om vad produkten innehåller till Socialstyrelsen. Sedan skall
          </note>
          <note>
            Socialstyrelsen överväga om den är farliga eller inte.
          </note>
          <note>
            I vår motion har vi påtalat industrins ansvar för att minska
            skadeverkningarna för oss som ändå använder tobaken. Jag håller
            med statsrådet om att vi skall försöka hindra att människor börjar
            använda tobak.
          </note>
          <note>
            Jag kan inte direkt hålla med om att detta kommer att leda till
            ett minskat användande. Jag är litet tveksam på den punkten, men
            statsrådet har kanske rätt i det fallet.
          </note>
          <note type="speaker">
            Anf. 100 Statsrådet BO KÖNBERG (fp):
          </note>
          <note>
            Fru talman! Den tobakslagstiftning som riksdagen tagit ställning
            till i ett par omgångar och som, med sina senaste ändringar, träder
            i kraft den 1 juli i år innebär ju betydande framsteg för att
            minska tobaksbruket. Det gäller framför allt genom de två vägar
            som jag antyder i slutet på mitt svar, nämligen genom att se till
            att de människor som inte vill ta del av tobaksröken slipper göra
            det t.ex. på arbetsplatser och andra miljöer samt att på alla
            möjliga sätt förhindra att ungdomar börjar att röka.
          </note>
          <note>
            Det är väl en målsättning som jag tror kan förena både icke-rökare
            och rökare. Den målsättningen är angelägen att uppnå.
          </note>
          <note>
            Jag tror att oron för att tobaksindustrin skall ha påverkats
            negativt av lagen när det gäller ambitionen att ta fram produkter
            som är mindre skadliga är obefogad.
          </note>
          <note>
            Sedan finns det i och för sig en hel del tecken som tyder på
            att det inte är så rasande stor skillnad i skadlighet mellan de
            olika produkter som tobaksbolagen runt om i världen tar fram.
            Mycket tyder på att tobaksrökaren kompenserar den minskning av
            nikotin som finns i själva produkten genom sitt sätt att röka.
            Den allra senaste forskningen tyder inte på att det finns någon
            avgörande skillnad mellan cigaretter med olika halt av de skadliga
            ämnena.
          </note>
          <note type="speaker">
            Anf. 101 NILS NORDH (s):
          </note>
          <note>
            Fru talman! Med tanke på vad statsrådet nu säger är det kanske
            ännu viktigare att påtala tobaksindustrins ansvar för att minska
            de ämnen som medför skada när det gäller tobaksbruk. Den nya lagen
            är bra så till vida att det inte är tobaksindustrin själv som
            skall utreda om tobaksbruket är farligt eller inte, men jag menar
            att tobaksindustrin ändå har ett visst ansvar att minimera bruket.
            Bruket måste absolut minimeras, eftersom sanningen är den att
            det alltid tillkommer nya användare av tobak.
          </note>
          <note>
            Överläggningen var härmed avslutad.
          </note>
          <note>
            Ajournering
          </note>
          <note>
            Kammaren beslöt kl. 16.10 på förslag av talmannen att ajournera
            förhandlingarna till kl. 18.00.
          </note>
          <note>
            Återupptagna förhandlingar
          </note>
          <note>
            Förhandlingarna återupptogs kl. 18.00.
          </note>
          <note>
            18 § Svar på fråga 1993/94:498 om kontakten mellan barn och föräldrar
            som inte är vårdnadshavare
          </note>
          <note>
            Anf. 102 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Catarina Rönnung har frågat mig om jag är beredd
            att föreslå åtgärder för att förbättra den för hela livet viktiga
            relationen barn--föräldrar i fall där barn förlorat kontakt med
            föräldrar som ej är vårdnadshavare.
          </note>
          <note>
            Synen på barns situation när deras föräldrar separerar har ändrats
            väsentligt under den senaste
          </note>
          <note>
            20-årsperioden. Det är framför allt på två punkter som ny kunskap
            har påverkat synsättet: dels är det viktigt för barnen att de
            inte dras in i föräldrarnas konflikter, dels är det angeläget
            att barnen får möjlighet att ha kontakt med båda föräldrarna.
          </note>
          <note>
            Lagstiftningen har successivt ändrats med dessa utgångspunkter.
            Gemensam vårdnad är som en följd av detta numera den normala formen
            för föräldraansvar efter en separation.
          </note>
          <note>
            Det råder alltså inget tvivel om att samhället i normalfallen
            anser det viktigt att barnet har en bra relation till den frånvarande
            föräldern. Å andra sidan är det uppenbart att detta är ett mycket
            konfliktfyllt område där det inte finns några lätta lösningar.
            Det finns fall där den frånvarande föräldern inte vill ha kontakt
            med barnet, och det finns också fall där den förälder som bor
            med barnet försvårar kontakterna med den andre föräldern.
          </note>
          <note>
            Enligt min mening är olika former av tvångsåtgärder inte någon
            lösning på dessa problem. Att tvinga fram en varm och kärleksfull
            kontakt är knappast möjligt. Däremot tror jag att det är viktigt
            att ge föräldrarna hjälp att hantera sina konflikter, att se konflikternas
            orsaker och att inte använda barnet som redskap i dessa.
          </note>
          <note>
            Från den 1 januari 1995 blir det en skyldighet för kommunerna
            att tillhandahålla familjerådgivning till de par som vill ha sådan.
            Det är ett viktigt inslag i samhällets stöd till föräldrar. Ett
            annat är de samarbetssamtal som syftar till att lösa de praktiska
            problemen i samband med separation. De är också ett bra tillfälle
            att förmedla budskapet att båda föräldrarna även då är viktiga
            för barnet. En utredning inom Justitiedepartementet ser för närvarande
            över samarbetssamtalen för att pröva vad som ytterligare kan göras
            för att ge föräldrarna ett bra stöd.
          </note>
          <note>
            Socialtjänsten spelar alltså en viktig roll när det gäller att
            stödja föräldrarna och att påverka dem så att de är beredda att
            ta föräldraansvaret även efter en separation. Socialstyrelsen
            har utarbetat en utbildningsvideo, ''Frånvarande pappor'', för
            att sprida kunskap om hur viktig relationen mellan barnet och
            den frånvarande föräldern är. I denna diskuteras också på vilket
            sätt man kan motivera de män som ofrivilligt blivit fäder att
            utveckla sin fadersroll.
          </note>
          <note>
            Socialstyrelsen stödjer också finansiellt försöksoch utvecklingsverksamhet
            inom ett antal kommuner i syfte att förbättra arbetet på detta
            område. Det har bl.a. visat sig att faderskapsutredningar kan
            vara en bra ingång till en dialog med föräldrarna som syftar till
            att barnet och fadern inte skall förlora kontakten med varandra.
            Med stöd av statliga projektmedel har också en mansjour fått tillfälle
            att arbeta med dessa frågor. Jag vill framhålla att det är viktigt
            att fortsätta med detta slag av projekt- och utvecklingsverksamhet.
            Det är, tillsammans med familjerådgivningen och samarbetssamtalen,
            enligt min mening det bästa sättet för det allmänna att bidra
            till att förbättra relationen barn--föräldrar i sådana fall som
            Catarina Rönnung syftar på.
          </note>
          <note>
            Jag vill slutligen nämna att det speciella hinder för umgänge
            som höga resekostnader utgör, behandlas av den underhållsbidragskommitté
            (Dir. 1993:82)
          </note>
          <note>
            som för närvarande arbetar. Förslag från utredningen väntas till
            kommande årsskifte.
          </note>
          <note type="speaker">
            Anf. 103 CATARINA RÖNNUNG (s):
          </note>
          <note>
            Herr talman! Jag ber att få tacka socialministern för det utförliga
            och inkännande svaret. Jag är glad över att Bengt Westerberg ser
            allvarligt på den här problematiken.
          </note>
          <note>
            Anledningen till att jag har ställt min fråga är att jag till
            debatt vill lyfta fram ett allvarligt samhällsproblem, som jag
            tycker har berörts alltför litet i den allmänna debatten.
          </note>
          <note>
            Utgångspunkten i vårt samhälle borde vara alla barns rätt att
            umgås med båda sina föräldrar, även med den som inte är vårdnadshavare,
            och inte bara att umgås, utan också att knyta varaktiga känslomässiga
            kontakter. Det är viktigt för en människas personliga utveckling
            att känna till sitt ursprung och veta var hon har sina rötter.
          </note>
          <note>
            Hittills har debatten fokuserats på vårdnadshavare som lägger
            hinder i vägen för umgängesrätten för den andra föräldern, men
            problem uppstår också då den förälder som inte är vårdnadshavare
            väljer att hålla sig osynlig och frånvarande och inte bry sig
            om. I de flesta fall handlar det om fäder som sviker sin föräldraplikt.
            Att så sker kan ha många orsaker;
          </note>
          <note>
            olösta konflikter mellan föräldrarna går ut över barnens rätt
            till kontakt. Barnen själva har svårt att hävda vad som borde
            vara deras självklara rätt.
          </note>
          <note>
            Sveriges Radio har krav på sig att informera sakligt och opartiskt.
            Programmet Radio Ellen redovisar att 81 000 barn saknar kontakt
            med den ena föräldern. Jag betraktar detta som en realistisk men
            hög siffra, och många enskilda tragedier döljer sig bakom den.
          </note>
          <note>
            Samhället borde ta ett större ansvar och i första hand göra rejäla
            informations- och upplysningsinsatser för att hjälpa denna stora
            grupp barn. Familjerådgivning och samarbetssamtal är bra instrument,
            men man kanske inte når dem som bäst behöver insatserna.
          </note>
          <note>
            Jag vill alltså att departementet noga överväger vad som ytterligare
            kan göras.
          </note>
          <note>
            Överläggningen var härmed avslutad.
          </note>
          <note>
            19 § Svar på fråga 1993/94:506 om omkostnader vid utövande av
            umgängesrätt
          </note>
          <note>
            Anf. 104 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Kenneth Lantz har frågat mig vilka åtgärder jag
            kommer att vidta för att de ekonomiska reglerna för föräldrar
            som lever åtskilda skall bli lika för båda föräldrarna.
          </note>
          <note>
            Jag delar Kenneth Lantz uppfattning om hur viktigt det är att
            barn har rätt till båda sina föräldrar.
          </note>
          <note>
            Regelsystemen måste därför utformas så att denna rättighet kan
            fungera även i praktiken. Som
          </note>
          <note>
            Kenneth Lantz framhåller kan ekonomin ibland bli ett hinder för
            ett regelbundet umgänge mellan barn och en frånvarande förälder.
            I regelsystemet har också hänsyn tagits till detta.
          </note>
          <note>
            Enligt gällande regler har således underhållsskyldiga föräldrar
            rätt att göra visst avdrag på underhållsbidraget när barnen bor
            hos dessa under en period om minst fem dygn.
          </note>
          <note>
            Viss kritik har dock riktats mot dagens regler för umgängesavdrag.
            Den utredning (Dir. 1993:82)
          </note>
          <note>
            som arbetar med underhållsbidragsfrågor har därför fått i uppdrag
            att se över denna fråga.
          </note>
          <note>
            Utredningen prövar också frågan om resestöd i samband med umgänge.
            Utredningen skall presentera sina förslag kommande årsskifte.
          </note>
          <note>
            Jag vill också påpeka att det inom systemet med bostadsbidrag
            finns regler som är avsedda att underlätta för underhållsskyldiga
            föräldrar att ha sina barn boende hos sig. Bostadsbidrag utgår
            till dessa som för barnfamiljer med undantag av grundbeloppet.
          </note>
          <note type="speaker">
            Anf. 105 KENNETH LANTZ (kds):
          </note>
          <note>
            Herr talman! Jag vill framföra tack till socialministern för
            svaret. Min fråga är ungefär densamma som den som Catarina Rönnung
            ställde.
          </note>
          <note>
            Det är självklart att trygga föräldrar också ger trygga barn.
            Jag har blivit påmind om detta faktum i samband med ett antal
            fall nere i Skåne, den region som jag bor och arbetar i.
          </note>
          <note>
            Precis som ministern påpekar i sitt svar finns det förhållanden
            då den förälder, fadern eller modern, som inte har ansvaret för
            sitt barn tar hand om barnet över en helg. Föräldern kan då drabbas
            av extra stora kostnader. Det finns också tillfällen, t.ex. i
            samband med dagisbesök, då man inte får den information som man
            rätteligen borde vara berättigad till, eftersom man ändå har en
            del av ansvaret för barnet.
          </note>
          <note>
            Jag skulle också vilja ställa en kompletterande fråga som går
            utöver de ekonomiska förhållanden som ministern redan har tagit
            upp. Jag undrar om den utredning som pågår för tillfället i sitt
            arbete också skulle kunna ta upp dessa föräldrars möjligheter
            att få information på dagis och sjukhus.
          </note>
          <note>
            Anf. 106 Socialminister BENGT
          </note>
          <note type="speaker">
            WESTERBERG (fp):
          </note>
          <note>
            Herr talman! Först vill jag konstatera att det är alldeles självklart
            att umgänge över t.ex. en helg är förenat med kostnader, men det
            är ju inte heller så att den förälder som betalar underhållsbidrag
            med det betalar hela kostnaden för barnen, utan det är en del,
            ett bidrag till kostnaden som man bär. Det är ganska självklart
            att man därutöver har en del kostnader just i samband med umgänget
            med barnen.
          </note>
          <note>
            På samma sätt är det med bidragsförskottet, som berörs i frågan.
            Det är inte heller tänkt att täcka hela kostnaden för barnet,
            utan det är bara en del av kostnaden som det handlar om.
          </note>
          <note>
            Vad gäller frågan om information på dagis, sjukhus och liknande
            är jag inte beredd att utan vidare tala om vad som kan göras på
            det området. Självfallet skall jag gå hem och överväga detta.
            Men eftersom den frågan inte alls har berörts i den fråga som
            ställts är jag inte förberedd och vågar därför i dag inte göra
            någon deklaration om vad som kan göras på det området.
          </note>
          <note type="speaker">
            Anf. 107 KENNETH LANTZ (kds):
          </note>
          <note>
            Herr talman! Det är angeläget att man ser till dessa problem.
            Ofta är det fäder som drabbats av dessa problem som jag har haft
            kontakt med. De har inte möjlighet att nå och få den information
            som de såvitt jag förstår egentligen borde vara berättigade till.
          </note>
          <note>
            Jag kan acceptera svaret. Men jag vill ändå betona värdet av
            att utredningen när den presenterar sitt förslag också tänker
            på att båda föräldrarna, och då i synnerhet den som har ansvaret,
            borde ha rätt att få information om det egna barnet.
          </note>
          <note>
            Överläggningen var härmed avslutad.
          </note>
          <note>
            20 § Svar på fråga 1993/94:504 om det svenska biståndet vid en
            eventuell EU-anslutning
          </note>
          <note>
            Anf. 108 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Kristina Svensson har frågat mig vilka delar av
            det svenska biståndet som kommer att påverkas av en eventuell
            EU-anslutning.
          </note>
          <note>
            Biståndet genom EU skall vara ett komplement till övrigt svenskt
            bistånd. Som jag nämnde i biståndsdebatten den 22 april pågår
            inom
          </note>
          <note>
            Utrikesdepartementet ett analysarbete där vi jämför inriktningen
            på och effektiviteten i EU:s bistånd med det svenska biståndet.
            Denna analys kommer att ligga till grund för prioriteringarna
            i höstens budgetarbete. Det är därför för tidigt att i dag säga
            vilka delar av det nuvarande svenska biståndet som kommer att
            påverkas av en eventuell
          </note>
          <note>
            EU-anslutning.
          </note>
          <note>
            Det är i dag inte heller möjligt att exakt säga hur stor del
            av den svenska biståndsbudgeten som kommer att kanaliseras genom
            EU. Biståndet genom EU finansieras på två olika sätt. Dels från
          </note>
          <note>
            EU:s reguljära budget, dels från den Europeiska utvecklingsfonden,
            EDF, som utgör den finansiella ramen för biståndssamarbetet under
            den s.k.
          </note>
          <note>
            Lomékonventionen. Genom att bidra till budgeten bidrar vi förstås
            också till biståndsverksamheten.
          </note>
          <note>
            Min bedömning är att det svenska bidraget till ulandsbiståndet
            över den reguljära budgeten kommer att motsvara minst 500 miljoner
            kronor per år. Men alla sådana beräkningar är förstås i dagsläget
            mycket preliminära.
          </note>
          <note>
            När det gäller EDF så kommer förhandlingar om totalramen för
            femårsperioden 1995--1999, den s.k.
          </note>
          <note>
            EDF VIII, att påbörjas mot slutet av året. I
          </note>
          <note>
            samband med detta sker också förhandlingar om enskilda medlemsländers
            bidrag till totalramen.
          </note>
          <note>
            EU-kommissionen räknar dock med att inbetalningar till EDF VIII
            kommer att påbörjas tidigast under 1996. Under 1995 blir det därför
            med all sannolikhet inte aktuellt med några svenska inbetalningar
            till EDF.
          </note>
          <note>
            Storleken på de årliga inbetalningarna till EDF
          </note>
          <note>
            bestäms av takten i beslut och genomförande av olika insatser.
            Baserat på erfarenheter av utbetalningstakten hittills under
          </note>
          <note>
            Lomékonventionen bedömer jag att de svenska inbetalningarna under
            EDF VIII inleds under 1996
          </note>
          <note>
            och successivt ökar för att stabiliseras på en nivå kring 500--600
            miljoner kronor per år. Under dessa förutsättningar uppskattar
            jag att Sveriges bidrag till EU:s gemensamma bistånd kommer att
            bli drygt
          </note>
          <note>
            1 miljard kronor per år.
          </note>
          <note>
            Då Kristina Svensson, som framställt frågan, anmält att hon var
            förhindrad att närvara vid sammanträdet, medgav tredje vice talmannen
            att
          </note>
          <note>
            Karl-Erik Svartberg i stället fick delta i överläggningen.
          </note>
          <note type="speaker">
            Anf. 109 KARL-ERIK SVARTBERG (s):
          </note>
          <note>
            Herr talman! På Kristina Svenssons vägnar ber jag att få tacka
            för svaret, även om biståndsministern inte har kunnat ge svar
            på den konkreta frågan, nämligen: Vilka delar av det svenska biståndet
            kommer att påverkas av en eventuell EU-
          </note>
          <note>
            anslutning?
          </note>
          <note>
            Vi har i svaret fått en god redovisning av hur våra bidrag till
            EU:s bistånd kommer att byggas upp dels genom den regionala budgeten,
            dels genom den s.k. Lomékonventionen och den utvecklingsfond som
            bygger på denna konvention.
          </note>
          <note>
            Såvitt jag kan se har biståndsministern och Kristina
          </note>
          <note>
            Svensson gjort ungefär samma beräkning, dvs. 1
          </note>
          <note>
            miljard kronor. I Kristina Svenssons fråga finns dock en reservation.
            Hon förutser att den svenska insatsen till EU:s bistånd kommer
            att öka efter infasningsperioden. Jag skulle därför vilja fråga:
          </note>
          <note>
            Gör inte biståndsministern och departementet samma bedömning?
          </note>
          <note>
            Anf. 110 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Jag tror i och för sig att Kristina
          </note>
          <note>
            Svensson inte hade förväntat sig att jag skulle kunna svara på
            vilka delar av det svenska biståndet som kommer att påverkas.
            Det skall naturligtvis ske rejäla, breda resonemang om och runt
            omkring den frågan.
          </note>
          <note>
            När det sedan gäller Karl-Erik Svartbergs fråga vill jag understryka
            att dessa siffror har varierat litet grand från år till år. Jag
            vill i detta sammanhang informera om att utbetalningarna i EU-biståndet
            motsvarar ca 12--14 % av medlemsstaternas samlade biståndsutbetalningar
            och att denna procentsiffra varierat mellan enskilda år. Jag vet
            inte om man vågar påstå att den kommer att vara konstant under
            kommande år just därför att
          </note>
          <note>
            Sverige eventuellt kommer in i bilden.
          </note>
          <note>
            Ett genomsnittligt EU-land kanaliserar alltså 12--
          </note>
          <note>
            14 % av sin biståndsbudget genom kommissionen.
          </note>
          <note>
            Men bakom detta genomsnitt döljer sig stora variationer mellan
            enskilda länder. För länder med stora nationella biståndsbudgetar
            går en relativt sett mindre andel genom EU. För Danmarks del innebär
            detta t.ex. att ca 7 % av den danska biståndsbudgeten går via
            EU. För Irland däremot svarar EU-biståndet för ca 40 % av landets
            biståndsbudget.
          </note>
          <note>
            Det skall ärligt deklareras att vi har räknat och försökt att
            analysera, men vi har kommit till litet olika uppfattningar. Detta
            är en förhandlingsfråga.
          </note>
          <note>
            Jag har sett att man i Finansdepartementet faktiskt har litet
            andra siffror. Jag tror att deras siffror beror på att man där
            har tagit med Östeuropa- och
          </note>
          <note>
            Baltikumbiståndet, men jag vet inte. Det har inte vi gjort i
            vår beräkning.
          </note>
          <note type="speaker">
            Anf. 111 KARL-ERIK SVARTBERG (s):
          </note>
          <note>
            Herr talman! Kristina Svenssons beräkning på 1
          </note>
          <note>
            miljard bygger just på Finansdepartementets beräkningar. Det
            är därifrån den uppgiften kommer. Det är utifrån denna hon sedan
            har gjort sina antaganden om att våra insatser måste öka. Jag
            förstår att detta är en förhandlingsfråga, och då bör vi naturligtvis
            avvakta förhandlingen.
          </note>
          <note>
            Jag skulle vilja haka på med ytterligare en fråga.
          </note>
          <note>
            Biståndsministern hänvisar till den analys av inriktningen på
            och effektiviteten i EU:s bistånd jämfört med det svenska biståndet.
            Det är intressant. Jag fick bifall av riksdagen på en motion om
            en analys av NGO-biståndet, dvs.
          </note>
          <note>
            folkrörelsebiståndet. Ingår denna analys också i detta arbete?
          </note>
          <note>
            Anf. 112 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Ja, den ingår i den analys som skall göras. Vi har
            redan varit i kontakt med de myndigheter i Bryssel som kanaliserar
            NGO-
          </note>
          <note>
            biståndet.
          </note>
          <note>
            Jag vill i detta sammanhang ta tillfället i akt att säga att
            våra organisationer av NGO-typ och den verksamhet Sverige har
            i det avseendet fungerar mycket rationellt, obyråkratiskt och
            administrativt flexibelt. Jag går t.o.m. omkring och inbillar
            mig, herr talman, att vi skall kunna, som det heter på
          </note>
          <note>
            UD-språk, implementera en del av denna enkelhet administrativt
            och byråkratiskt i det NGO-bistånd som kanaliseras via Bryssel.
          </note>
          <note type="speaker">
            Anf. 113 KARL-ERIK SVARTBERG (s):
          </note>
          <note>
            Herr talman! Jag tackar för den informationen.
          </note>
          <note>
            Chefen för EU:s NGO-bistånd var i Sverige för en dryg vecka sedan
            och informerade svenska folkrörelser om de möjligheter som finns,
            om
          </note>
          <note>
            Sverige nu blir medlem i EU. Det är ju folket som avgör den frågan
            i november.
          </note>
          <note>
            Den tanke som biståndsministern har är intressant, dvs. att försöka
            att göra det så enkelt och okomplicerat som möjligt och utan byråkratisk
            apparat runt omkring.
          </note>
          <note>
            Överläggningen var härmed avslutad.
          </note>
          <note>
            21 § Svar på fråga 1993/94:505 om biståndet till
          </note>
          <note>
            Sydafrika
          </note>
          <note>
            Anf. 114 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Kristina Svensson har frågat mig vilka områden som
            kommer att prioriteras i det svenska biståndet till Sydafrika.
          </note>
          <note>
            Låt mig inleda med att understryka vad Kristina
          </note>
          <note>
            Svensson anför i sin fråga. Den nytillträdda demokratiska regeringen
            i Sydafrika kommer att brottas med svåra problem som skapats av
            det apartheidsystem som nu äntligen gått i graven. Vi i omvärlden,
            och då inte minst Sverige, som aktivt medverkat till att demokratin
            kunnat segra måste fortsätta ge ett generöst stöd så att demokratin
            också kan förankras. Detta är inte minst viktigt, eftersom en
            positiv utveckling i Sydafrika får positiva följdverkningar även
            i övriga södra Afrika.
          </note>
          <note>
            Riksdagen har för budgetåret 1994/95 beslutat att anslå 220 miljoner
            kronor till demokratiinsatser i
          </note>
          <note>
            Sydafrika, inom anslagsposten demokrati, mänskliga rättigheter
            och humanitärt bistånd. Av innevarande budgetårs medel återstår
            nu ca 15
          </note>
          <note>
            miljoner kronor, som ANC inte kunde, eller inte hann, utnyttja.
            Under mitt besök i Sydafrika diskuterades hur dessa medel nu bäst
            kan användas.
          </note>
          <note>
            SIDA har just i dagarna lämnat ett förslag om hur biståndet för
            1994/95 skall användas.
          </note>
          <note>
            Huvudinriktningen kommer därvidlag att vara att ge ett fortsatt
            stöd till demokratisk samhällsutveckling. Detta kan som tidigare
            ske genom fortsatta insatser av svenska enskilda organisationer.
          </note>
          <note>
            Som anmälts i budgetpropositionen kommer under
          </note>
          <note>
            1994 en särskild landstrategi för Sydafrika att utarbetas, i
            syfte att dra upp huvudlinjerna för ett framtida utvecklingssamarbete
            med Sydafrika. Av särskild vikt är här att stor hänsyn tas till
            landets utveckling och behov. Jag förutsätter härvidlag ett brett
            utvecklingssamarbete där många svenska intressenter involveras.
            Huvudmålet bör vara att bidra till en fördjupad demokratisering
            och att slå vakt om de mänskliga rättigheterna. Detta bistånd
            kan i betydande utsträckning utgå från framväxten av ett starkt
            civilt samhälle som svenskt bistånd, bl.a. genom de enskilda organisationerna,
            varit med och byggt upp.
          </note>
          <note>
            Ett svenskt bistånd bör också medverka till ekonomisk och social
            utjämning. Inom undervisningssektorn föreligger stora behov och
            betydande förväntningar, vilket bör föranleda svenskt stöd.
          </note>
          <note>
            Ytterligare en förutsättning för att demokratin skall förankras
            och reformverksamheten möjliggöras är en väl fungerande marknadsekonomi
            och ekonomisk tillväxt. Inte minst är möjligheterna att ge ökad
            sysselsättning centrala för Sydafrikas framtida utveckling. Genom
            insatser från bl.a.
          </note>
          <note>
            SWEDECORP och BITS, liksom näringslivet, hoppas jag Sverige även
            härvidlag kan ge ett positivt bidrag.
          </note>
          <note>
            Då Kristina Svensson, som framställt frågan, anmält att hon var
            förhindrad att närvara vid sammanträdet, medgav tredje vice talmannen
            att
          </note>
          <note>
            Karl-Erik Svartberg i stället fick delta i överläggningen.
          </note>
          <note type="speaker">
            Anf. 115 KARL-ERIK SVARTBERG (s):
          </note>
          <note>
            Herr talman! Även för detta svar ber jag att få tacka å Kristina
            Svenssons vägnar.
          </note>
          <note>
            Det är ett positivt och bra svar. Jag vill bara lägga till att
            jag tror att det som sker i Sydafrika är viktigt inte bara för
            södra Afrika utan för hela kontinenten. Därför är det som sker
            där oerhört betydelsefullt. Under de svåra åren spelade Sverige
            en framträdande roll när det gällde kampen mot apartheid. Jag
            kan även nämna folkrörelseinsatser som har gjorts. Ett exempel
            är svensk folkriksdag mot apartheid för åtta år sedan. Svenska
            folkrörelser har också spelat en roll i själva finalen i bekämpandet
            av apartheid genom fredsövervakning i Sydafrika. 17 svenska folkrörelser
            deltog i den uppgiften.
          </note>
          <note>
            Det är viktigt att vi inte sviker nu. Nelson Mandela har upprepade
            gånger sagt att om inte valet följs av en ekonomisk, social och
            kulturell utveckling hänger demokratin i en mycket skör tråd.
            Därför är det viktigt att vi fortsätter att ge vårt stöd.
          </note>
          <note>
            Jag tar fasta på att aktiva fortsatta insatser kommer att göras
            genom svenska enskilda organisationer.
          </note>
          <note>
            Det gäller framför allt satsningen på fördjupad demokratisering
            och vaktslåendet om de mänskliga rättigheterna. Det måste också
            ske en ekonomisk och social utjämning.
          </note>
          <note>
            Enligt beräkningar behövs en årlig tillväxt på 9 %
          </note>
          <note>
            för att kompensera arbetskraftstillväxten på 2,8 %.
          </note>
          <note>
            Det krävs en enorm insats bara för att bekämpa arbetslösheten.
          </note>
          <note>
            Anf. 116 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Karl-Erik Svartberg och jag är rörande överens om
            att det inte räcker med att
          </note>
          <note>
            Sydafrika har haft ett val. Vi gläds ofantligt över valet. Men
            nu handlar det om att hjälpa till med återuppbyggnaden, och där
            skall Sverige vara med.
          </note>
          <note>
            Jag vill gärna säga att tidigare regeringar har insett betydelsen
            av att stötta de krafter -- ANC, kyrkor och enskilda organisationer
            -- som tog upp kampen mot det vederstyggliga apartheidsystemet.
            I dag kan vi glädja oss åt att de nya ledande sydafrikanska politikerna
            faktiskt uttalar att de fick ett val tack vare svenska insatser
            under många år.
          </note>
          <note>
            Det är mig och oss fjärran, herr talman, att inte vara med i
            fortsättningen. Jag är helt överens med
          </note>
          <note>
            Karl-Erik Svartberg när han säger att det kommer att vara ringar
            på vattnet. Jag nämnde södra
          </note>
          <note>
            Afrika. Låt oss hoppas att ringarna går ännu längre upp -- ända
            till Sahara.
          </note>
          <note type="speaker">
            Anf. 117 KARL-ERIK SVARTBERG (s):
          </note>
          <note>
            Herr talman! Olof Palme som spelade en stor roll i kampen mot
            apartheid brukade ibland formulera sig så här: Också om man genomför
            en revolution så har man att ta tag i problemen dagen efter revolutionen.
          </note>
          <note>
            Här blev det som tur var en fredlig revolution. Det blev en fredlig
            upplösning på det förhatliga systemet. Därför är det viktigt att
            vi nu gemensamt försöker att gå i spetsen. Jag tror att det internationella
            samfundet behöver ''pushar'' även när det gäller utvecklingen
            i Sydafrika. Därför utgår jag ifrån att biståndsministern gör
            de insatser om behövs för att dra med det internationella samfundet.
          </note>
          <note>
            Anf. 118 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Jag vill gärna säga att det är en självklarhet att
            andra länder måste hjälpa till. Det är en nödvändighet. Man kan
            gott säga att behoven är enorma. Vi vet också att den ekonomiska
            tillväxten -- på 9 % som Karl-Erik Svartberg nämnde -- inte infinner
            sig av sig själv. Det är vår uppgift att se till att världssamfundet
            är med nu.
          </note>
          <note>
            Världssamfundet kan inte bara jubla över det val som har ägt
            rum utan det måste ta det konkreta praktiska ansvaret för att
            bygga upp landet.
          </note>
          <note>
            När jag hade tillfälle att vara i Sydafrika under valdagarna
            och hade ett sammanträffande med
          </note>
          <note>
            Nelson Mandela underströks med all kraft att det nu är fråga
            om ett försonings- och uppbyggnadsarbete som vi vill vara med
            om och som står i överensstämmelse med vad den nya regeringen
            önskar och förväntar sig.
          </note>
          <note type="speaker">
            Anf. 119 KARL-ERIK SVARTBERG (s):
          </note>
          <note>
            Herr talman! Jag tackar för att biståndsministern har den här
            positiva inställningen.
          </note>
          <note>
            Frågestunder är egentligen inte lämpade för att ta upp faktaredovisningar.
            Jag vill dock ta ett par exempel på de enorma problem som den
            nya regeringen under president Nelson Mandela står inför. En stor
            del av den svarta befolkningen lever utanför samhället. Analfabetismen
            beräknas vara
          </note>
          <note>
            40 %. Arbetslösheten är hög. Nästan hälften av den svarta befolkningen
            saknar formellt arbete. Undan för undan kan vi bygga på med motsvarande
            uppgifter.
          </note>
          <note>
            Samtidigt pågår en demokratiseringsprocess, som fortsätter även
            efter valet. Jag tänker på kommunalvalen som skall äga rum senare
            i höst.
          </note>
          <note>
            Svenska folkrörelser är då åter beredda att göra en insats under
            projektnamnet Fredsövervakning i
          </note>
          <note>
            Sydafrika.
          </note>
          <note>
            Anf. 120 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Karl-Erik Svartberg och jag är helt överens om att
            det fortsättningsvis behövs insatser.
          </note>
          <note>
            Jag har naturligtvis inga andra uppgifter än de som
          </note>
          <note>
            Karl-Erik Svartberg nämnde när det gäller analfabetismen och
            att den svarta befolkningen lever utanför samhället.
          </note>
          <note>
            Herr talman! Jag skulle möjligtvis vilja lägga till att det behövs
            mycket intensiva insatser för att ta itu med våldsmentaliteten;
            jag tror att vi är överens om det också. Jag hoppas att de enskilda
            organisationerna -- och kyrkorna, som Nelson
          </note>
          <note>
            Mandela starkt räknar med -- kommer att ta som sin uppgift att
            verka för försoning och förståelse och på så sätt tränga undan
            det våld som under många år har använts för att lösa varje omfattande
            konflikt.
          </note>
          <note type="speaker">
            Anf. 121 KARL-ERIK SVARTBERG (s):
          </note>
          <note>
            Herr talman! Detta har de 17 svenska folkrörelser som är engagerade
            i fredsövervakningen i
          </note>
          <note>
            Sydafrika sett som sin stora uppgift. I samarbete med den ekumeniska
            rörelsen i Sydafrika och med de oberoende valövervakarna, NIM,
            försöker de att förhindra och begränsa våldet och stimulera till
            en demokratisk process. Demokrati är nämligen inte bara att gå
            och rösta. Demokrati är att lära sig att leva tillsammans.
          </note>
          <note>
            Överläggningen var härmed avslutad.
          </note>
          <note>
            22 § Svar på fråga 1993/94:508 om ulandsinriktad högre utbildning
            m.m.
          </note>
          <note>
            Anf. 122 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Kenneth Lantz har frågat mig vilka åtgärder jag
            ämnar vidta så att ökade satsningar görs på högre utbildning och
            forskning med ulandsinriktad livsmedelsvetenskap samt har föreslagit
            att medel satsas på uppbyggnad av en internationell institution
            med detta syfte.
          </note>
          <note>
            Styrelsen för u-landsforskning, SAREC, är ansvarig myndighet
            för beredning och beslut i ärenden om stöd till u-landsforskning.
          </note>
          <note>
            Genom SAREC finansieras stöd till forskningssamarbete med u-länder,
            forskningssamarbete mellan u-länder, internationella forskningsprogram
            och särskilda forskningsprogram eller forskningsprojekt med inriktning
            på u-länder och u-landsrelaterade problem. Ca 10 % av anslagna
            medel, dvs. runt 40
          </note>
          <note>
            miljoner kronor, disponeras för stöd till ulandsrelaterad forskning
            i Sverige.
          </note>
          <note>
            SAREC:s stöd till den u-landsrelaterade forskningen i Sverige
            syftar till att förstärka den svenska forskningskapaciteten inom
            ulandsrelevanta områden. Detta sker framför allt genom att svenska
            universitetsinstitutioner deltar i
          </note>
          <note>
            SAREC:s bilaterala program och samarbetar med olika institutioner
            i u-länderna för att finna lösningar på utvecklingsproblem inom
            olika samhällssektorer. Totalt deltar ca 120 svenska institutioner
            i sådana samarbetsprogram.
          </note>
          <note>
            SAREC har även ett särskilt program för stöd till svensk u-landsinriktad
            forskning. Bidrag lämnas bl.a. till förstärkning av forskningsmiljöer
            vid universiteten och till vissa forskartjänster.
          </note>
          <note>
            SAREC lämnar vidare stöd till internationell jordbruksforskning,
            vilket sker genom den s.k.
          </note>
          <note>
            CGIAR-gruppen, Consultative Group on
          </note>
          <note>
            International Agricultural Research, som bildades
          </note>
          <note>
            1971 på initiativ av FAO, Världsbanken och
          </note>
          <note>
            UNDP.
          </note>
          <note>
            CGIAR:s forskningsmandat fokuserades ursprungligen på att verka
            för en bärkraftig ökning av livsmedelsproduktionen, food self
            sufficiency, vilket sedermera har förskjutits mot att säkra livsmedelstillgången,
            food self reliance, i uländerna. Grundmålet är att u-länderna
            själva successivt skall kunna svara för den forskning som nu bedrivs
            internationellt.
          </note>
          <note>
            De resultat som uppnås inom CGIAR:s forskningsverksamhet är i
            första hand en samordning av internationell forskning inom naturresurshushållningen.
            Detta område avser bl.a. förbättrat växt- och djurmaterial, förbättrade
            odlingsmetoder samt utbildning av forskare i uländer.
          </note>
          <note>
            Sedan 1962 har mer än 20 000 jordbruksforskare och tekniker från
            u-länder utbildats vid CGIAR-
          </note>
          <note>
            institut.
          </note>
          <note>
            Syftet med det svenska stödet till institutioner inom
          </note>
          <note>
            CGIAR är att befrämja sådan internationell jordbruksforskning
            som producerar vetenskapliga resultat av betydelse för u-länderna.
            Därigenom ges också möjligheter att följa den internationella
            forskningsfronten på naturresursområdet, vilket likaledes är av
            direkt relevans för utvecklingen i uländerna.
          </note>
          <note>
            Svenska bidrag till utvalda CGIAR-institut har utgått under perioden
            1973--1993 med totalt närmare 500 miljoner kronor. Bidragen utgörs
            av basstöd till olika institut och avsätts således inte för speciella
            insatser av projektkaraktär.
          </note>
          <note>
            Ett fortsatt långsiktigt svenskt stöd till CGIAR är motiverat.
          </note>
          <note>
            Fortsatta insatser för att förstärka forskningen i
          </note>
          <note>
            Sverige har strategisk betydelse för Sveriges möjligheter att
            delta i det internationella utvecklingssamarbetet, inte minst
            med inriktning på u-ländernas problem.
          </note>
          <note>
            Huvudansvaret för att utveckla denna forskning vilar givetvis
            på universiteten och grundforskningsråden. SAREC bidrar till detta
            såsom biståndsorgan och forskningsråd för ulandsinriktad forskning.
          </note>
          <note>
            Forskningens och kunskapsutvecklingens stora betydelse som bidragande
            faktor i arbetet med att stödja de framväxande demokratierna i
            u-länderna kan inte nog understrykas, liksom vikten av att kunskapsgenereringen
            organiseras i former så att de internationella aspekterna och
            sambanden ges stort utrymme.
          </note>
          <note type="speaker">
            Anf. 123 KENNETH LANTZ (kds):
          </note>
          <note>
            Herr talman! Låt mig framföra ett tack för ett fylligt svar av
            biståndsminister Svensson.
          </note>
          <note>
            Jag har, i synnerhet på Lunds universitet, fått kunskap om en
            modell som innebär att forskare och studenter som är intresserade
            av att lära sig ytterligare och av att fördjupa sina kunskaper
            här i
          </note>
          <note>
            Sverige förflyttas hit.
          </note>
          <note>
            Det finns underlag för att bygga upp en institution tillsammans
            med ett antal företag i Skåne. Man skulle få litet stöd från de
            statliga medlen till biståndsverksamhet men företagen själva skulle
            också kunna ställa upp, så att intresset växer hos de anställda.
          </note>
          <note>
            Statsrådet Svensson har redan vidrört ett par olika punkter.
            Jag delar helt och hållet grundmålet, som är nämnt här i svaret.
            Vad finns det för möjligheter att eventuellt använda en del av
            medlen till en sådan här institution? Forskare från u-länderna
            skulle då komma till Skåne i Sverige, och de företag som har en
            dylik verksamhet skulle kunna lära dem och ge dem stimulans till
            ytterligare forskning om deras hemländers förutsättningar.
          </note>
          <note>
            Anf. 124 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Det är mycket angeläget och klokt att ta hit forskare.
            Det är också vad som sker. Detta utbyte bör vara så frekvent och
            omfattande som möjligt. I mitt svar underströk jag att just den
            här typen av forskning betyder ofantligt mycket för uländerna.
            Jag är glad över att Kenneth Lantz tyckte att det var positivt.
          </note>
          <note>
            Vi vet att Sverige har omfattande kunskaper om livsmedelsbranschen.
            Inte minst finns denna kunskap inom Skånes gränser -- förstås.
            Därför är det naturligt att Lunds universitet satsar på att utveckla
            kompetensen inom livsmedelsforskning för utvecklingsprojekt.
          </note>
          <note>
            Lunds universitet deltar för närvarande i fem av
          </note>
          <note>
            SAREC:s finansierade samarbetsprogram. Om jag hinner, herr talman,
            skulle jag gärna vilja nämna dem.
          </note>
          <note>
            Institutet för livsmedelsteknologi har en industriell produktion
            av kassavamjöl, cassava root processing, i Moçambique. Professor
            Kåre
          </note>
          <note>
            Larsson är koordinator.
          </note>
          <note>
            Institutet för teknisk mikrobiologi sysslar med ogitekonologi
            i samarbete med universitetet i Ibadan i
          </note>
          <note>
            Nigeria. Ogi är en mjölksyrefermenterad produkt som framställs
            av majs och hirs. Ogi ges till nyfödda men konsumeras även av
            runt 80 % av den vuxna befolkningen, åtminstone till frukost.
            Göran Molin är koordinator.
          </note>
          <note>
            Institutet för industriell näringslära och livsmedelskemi har
            produktion och beredning av livsmedel i utvecklingsländer -- i
            Guatemala,
          </note>
          <note>
            Ecuador och Sri Lanka. Man har program i Nigeria i samarbete
            med universitetet i Ibadan. Docent
          </note>
          <note>
            Baboo M. Nair är koordinator.
          </note>
          <note>
            Institutet för livsmedelsteknik har produktionsteknik för framställning
            av säker och näringsrik dryck från jordnötter i samarbete med
            universitetet i Khartoum i Sudan osv.
          </note>
          <note type="speaker">
            Anf. 125 KENNETH LANTZ (kds):
          </note>
          <note>
            Herr talman! Jag är imponerad, och jag är helt överens med ministern
            i dessa frågor. Jag har en förhoppning om att institutionen och
            företagen skall få till stånd ett dylikt projekt nere i Skånes
            västra del -- i regionen runt Lund.
          </note>
          <note>
            Vi får arbeta vidare och återkomma med en formell ansökan. Jag
            framför härmed mitt tack till ministern.
          </note>
          <note>
            Anf. 126 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Jag vill säga såsom avslutning att jag faktiskt
            tycker -- det kan vara en självbekännelse som faller tillbaka
            på mig själv -- att vi är litet för dåliga på att tala om vad
            vi gör just i dessa relationer via våra svenska universitet. Jag
            tror att det inte är särskilt väl bekantgjort vad vi mäktar med
            i forskningshänseende via Lunds universitet, via Uppsala universitet
            etc. Kanske kan detta meningsutbyte mellan Kenneth Lantz och mig
            bidra till att folk i allmänhet mer får upp ögonen för att detta
            är ett mycket viktigt och även omhuldat område.
          </note>
          <note>
            Överläggningen var härmed avslutad.
          </note>
          <note>
            23 § Svar på fråga 1993/94:510 om kvinnors situation i Indien
          </note>
          <note>
            Anf. 127 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Margareta Viklund har frågat mig på vilket sätt
            Sverige för upp frågan om flickors och kvinnors situation i Indien
            i utrikes- och biståndspolitiska sammanhang.
          </note>
          <note>
            Det här är en fråga som har återkommit vid ett flertal tillfällen
            och som måste väcka och engagera oss ytterligare. Det har således
            blivit alltmer känt att flickfoster selektivt aborteras och att
            nyfödda flickor utsätts för en behandling så att de dör. Det finns
            också rapporter som visar att flickor har sämre tillgång till
            mat, utbildning samt hälso- och sjukvård. Detta sker i flera länder
            och således inte enbart i Indien.
          </note>
          <note>
            Min grundsyn är att respekten för de fundamentala mänskliga rättigheterna
            är okränkbar oavsett kön.
          </note>
          <note>
            Som jag har tagit upp i årets budgetproposition är det svenska
            utvecklingsbiståndet bl.a. inriktat på att undanröja alla former
            av diskriminering av kvinnor. Särskilda insatser görs bl.a. till
            stöd för enskilda kvinnoorganisationer i länder som mottar svenskt
            bistånd.
          </note>
          <note>
            Det är dock viktigt att inse att respekt för mänskliga rättigheter
            i första hand är en fråga om politisk vilja från regeringars sida.
            Det är således ett problem som inte kan lösas med enbart ökade
            ekonomiska resurser. Biståndet utgör bara ett komplement till
            regeringars egna åtgärder. Av det skälet är det än mer betydelsefullt
            att vi, parallellt med andra insatser, arbetar med vad jag skulle
            vilja kalla medvetandegörande, dvs. att vi stärker kvinnan i hennes
            egen kapacitet för att ge henne en starkare ställning i samhället.
          </note>
          <note>
            Dessa frågor integreras i alla våra utvecklingsinsatser såväl
            multilateralt som bilateralt. Genom vårt bidrag till FN:s barnfond
          </note>
          <note>
            UNICEF driver vi frågan om särskilda insatser för flickor, framför
            allt när det gäller utbildning. Sedan några år tillbaka tillämpas
            könsuppdelad statistik för att se till att flickorna i lika hög
            grad som pojkarna kommer i åtnjutande av hälso- och sjukvård genom
            UNICEF. En liknande insats stöds även genom FN:s kvinnofond UNIFEM.
            Det svenska bilaterala utvecklingssamarbetet med
          </note>
          <note>
            Indien är också i hög grad inriktat på att förbättra de indiska
            kvinnornas situation genom att förbättra hälsovården, satsa på
            undervisning inkl.
          </note>
          <note>
            yrkesutbildning för kvinnor etc. Vårt tänkande på detta område
            har också på flera sätt framförts i våra kontakter med företrädare
            för Indiens regering.
          </note>
          <note>
            Inför FN:s 50-årsjubileum arbetar bl.a. Sverige för att så många
            länder som möjligt ansluter sig till
          </note>
          <note>
            FN:s konvention om barnets rättigheter. Därmed förbinder sig
            regeringar bl.a. att alla barn, oavsett kön, skall tillförsäkras
            alla rättigheter som anges i konventionen. Indien skrev under
            barnkonventionen den 11 december 1992.
          </note>
          <note>
            Jag tror att vi genom de regelbundna kontakter som vi har med
            Indien -- inte minst tack vare de många enskilda organisationerna
            -- bidrar till att mildra de brott som där begås mot kvinnor och
            flickor.
          </note>
          <note type="speaker">
            Anf. 128 MARGARETA VIKLUND (kds):
          </note>
          <note>
            Herr talman! Jag tackar för svaret på min fråga. Jag tycker att
            det var ett bra svar på en fråga, som är en mycket viktig och
            angelägen fråga om mänskliga rättigheter. Den behöver tas upp
            om och om igen.
          </note>
          <note>
            Från Mellanöstern till norra Indien går ett stråk som utmärker
            sig genom att det råder en stark övervikt av gossebarn. Fler pojkar
            än flickor överlever sina första levnadsår. Detta mönster verkar
            så stabilt att det inte kan bero på tillfälligheter. Det är ett
            mönster som skiljer sig från världen i övrigt, där flickorna har
            en större överlevnadsprocent än pojkarna. Den kvinnliga delen
            av Indiens befolkning har sedan 1901 ständigt minskat i förhållande
            till den manliga.
          </note>
          <note>
            Indien uppfattas såsom världens största demokratiskt styrda stat.
            Genom lagstiftning har sådant förbjudits som man kan tro är orsak
            till att flickor är oönskade. Således har t.ex. seden med hemgift
            när det ingås avtal om äktenskap förbjudits. Också mot kastsystemet
            har man lagstiftat. Politisk vilja finns tydligen, men den tycks
            inte räcka fullt ut, utan mer måste till, vilket biståndsministern
            också antydde. I och med framgångarna med fosterdiagnostik, som
            används i stor skala i Indien av alla samhällsklasser, är flickebarnens
            situation än mer hotad än tidigare.
          </note>
          <note>
            De hotas till livet redan innan de är födda.
          </note>
          <note>
            Jag vill ställa en fråga till biståndsministern. När personer
            i olika statliga befattningar, statsråd och andra, besöker Indien
            vid olika tillfällen, tar man då vid dessa besök upp flickornas
            situation och de mänskliga rättigheterna över huvud taget?
          </note>
          <note>
            Anf. 129 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Det är min plikt såsom MR-minister att göra så.
            Det är också vad jag har gjort. Jag har besökt Indien en gång,
            och jag kan försäkra
          </note>
          <note>
            Margareta Viklund att jag tog upp detta ämne titt som tätt. Det
            har jag gjort vid besök i Kina och vid besök i Bangladesh. Det
            är en självklarhet. Det råder ingen som helst tvekan om att biståndet
            måste lyfta fram kvinnornas, flickornas och även barnens situation.
            Det är möjligt att vi har gjort för litet.
          </note>
          <note>
            Personligen har jag ändå lärt mig så pass mycket under dessa
            år såsom biståndsminister att om det är något som skall strykas
            under och uttalas med emfas är det att man måste börja inse att
            gamla traditioner, som har inneburit att flickor inte värderas
            lika högt som pojkar och att kvinnor förtrycks och hålls nere,
            inte längre kan accepteras.
          </note>
          <note>
            De står inte heller i överensstämmelse med de konventioner som
            dessa länder i regel har undertecknat. Vi får inte förtröttas.
            Det tar sin tid, och vi har en väldigt lång väg att gå fortsättningsvis.
          </note>
          <note>
            Men det vore mig fjärran att inte med den kraft som jag nu kan
            åstadkomma -- den är naturligtvis inte särskilt stor; det kan
            jag med en gång tillstå -- hävda att varje individ oberoende av
            ras, kön, ålder och intellekt har ett och samma värde.
          </note>
          <note type="speaker">
            Anf. 130 MARGARETA VIKLUND (kds):
          </note>
          <note>
            Herr talman! Det låter bra och betryggande, och jag är glad att
            höra det. Men jag hade väl inte heller väntat mig något annat
            svar.
          </note>
          <note>
            Många olika aktiviteter skulle kunna utvecklas för att lyfta
            fram flickebarnens situation, bl.a. den befolkningskonferens som
            kommer att äga rum i
          </note>
          <note>
            Kairo i september. Finns det några planer på att där ta upp denna
            fråga? Det vill jag ha bekräftat eller dementerat.
          </note>
          <note>
            Anf. 131 Statsrådet ALF SVENSSON
          </note>
          <note>
            (kds):
          </note>
          <note>
            Herr talman! Låt mig snabbt få berätta litet från mitt besök
            i Indien. Vi åkte på grusvägar, där vi såg unga, veka indiskor
            bära tung makadam i korgar. I
          </note>
          <note>
            små enkla skynken mellan buskarna hängde deras små bebisar, som
            de fick gå och amma. Sedan fanns det vägskyltar, på vilka det
            stod: Men at work. På kvällen vid middagen, då ministrarna satt
            samlade, kunde jag inte låta bli att i mitt anförande tala om
            att de måste ändra sina vägskyltar. Det skall inte stå: Men at
            work. Jag såg inte en man i arbete med makadamen. Det måste stå:
            Women at work. Då började man tala om sina traditioner. Jag sade
            att det inte kan accepteras att man skyller på traditioner.
          </note>
          <note>
            Vi kommer självklart att ta upp denna fråga i
          </note>
          <note>
            Kairo. Den togs upp i samband med MR-
          </note>
          <note>
            konferensen för ett år sedan i Wien. Den skall tas upp närhelst
            MR-frågor är på tapeten eller då befolkningsfrågor är under behandling.
          </note>
          <note type="speaker">
            Anf. 132 MARGARETA VIKLUND (kds):
          </note>
          <note>
            Herr talman! Också detta låter bra. Jag tror att man i de länder
            där detta stora brott mot de mänskliga rättigheterna förekommer
            inte alltid ser vad som sker. Den synen behöver ändras, så att
            man ser problemen. Det råder en egendomlig blandning av bristande
            respekt för kvinnor och en tro på att kvinnor besitter ett slags
            gudomlighet, som gör att man inte behöver bry sig om hur kvinnor
            har det, eftersom de tål vad som helst. Detta kan inte vara rätt
            och riktigt, för så är det ju inte. Vi kvinnor behöver komma upp
            på samma plan i hela världen.
          </note>
          <note>
            Överläggningen var härmed avslutad.
          </note>
          <note>
            24 § Svar på fråga 1993/94:494 om järnvägssträckan mellan Västervik
            och Växjö
          </note>
          <note>
            Anf. 133 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Krister Örnfjäder har frågat mig om jag är beredd
            att göra vad jag kan för att rädda smalspårsjärnvägen Västervik--Växjö
            samt anmärkt att jag den 28 april ännu inte hade svarat på ett
            brev av den 13 mars 1994 från Föreningen
          </note>
          <note>
            Västervikståget 2000.
          </note>
          <note>
            Riksdagen har på förslag av regeringen beviljat ett engångsbidrag
            på 3,7 miljoner kronor för smalspårets fortlevnad. Som förutsättning
            för utbetalning av bidraget angavs att det skall finnas möjlighet
            till en långsiktig överlevnad för verksamheten på smalspåret.
          </note>
          <note>
            Regeringen har prövat förutsättningarna för verksamheten. Berörda
            intressenter har numera gått samman och presenterat en överenskommelse
            om formerna för den fortsatta driften m.m.
          </note>
          <note>
            Regeringen fattade mot denna bakgrund beslut om utbetalning av
            bidraget till smalspåret den 21 april
          </note>
          <note>
            1994.
          </note>
          <note>
            Anledningen till att mitt svar till föreningen har dröjt något
            är att bidragsfrågan under den aktuella tiden befann sig i slutskedet
            av beredningsprocessen.
          </note>
          <note type="speaker">
            Anf. 134 KRISTER ÖRNFJÄDER (s):
          </note>
          <note>
            Herr talman! Jag vill tacka kommunikationsministern för svaret.
            Jag tycker inledningsvis att det är tråkigt att det har varit
            problem med smalspårsverksamheten och att man kanske inte tillräckligt
            mycket har kunnat enas om hur verksamheten skall bedrivas. Däremot
            är jag naturligtvis glad att de pengar som sedan lång tid tillbaka
            har varit avsatta för smalspårsverksamheten nu kan utbetalas.
          </note>
          <note>
            Tyvärr har det under tiden uppstått en situation där en konkursförvaltare
            vill sälja ut järnvägen i delar eller i sin helhet. Den utvecklingen
            måste stoppas om den här unika järnvägen skall kunna finnas kvar.
          </note>
          <note>
            Jag vill utveckla min fråga med att säga så här: Jag hoppas att
            kommunikationsministern själv ytterligare kan engagera sig i eller
            på annat sätt se till att smalspårsjärnvägen mellan Västervik
            och
          </note>
          <note>
            Växjö kan fortsätta att leva. Det som omedelbart behöver göras
            är att förhindra att järnvägen delas upp/rivs upp och säljs i
            mindre delar.
          </note>
          <note>
            Anf. 135 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag håller med Krister Örnfjäder om att det är tråkigt
            att det här har tagit lång tid. Redan i den första budgetpropositionen
            som innehöll den här regeringens förslag till ekonomisk politik
            hade vi nämligen i Kommunikationsdepartementets bilaga ett förslag
            till stöd på 3,7 miljoner kronor till smalspåret. Det var alltså
            budgetpropositionen
          </note>
          <note>
            1992.
          </note>
          <note>
            Regeringen beslutade redan den 18 juni 1992 att de här medlen
            skulle disponeras av Länsstyrelsen i
          </note>
          <note>
            Kronobergs län för utbetalning till smalspåret och att det skulle
            ankomma på länsstyrelsen att besluta om villkoren för utbetalningen.
            Nu visade det sig att länsstyrelsen i september 1992 beslutade
            att inte verkställa utbetalningen, eftersom möjligheterna till
            en långsiktig överlevnad inte ansågs föreligga.
          </note>
          <note>
            Det som sedan hände var att föreningen så småningom gick i konkurs.
            Någon uppgörelse träffades aldrig. Detta hände i december 1992.
          </note>
          <note>
            Nu har de då stridande parterna enats. Det finns beslut på att
            pengarna skall utbetalas. Regeringen har prövat och anser att
            det finns förutsättningar för en långsiktig överlevnad.
          </note>
          <note>
            Det finns en konkursförvaltare som är inblandad i detta. Det
            är alldeles riktigt. Den processen ligger helt utanför regeringens
            möjligheter att påverka.
          </note>
          <note>
            Föreningen har nu fått det statliga stödet, men man har också
            under tiden samlat in en hel del pengar från andra intressenter,
            så förutsättningarna att det här skall kunna lösas på ett lyckligt
            sätt tycker jag är mycket goda.
          </note>
          <note type="speaker">
            Anf. 136 KRISTER ÖRNFJÄDER (s):
          </note>
          <note>
            Herr talman! Jag är som sagt var tacksam för att vi har kommit
            så här långt, och jag är medveten om vad som har hänt sedan 1992.
            Vi får väl betrakta det som nu har skett som en tillräckligt tydlig
            signal till dem som sysslar med detta ärende om att -- även om
            regeringen kan göra något ytterligare -- det finns intresse även
            från regeringens sida av att smalspårsverksamheten skall kunna
            leva.
          </note>
          <note>
            Överläggningen var härmed avslutad.
          </note>
          <note>
            25 § Svar på fråga 1993/94:503 om SJ:s prissättning på oljetransporter
          </note>
          <note>
            Anf. 137 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Kenneth Attefors har frågat mig om jag ämnar vidta
            några åtgärder för att förhindra eventuell osund priskonkurrens
            från SJ gentemot sjöfarten avseende oljetransporter från
          </note>
          <note>
            Vänerhamnar till Göteborg.
          </note>
          <note>
            Frågor om underprissättning m.m. handläggs av
          </note>
          <note>
            Konkurrensverket i enlighet med Konkurrenslagen
          </note>
          <note>
            (SFS 1993:20).
          </note>
          <note>
            Kenneth Attefors anger i sin fråga att SJ erhåller skattemedel
            via Banverket. I enlighet med 1988 års trafikpolitiska beslut
            bedriver SJ trafik på företagsekonomiska grunder, och SJ erhåller
            inte några skattemedel från Banverket.
          </note>
          <note>
            Jag kan mot denna bakgrund inte vidta några åtgärder med anledning
            av Kenneth Attefors fråga.
          </note>
          <note type="speaker">
            Anf. 138 KENNETH ATTEFORS (nyd):
          </note>
          <note>
            Herr talman! Tack för svaret. Jag har bara fått ett kortare svar
            tidigare. Det var från Bengt
          </note>
          <note>
            Westerberg. Men jag får väl utveckla frågan litet grand.
          </note>
          <note>
            Det är naturligtvis konkurrenslagen som skall gälla om det kommer
            fram att SJ dumpar sina priser.
          </note>
          <note>
            Men SJ ligger ju litet grand under ministerns vingar.
          </note>
          <note>
            Faktum är att Banverket får 3--4 miljarder per år för att underhålla
            järnvägssystemet, medan SJ bara betalar in 800 miljoner kronor.
            Det var det jag menade med att SJ inte tar ut det rätta priset
            om man skall betala för hela infrastrukturen.
          </note>
          <note>
            Det som föranledde frågan var en artikel i Dagens
          </note>
          <note>
            Industri, vilket är en alldeles utmärkt tidning. Jag har använt
            den förut vid frågeställningar. Flera redare är nämligen oroliga
            över framtiden för sin
          </note>
          <note>
            Vänertrafik. Kan de inte få lönsamhet i sin
          </note>
          <note>
            Vänertrafik finns det heller inte pengar att investera i några
            nya fartyg den dag -- jag tror att det är någon gång 1996 -- man
            måste ta sådana fartyg i bruk som har dubbelbotten. Kan de inte
            ha en riktig prissättning på sina varor för att SJ
          </note>
          <note>
            försöker, som redarna säger, dumpa sina priser, kan vi inte få
            den Vänertrafik som vi gemensamt i denna kammare har drivit fram
            att vi skall bevara.
          </note>
          <note>
            Detta föranleder en följdfråga till ministern: Tror inte ministern
            att det kan ligga en fara i att redarna, om de inte får tillräckligt
            betalt för sina produkter, inte kan ha kapital för att förnya
            sitt tonnage den dag vi kräver att de skall ha bättre tonnage
            på
          </note>
          <note>
            Vänern?
          </note>
          <note>
            Anf. 139 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Först till frågan om statliga subventioner. Man
            kan naturligtvis alltid hävda att verksamhet som fullt ut inte
            bär sina infrastrukturkostnader i någon mån har subvention. Detta
            gäller i så fall också för
          </note>
          <note>
            Trollhätte kanal som tillsammans med Vänerns seglationsstyrelse
            har ett anslag i årets budget på ungefär 60 miljoner kronor. Man
            har en ungefär jämställd utgångspunkt när det gäller stödet till
            själva infrastrukturen.
          </note>
          <note>
            Den andra frågan, som naturligtvis är intressant, är om det förekommer
            en underprissättning eller inte.
          </note>
          <note>
            Den frågan kan jag inte svara på. Den som anser att det förekommer
            underprissättning har alltid möjligheten att låta Konkurrensverket
            utreda en sådan fråga.
          </note>
          <note>
            SJ hävdar att deras upplägg inte innebär någon underprissättning,
            utan att det snarare är förmånligare för kunden om man ser till
            samtliga logistikkostnader och inte bara till själva transportkostnaden.
            De kostnader som i deras upplägg reduceras för kunden är bl.a.
            kostnaden för lagerhantering, i och med att det är en mindre volym
            som kommer vid varje tillfälle och kunden slipper ligga med ett
            mycket stort lager och binda kapital i detta. Det handlar om lossning
            och lastning m.m. SJ har också ett systemtågsupplägg som man kallar
            för pipe-rail. Man menar att detta görs utan rangeringar och med
            ett minimum av terminalarbete. Därför kan man erbjuda det här
            mycket förmånliga priset.
          </note>
          <note>
            Det handlar om ca 100 000 ton olja per år som man uppenbarligen
            ämnar transportera. Jag kan bara nämna att totalt transporteras
            ungefär tio gånger så mycket olja. Under 1993 var det 1 021 miljoner
            ton olja som tranporterades till och från Vänern.
          </note>
          <note type="speaker">
            Anf. 140 KENNETH ATTEFORS (nyd):
          </note>
          <note>
            Herr talman! Oljan är liksom grunden för vänersjöfarten. Utan
            oljan kan man inte driva vänersjöfart. Därför är det mycket viktigt
            att vi från kammarens sida och även från regeringens sida bevakar
            att det verkligen inte är så att SJ
          </note>
          <note>
            underprissätter.
          </note>
          <note>
            En av de gamla redarna säger så här: Till Jönköping gick tidigare
            små tankbåtar. Men dem slog SJ ut med sina låga priser. När sedan
            båtarna var borta höjde SJ priset mycket kraftigt.
          </note>
          <note>
            Det är den här tendensen som man får akta sig för.
          </note>
          <note>
            Jag håller faktiskt med ministern om att hamnarna också får ta
            sitt ansvar. De tar ut 10--12 kr per ton i hamnavgift för fartyg,
            medan tanktågen och tankbilarna inte betalar någonting, trots
            att de står intill.
          </note>
          <note>
            Så egentligen borde hamnarna ta ut avgifter motsvarande hamnavgifterna
            även av tågen och tankbilarna. Vad tycker ministern om det?
          </note>
          <note>
            Anf. 141 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Det är en fråga för de kommunala hamnbolagen att
            ta ställning till. Hamnfrågor handläggs ju inte av riksdag och
            regering, utan det är kommunala angelägenheter i Sverige.
          </note>
          <note>
            Jag blir förvånad om Kenneth Attefors hyser uppfattningen att
            SJ som monopolist först slår ut konkurrenter och sedan höjer priserna,
            eftersom hans parti har agerat för att SJ skall få behålla detta
            monopol. Dess bättre gick ju kammaren på regeringens förslag att
            avreglera detta och skapa en öppen marknad också på järnvägsområdet.
          </note>
          <note type="speaker">
            Anf. 142 KENNETH ATTEFORS (nyd):
          </note>
          <note>
            Herr talman! Ja, det är riktigt. Jag låter mig nöja med svaret.
            Det är bra att vi i alla fall har fått upp ögonen för att vi måste
            bevaka så att det inte är som redarna säger. Jag hoppas att det
            inte är så. Alla får vi nog ta vårt ansvar när det gäller sjöfarten
            på
          </note>
          <note>
            Vänern, och den inkluderar hamnarna. Hamnarna måste se till att
            de har rätt prissättning, annars slår man automatiskt ut fartygstransporter.
          </note>
          <note>
            Anf. 143 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag vill slutligen hålla med Kenneth
          </note>
          <note>
            Attefors om just detta. En strukturrationalisering av Vänerhamnarna
            har mycket glädjande ägt rum.
          </note>
          <note>
            Jag menar också att Vänersjöfarten är en mycket viktig sak att
            slå vakt om.
          </note>
          <note>
            Regeringen har gjort stora ansträngningar genom att nu också
            inrangera Trollhätte kanalverk i
          </note>
          <note>
            Sjöfartsverket och skapa en mer ändamålsenlig avgiftsstruktur,
            som gör det lättare för sjöfarten att gå upp i Vänern. Jag tror
            också att denna strukturrationalisering av hamnverksamheten kommer
            att stärka Vänersjöfartens konkurrenskraft.
          </note>
          <note>
            Överläggningen var härmed avslutad.
          </note>
          <note>
            26 § Svar på fråga 1993/94:514 om statliga myndigheters information
            om Dennispaketet
          </note>
          <note>
            Anf. 144 Kommunikationsminiser MATS
          </note>
          <note type="speaker">
            ODELL (kds):
          </note>
          <note>
            Herr talman! Eva Zetterberg har frågat mig vad regeringen avser
            att vidta för åtgärder för att korrigera den bild vissa statliga
            myndigheter ger av
          </note>
          <note>
            Dennispaketet.
          </note>
          <note>
            Bakgrunden till frågan är att Banverket, Vägverket och Storstockholms
            lokaltrafik (SL) har skickat ut en broschyr till hushållen i Stockholmsregionen
            med en presentation av innehållet i
          </note>
          <note>
            Dennisöverenskommelsen. Eftersom
          </note>
          <note>
            Dennisöverenskommelsen anses vara en helhetslösning har myndigheter
            och andra som enligt överenskommelsen skall genomföra
          </note>
          <note>
            Dennispaketet funnit det angeläget att informera om alla delar
            i överenskommelsen.
          </note>
          <note>
            Ansvaret för den information som spridits genom det aktuella
            materialet om Dennispaketet har
          </note>
          <note>
            Vägverket, Banverket och SL. Regeringen styr aldrig sådan information.
          </note>
          <note>
            Värt att notera är att presentationsmaterialet har underrubriken
            ''från vision till verklighet''. Det är en nulägesbeskrivning
            av Dennispaketet som presenteras. Någon exakt uppgift om paketets
            slutliga innehåll och utformning finns inte.
          </note>
          <note>
            Självklart fråntar detta inte genomförarna deras ansvar att lämna
            så långt möjligt korrekt information om Dennispaketets genomförande.
          </note>
          <note>
            Jag utgår ifrån att Vägverket, Banverket och SL
          </note>
          <note>
            även fortsättningsvis kommer att sprida relevant och korrekt
            information om Dennispaketets genomförande. Det är självklart
            att sådan information skall utgå från de beslut som regering och
            riksdag har tagit.
          </note>
          <note>
            Då Eva Zetterberg, som framställt frågan, anmält att hon var
            förhindrad att närvara vid sammanträdet, medgav tredje vice talmannen
            att
          </note>
          <note>
            Johan Lönnroth i stället fick delta i överläggningen.
          </note>
          <note type="speaker">
            Anf. 145 JOHAN LÖNNROTH (v):
          </note>
          <note>
            Herr talman! Jag får på Eva Zetterbergs vägnar tacka så mycket
            för svaret.
          </note>
          <note>
            Det känns litet ovant att som göteborgare lägga mig i diskussionen
            om trafikproblemen i Stockholm, men eftersom vi har liknande problem
            i min hemstad känner jag ändå starkt också i denna fråga.
          </note>
          <note>
            Till en början är jag enig med kommunikationsministern om att
            regeringen självfallet inte skall styra den information som olika
            myndigheter går ut med. Men vi har ju här i riksdagen fattat beslut
            om Dennispaketet och lämnat vissa garantier osv. Det innebär att
            både regering och riksdag har ett medansvar för att informationen
            om och verkställigheten av beslutet blir så bra som någonsin är
            möjligt, oavsett vad vi har haft för uppfattning i själva sakfrågan.
          </note>
          <note>
            Kommunikationsministern sade att det var en nulägesbeskrivning.
            Jag förstår inte riktigt vad som menas med det. Det handlar ju
            ändå om ett antal vackra teckningar av hur det skall se ut i framtiden.
          </note>
          <note>
            I exemplet som nämns i frågan finns ritningar över hur Österleden
            skall komma att se ut och det sägs att av Österleden kommer man
            bara att se en trafikplats vid frihamnen.
          </note>
          <note>
            Det är alldeles uppenbart att detta är helt felaktigt.
          </note>
          <note>
            Det kommer att bli broar som självfallet kommer att vara synnerligen
            synliga.
          </note>
          <note>
            Kommunikationsministern sade att han utgår från att Vägverket,
            Banverket och SL även fortsättningsvis kommer att sprida relevant
            och korrekt information. Men han måste ändå kunna erkänna att
            de inte har spridit korrekt information.
          </note>
          <note>
            Direkta felaktigheter förekommer i materialet.
          </note>
          <note>
            Anf. 146 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Att detta är en nulägesbeskrivning beror på att
            planarbetet fortskrider. Ett antal av dessa projekt är inte slutdefinierade,
            och det är därför som uttrycket nulägesbeskrivning används i svaret.
          </note>
          <note>
            Vi kan ta det konkreta exemplet Österleden, där det beror på
            hur man definierar den. Nu är inte
          </note>
          <note>
            Johan Lönnroth från regionen och har kanske inte följt med så
            exakt i debatten. Skall Nacka port ingå i Österleden? Det är en
            sådan fråga som man naturligtvis kan diskutera och som har haft
            litet olika utformning från tid till annan.
          </note>
          <note>
            Min uppfattning är att de myndigheter som handlägger detta, Vägverket,
            Banverket och
          </note>
          <note>
            Storstockholms lokaltrafik, även fortsättningsvis har ansvaret
            för att informationen som skickas ut är relevant.
          </note>
          <note>
            Den här broschyren har ju väckt debatt, och man får väl anse
            att det har varit positivt att debatten kring dessa saker har
            kommit i gång.
          </note>
          <note type="speaker">
            Anf. 147 JOHAN LÖNNROTH (v):
          </note>
          <note>
            Herr talman! Det är klart att jag inte kan
          </note>
          <note>
            Stockholms geografi särdeles väl. Men nu på eftermiddagen har
            jag suttit och pratat med stockholmare med lång erfarenhet och
            fått mycket konkreta beskrivningar av alla de protester som har
            förekommit, inte minst från dem som bor i närheten av där leden
            skall gå fram.
          </note>
          <note>
            Så mycket har jag ändå begripit som att det i
          </note>
          <note>
            Österledsprojektet ingår broar och broanknytningar som kommer
            att vara högst synliga för stora delar av Stockholms befolkning.
          </note>
          <note>
            Det betyder alltså att det förekommer rena felaktigheter i materialet.
          </note>
          <note>
            Det är för övrigt inte bara vi i Vänsterpartiet som har påpekat
            detta. Även Naturskyddsföreningen och andra har påtalat de rena
            lögner som det faktiskt är fråga om.
          </note>
          <note>
            Anf. 148 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Det kan naturligtvis diskuteras vad som ingår i
            Österleden eller Norra länken, om delarna är en del av Södra länken,
            osv. Det är en debatt som vi kan föra länge.
          </note>
          <note>
            Jag tycker ändå att broschyren, som jag har framför mig, är ett
            försök att presentera helheten i detta.
          </note>
          <note>
            Den opinion som bevakar projektet är mycket uttalad och formulerar
            sig väl. Johan Lönnroth och
          </note>
          <note>
            Eva Zetterberg är exempel på andra som följer debatten.
          </note>
          <note>
            Debatten kommer att fortsätta, och det tycker jag är bra. Men
            jag måste ändå vidhålla att regeringen inte kan gå in och bli
            något slags redaktionskommitté för hur man utformar olika presentationsmaterial.
            Detta måste åvila respektive myndighet.
          </note>
          <note type="speaker">
            Anf. 149 JOHAN LÖNNROTH (v):
          </note>
          <note>
            Herr talman! Mats Odell behöver inte bilda en redaktionskommitté,
            men jag förväntar mig att kommunikationsministern tar ett samtal
            med berörda statliga myndigheter för att se till att de i fortsättningen
            låter bli att sprida direkta felaktigheter i det här materialet.
          </note>
          <note>
            Anf. 150 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag anser inte att jag i dagsläget kan bedöma huruvida
            detta är en direkt felaktighet eller inte. De synpunkter som finns
            på detta kan man framföra till dessa myndigheter och föra en dialog
            med dem om nästa version av informationsmaterialet.
          </note>
          <note>
            Överläggningen var härmed avslutad.
          </note>
          <note>
            27 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1993/94:Fi30 till finansutskottet
          </note>
          <note>
            1993/94:Fi31 yrk. 1 -- 41, 45 och 46
          </note>
          <note>
            till finansutskottet
          </note>
          <note>
            yrk. 42 -- 44
          </note>
          <note>
            till justitieutskottet
          </note>
          <note>
            1993/94:Fi32 yrk. 1 -- 14, 16 -- 36 och 39 -- 63
          </note>
          <note>
            till finansutskottet
          </note>
          <note>
            yrk. 15, 37 och 38
          </note>
          <note>
            till arbetsmarknadsutskottet
          </note>
          <note>
            1993/94:Fi33 -- Fi53 till finansutskottet
          </note>
          <note>
            1993/94:Fi54 yrk. 1 -- 5 och 7 -- 17
          </note>
          <note>
            till finansutskottet
          </note>
          <note>
            yrk. 6
          </note>
          <note>
            till jordbruksutskottet
          </note>
          <note>
            1993/94:Fi55 -- Fi61 till finansutskottet
          </note>
          <note>
            1993/94:Ju40 och Ju41
          </note>
          <note>
            l0 &gt; t7 &gt; till justitieutskottet
          </note>
          <note>
            1993/94:Jo73 till jordbruksutskottet
          </note>
          <note>
            1993/94:A74 -- A82 till arbetsmarknadsutskottet
          </note>
          <note>
            1993/94:N41 till näringsutskottet
          </note>
          <note>
            1993/94:K68 -- K77 till konstitutionsutskottet
          </note>
          <note>
            28 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Konstitutionsutskottets betänkande 1993/94:KU44
          </note>
          <note>
            Skatteutskottets betänkanden
          </note>
          <note>
            1993/94:SkU32 och SkU41
          </note>
          <note>
            Justitieutskottets betänkanden
          </note>
          <note>
            1993/94:JuU22, JuU24,
          </note>
          <note>
            JuU25, JuU27 och JuU28
          </note>
          <note>
            Försvarsutskottets betänkande 1993/94:FöU11
          </note>
          <note>
            Socialutskottets betänkanden
          </note>
          <note>
            1993/94:SoU21, SoU25,
          </note>
          <note>
            SoU29 och SoU31
          </note>
          <note>
            Kulturutskottets betänkande 1993/94:KrU34
          </note>
          <note>
            Trafikutskottets betänkande 1993/94:TU31
          </note>
          <note>
            Jordbruksutskottets betänkande 1993/94:JoU26
          </note>
          <note>
            Näringsutskottets betänkanden
          </note>
          <note>
            1993/94:NU18, NU21 och
          </note>
          <note>
            NU24
          </note>
          <note>
            Arbetsmarknadsutskottets betänkanden
          </note>
          <note>
            1993/94:AU24 och AU25
          </note>
          <note>
            Bostadsutskottets betänkanden
          </note>
          <note>
            1993/94:BoU23--BoU25
          </note>
          <note>
            29 § Bordläggning
          </note>
          <note>
            Anmäldes och bordlades
          </note>
          <note>
            Finansutskottets betänkanden
          </note>
          <note>
            1993/94:FiU18 Frågor om offentlig upphandling
          </note>
          <note>
            1993/94:FiU21 Ytterligare anslag inom
          </note>
          <note>
            Finansdepartementets område
          </note>
          <note>
            Skatteutskottets betänkande
          </note>
          <note>
            1993/94:SkU31
          </note>
          <note>
            Rättssäkerhet vid beskattningen
          </note>
          <note>
            Utrikesutskottets betänkanden
          </note>
          <note>
            1993/94:UU22
          </note>
          <note>
            Internationella miljöfrågor
          </note>
          <note>
            1993/94:UU24 Lag om strategiska produkter m.m.
          </note>
          <note>
            1993/94:UU26 Mänskliga rättigheter, m.m.
          </note>
          <note>
            1993/94:UU29 Ytterligare anslag på tilläggsbudget till statsbudgeten
            för budgetåret 1993/94, m.m.
          </note>
          <note>
            Socialförsäkringsutskottets betänkande
          </note>
          <note>
            1993/94:SfU17 Utvisning på grund av brott
          </note>
          <note>
            Utbildningsutskottets betänkanden
          </note>
          <note>
            1993/94:UbU10
          </note>
          <note>
            Svenskundervisning för invandrare (sfi)
          </note>
          <note>
            1993/94:UbU19 Ytterligare medel till
          </note>
          <note>
            Utbildningsdepartementet
          </note>
          <note>
            (tilläggsbudget)
          </note>
          <note>
            30 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 17 maj
          </note>
          <note>
            1993/94:522 av Håkan
          </note>
          <note>
            Strömberg (s) till miljöministern om massafabriken i
          </note>
          <note>
            Olshammar:
          </note>
          <note>
            År 1983 lämnade Munksjö
          </note>
          <note>
            AB, Aspa Bruk in en ansökan om koncession för fortsatt drift
            vid massafabriken i
          </note>
          <note>
            Olshammar.
          </note>
          <note>
            Med anledning av att det nu gått elva år sedan ansökan ingavs
            och den ännu ej är slutbehandlad vill jag fråga miljöminister
            Olof
          </note>
          <note>
            Johansson följande:
          </note>
          <note>
            Om och när tänker miljöministern vidtaga åtgärder för att ärendet
            snarast kommer till ett avgörande?
          </note>
          <note>
            1993/94:523 av Sten
          </note>
          <note>
            Andersson i Malmö (m) till kommunikationsministern om svartjobb
            inom anläggningsbranschen:
          </note>
          <note>
            Det är inte endast inom taxibranschen som en omfattande oseriös
            och olaglig verksamhet bedrivs.
          </note>
          <note>
            Enligt flera uppgifter råder samma förhållande också inom delar
            av åkerinäringen, främst inom schakt- och anläggningssektorn.
          </note>
          <note>
            Genom att ''svartåkare'' i praktiken tillåts konkurrera med seriösa
            företagare har de sistnämnda stora svårigheter att hålla sig kvar
            på marknaden.
          </note>
          <note>
            Det finns lagstiftning som reglerar dessa problem, men tyvärr
            tillämpas den inte. Om detta beror på resursbrist eller ointresse
            är inte klarlagt!
          </note>
          <note>
            Vilka åtgärder är statsrådet beredd att vidta för att förhindra
            att oseriösa entreprenör- och åkeriföretag snedvrider marknaden
            inom bygg- och anläggningsbranschen?
          </note>
          <note>
            31 § Kammaren åtskildes kl. 19.11.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. ajourneringen och
          </note>
          <note>
            av tredje vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
