<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--90</head>
          <docDate when="1994-04-18 00:00:00">1994-04-18 00:00:00</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollen för den 11 och 12 april.
          </note>
          <note>
            2 § Avsägelser
          </note>
          <note>
            Talmannen meddelade att Harriet Colliander (nyd)
          </note>
          <note>
            avsagt sig uppdraget att vara ledamot i konstitutionsutskottet.
          </note>
          <note>
            Kammaren biföll denna avsägelse.
          </note>
          <note>
            Talmannen meddelade att Bert Karlsson (nyd)
          </note>
          <note>
            avsagt sig uppdraget att vara suppleant i näringsutskottet.
          </note>
          <note>
            Kammaren biföll denna avsägelse.
          </note>
          <note>
            3 § Anmälan om kompletteringsval till vissa utskott
          </note>
          <note>
            Talmannen meddelade att på grund av uppkomna vakanser hade
          </note>
          <note>
            dels Ny demokratis riksdagsgrupp anmält Simon
          </note>
          <note>
            Liliedahl som ledamot i konstitutionsutskottet efter
          </note>
          <note>
            Harriet Colliander, Lars Andersson som suppleant i konstitutionsutskottet
            efter Simon Liliedahl och
          </note>
          <note>
            Christer Windén som suppleant i näringsutskottet efter Bert Karlsson,
          </note>
          <note>
            dels Socialdemokratiska riksdagsgruppen anmält
          </note>
          <note>
            Karl Hagström som ledamot i skatteutskottet efter
          </note>
          <note>
            Jan Fransson och Kjell Nordström som suppleant i skatteutskottet
            efter Karl Hagström.
          </note>
          <note>
            Talmannen förklarade valda till
          </note>
          <note>
            ledamot i konstitutionsutskottet
          </note>
          <note>
            Simon Liliedahl (nyd)
          </note>
          <note>
            ledamot i skatteutskottet
          </note>
          <note>
            Karl Hagström (s)
          </note>
          <note>
            suppleant i konstitutionsutskottet
          </note>
          <note>
            Lars Andersson (nyd)
          </note>
          <note>
            suppleant i skatteutskottet
          </note>
          <note>
            Kjell Nordström (s)
          </note>
          <note>
            suppleant i näringsutskottet
          </note>
          <note>
            Christer Windén (nyd)
          </note>
          <note>
            4 § Svar på interpellation 1993/94:127 om miljömärkning
          </note>
          <note>
            Anf. 1 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Eva Zetterberg har frågat mig vad regeringen kommer
            att göra för att påskynda och förenkla miljömärkningen, om regeringen
            kommer att vidta åtgärder för att öka det ekonomiska incitamentet
            för konsumenter att handla miljövänligt och vad regeringen kommer
            att göra för att substitutionsprincipen skall tillämpas striktare
            på konsumtionsvaror.
          </note>
          <note>
            Fler och fler människor är beredda att lägga om sina vanor för
            att bidra till en bättre miljö, bl.a.
          </note>
          <note>
            genom att välja produkter som belastar miljön så litet som möjligt.
          </note>
          <note>
            Härvid är miljömärkningen en viktig vägledning.
          </note>
          <note>
            Jag har av statsrådet Inger Davidson, som i regeringen ansvarar
            för den positiva miljömärkningen, inhämtat följande om denna miljömärkning.
          </note>
          <note>
            År 1989 beslutade Nordiska ministerrådet, dvs.
          </note>
          <note>
            konsumentministrarna, om en gemensam positiv, frivillig nordisk
            miljömärkning. Genom regeringens och riksdagens beslut samma år
            inrättades den svenska Miljömärkningsstyrelsen inom SIS, Standardiseringskommissionen
            i
          </note>
          <note>
            Sverige, och en officiell miljömärkning infördes.
          </note>
          <note>
            Verksamheten regleras dels i ett avtal mellan staten och SIS,
            dels genom riktlinjer av Nordiska ministerrådet, vilka har fastställts
            av de nordiska konsumentministrarna.
          </note>
          <note>
            I riktlinjerna anges att huvudmålen är att vägleda konsumenterna
            att välja de minst miljöbelastande produkterna, att stimulera
            produktutvecklingen mot sådana alternativ samt att utnyttja marknadskrafterna
            som komplement till miljölagstiftningen. Enligt riktlinjerna skall
            produkter som uppfyller vissa miljö- och kvalitetskrav kunna tilldelas
            det nordiska miljömärket Svanen. I dag finns fler än 350
          </note>
          <note>
            svanmärkta produkter på den svenska marknaden.
          </note>
          <note>
            Om man ser till hela den nordiska marknaden är antalet närmare
            700. Systemet har med tiden kommit att bli framgångsrikt.
          </note>
          <note>
            Som påpekas av Eva Zetterberg finns det också andra system för
            miljömärkning, exempelvis
          </note>
          <note>
            Svenska naturskyddsföreningens Bra miljöval.
          </note>
          <note>
            Målsättningen är dock densamma, att erbjuda konsumenterna en
            möjlighet att aktivt påverka utvecklingen på miljöområdet.
          </note>
          <note>
            Miljömärkningssystemen fungerar som styrinstrument i en marknadsekonomi.
            I sista hand är det konsumenterna själva som avgör om de vill
            handla miljöanpassade varor. Genom sitt fria val kan konsumenterna
            alltså påskynda framväxten av ännu fler miljöanpassade produkter.
          </note>
          <note>
            Det är viktigt att miljöanpassade varor placeras och exponeras
            så att de är lätta att hitta i butikerna. Det finns många exempel
            på hur detta i dag görs på ett bra och begripligt sätt. Men det
            finns också många dagligvarubutiker där det inte är så lätt att
            hitta de miljöanpassade alternativen. Här finns det utrymme för
            förbättringar inom handeln.
          </note>
          <note>
            Inom EU finns sedan år 1992 ett miljömärkningssystem som regleras
            i en förordning, som kommer att ingå i tilläggsavtalet till EES-avtalet.
            I samband med att systemet införs i Sverige kommer det att övervägas
            hur miljömärkningssystemet inom EU skall förhålla sig till det
            nordiska miljömärkningssystemet bl.a. i fråga om marknadsföring.
            Denna fråga utreds för närvarande inom regeringskansliet.
          </note>
          <note>
            Information till konsumenterna och förstärkt kemikaliekontroll
            är viktiga led i en miljöanpassad produktutveckling och en kretsloppsanpassad
            samhällsutveckling. Den offentliga upphandlingen är också betydelsefull
            för att driva på denna utveckling. Jag vill också peka på den
            betydelse som införandet av producentansvar kommer att få för
            att stimulera en miljöanpassad produktutveckling, skapa incitament
            för minskade avfallsmängder, ökad återvinning och slutna kretslopp.
          </note>
          <note>
            Kommunerna kan genom information och rådgivning till handeln
            och till användare verka för en utveckling mot mer miljöanpassad
            produktion.
          </note>
          <note>
            Åtskilliga kommuner har också distribuerat miljökataloger till
            hushållen med syfte att ge vägledning vid valet av t.ex. konsumentprodukter
            för rengöring och tvätt.
          </note>
          <note>
            I proposition 1993/94:163, Riktlinjer för en fortsatt kretsloppsanpassning
            av samhället -- åtgärder för att minska riskerna med kemikaliehanteringen,
            framhåller regeringen att Kemikalieinspektionens väglednings-
            och informationsarbete riktat till lokala miljömyndigheter behöver
            ökas. Vidare pekar regeringen på att inspektionen bör ta initiativ
            till att också små företag får tillgång till stöd och vägledning
            vad gäller substitutionsprincipens tillämpning.
          </note>
          <note>
            För att åstadkomma en kretsloppsanpassning i form av ökat hänsynstagande
            till miljön vid produktens utformning, ökad återanvändning och
            återvinning etc. krävs också en långsiktig strategi och ett brett
            beslutsunderlag. Den av regeringen inrättade Kretsloppsdelegationen
            (Dir. 1993:67)
          </note>
          <note>
            har bl.a. till uppgift att ta fram förslag till en strategi för
            hur arbetet med en kretsloppsanpassning av varusektorn skall bedrivas.
            Som exempel kan nämnas att delegationen för några dagar sedan
            till regeringen överlämnade ett förslag om producentansvar för
            däck.
          </note>
          <note>
            Sammanfattningsvis kan jag alltså konstatera att regeringen gjort
            och gör mycket för att underlätta för konsumenterna att välja
            mer miljövänliga produkter. Vi har för avsikt att fullfölja dessa
            ambitioner.
          </note>
          <note type="speaker">
            Anf. 2 EVA ZETTERBERG (v):
          </note>
          <note>
            Fru talman! Jag vill tacka miljöminister Olof
          </note>
          <note>
            Johansson för svaret på min interpellation. Jag vill redan från
            början säga att jag är överraskad över svaret. Jag är överraskad
            över att man från regeringens sida uppfattar att man gjort så
            mycket på miljöområdet. Olof Johansson förefaller vara så nöjd.
          </note>
          <note>
            Som konsument som gärna vill handla miljövänligt känner jag mig
            inte särskilt nöjd. Jag tycker att det är mycket svårt för konsumenten
            att i dag handla miljövänligt. En konsument som vill handla miljövänligt
            t.ex. tvättmedel, diskmedel eller matvaror har ändå svårt att
            skilja ut i hela den flora av miljömärkning som finns -- Svanen,
            Falken eller
          </note>
          <note>
            Bra miljöval. Jag hade god lust att från talarstolen rada upp
            alla de olika miljömärkta produkterna för att illustrera hur svårt
            det kan vara att fatta ett bra beslut. Jag avstod dock av praktiska
            skäl och av hänsyn till fru talmannen.
          </note>
          <note>
            Jag vill alltså poängtera hur svårt valet är. Jag vill skicka
            med en hälsning till Olof Johanssson från en invandrarklass som
            sitter på åhörarläktaren och som jag nyss talade med. En invandrare
            med något sämre språkkunskaper än vi andra ställs inför en betydligt
            svårare situation när det gäller att välja rätt.
          </note>
          <note>
            Det som görs är långt ifrån tillräckligt. Väldigt mycket hänger
            på om en enskild butik eller kedja har valt att profilera sig
            miljömässigt. Långt ifrån alla har gjort det, men det vore önskvärt
            med betydligt flera.
          </note>
          <note>
            Fru talman! Jag vill i samband med frågan om miljömärkning lyfta
            fram märket Svanen, som allmänt uppfattas som det mest tillförlitliga
            på området. Märkningen är också en kostnadsfråga för producenten.
            Det kostar att skaffa sig miljömärkningen Svanen, vilket gör att
            mindre företag inte anser sig kunna välja det utan saluför sig
            på annat sätt, trots att deras produkter väl motsvarar de krav
            som ställs för miljömärkningen
          </note>
          <note>
            Svanen.
          </note>
          <note>
            Så min fråga i det sammanhanget är: Hur ser miljöministern egentligen
            på den här frågan? I en proposition som nyligen har avlämnats
            och som gäller EG-märkning och uppföljning av EES-
          </note>
          <note>
            avtalet, proposition 203, sägs att man skall både ha
          </note>
          <note>
            EG-märkning och tillåta floran av olika märkningar i Sverige.
            Hur blir det i förlängningen för konsumenten? Hur skall man kunna
            underlätta för konsumenten? Jag anser att regeringen måste göra
            betydligt mera än vad man gör för att underlätta för konsumenten.
          </note>
          <note>
            Fru talman! Min andra fråga handlar om ekonomiska incitament.
            Men jag tycker inte att jag får något svar på den punkten. När
            det gäller vissa produkter, speciellt livsmedel, är de miljövänliga
            alternativen fortfarande överlag dyrare. Dagens
          </note>
          <note>
            Nyheter gjorde nyligen en undersökning och jämförde produkter.
            Man konstaterade då att det kostar att vara miljövänlig. Vi som
            vill vara drivande i dessa frågor måste ju se till att de miljövänliga
            alternativen blir billigare, eller åtminsitone inte dyrare, för
            konsumenten, så att konsumenten inte av kostnadsskäl avstår från
            dessa alternativ.
          </note>
          <note>
            Jag vill hänvisa till Vänsterpartiets motion på det här området.
            Vi anser att man mycket väl kan lägga en miljöskatt på produkter
            som inte uppfyller kraven samtidigt som man underlättar för de
            produkter som är miljövänligt anpassade. I dag sker det väldigt
            litet på detta område. Skillnaden är inte alls tillräcklig.
          </note>
          <note>
            När det gäller kostnaderna fördyrar ju dessa förpackningar, som
            många gånger är onödiga, produkterna ytterligare. Det är ju upp
            till den enskilde handlaren att ta emot återlämnade förpackningar,
            men det sker långt ifrån på alla håll.
          </note>
          <note>
            Det görs över huvud taget inte särskilt mycket för att minska
            antalet onödiga förpackningar.
          </note>
          <note>
            Fru talman! Till sist vill jag ta upp frågan om utbytesprincipen
            eller substitutionsprincipen, som det heter på ett finare språk.
            Svaret är väldigt luddigt också på den punkten. Jag anser att
            man inte har kommit särskilt långt, trots att det finns en lagstiftning
            om kemikalieprodukter, men den föjs inte upp. Det som miljöministern
            säger i svaret leder inte heller särskilt långt.
          </note>
          <note>
            Jag vill avsluta mitt inlägg med att fråga: Är det inte statens
            och de politiska organens uppgift att vara pådrivande på detta
            område? Det kan väl inte vara enbart konsumentens ansvar att,
            i enlighet med marknadsekonomin, se till att göra ett bra val?
            Har inte också vi andra ett övergripande politiskt ansvar att
            främja miljövänliga produkter?
          </note>
          <note>
            Anf. 3 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Svaret var inte avsett att spegla någon allmän tillfredsställdhet
            med sakernas tillstånd. I så fall är det en felaktig tolkning.
            Det är naturligtvis viktigt att se utvecklingen som en process
            där mycket händer och än mer måste hända.
          </note>
          <note>
            Det är möjligt att vi också har litet olika ideologiska utgångspunkter
            för resonemangen. Jag är den förste att erkänna att varumarknaden
            är svåröverskådlig. Det ligger i sakens natur att det är så. Vi
            har många varor på vår ibland litet överflödsbetonade marknad.
            Det är klart att detta också påverkar valet av metoder för att
            kunna hantera denna flora av utbud. Den säkraste vägen att gå
            är då marknadsvägen och att skapa förutsättningar för att konsumenten
            skall kunna välja. När det gäller miljömärkningen innebär detta
            mer information och så tillförlitlig information som möjligt och
            att hela tiden utveckla systemet. Detta är så att säga den positiva
            miljömärkningsdelen. Den andra delen är den mer långsiktiga strukturpåverkande
            politiken som regeringen bedriver. Jag har redan nämnt kretsloppsanpassningen.
            Vi har nu börjat med förpackningsområdet. När olika lagar inte
            fungerar på ett tillfredsställande sätt, får man efter hand utveckla
            dem. Det arbetet har vi bedrivit också när det gäller substitutionsprincipen
            eller utbytesprincipen, och den återkommer vi till i bl.a.
          </note>
          <note>
            miljöbalken.
          </note>
          <note>
            Det är att ge en felaktig bild att säga att det inte händer någonting.
            Det händer väldigt mycket på det här området. Då är nästa fråga
            om vi skall välja några andra strategier. Det verkar nästan på
            Eva
          </note>
          <note>
            Zetterberg som om hon företräder någon annan modell, dvs. ett
            mer förenhetligat system. För mig är det självklart att de olika
            miljömärkningssystemen skall kunna existera vid sidan av varandra.
            De skall kunna konkurrera genom sin tillförlitlighet. Det är till
            sist konsumenterna själva som med utgångspunkt från sina erfarenheter
            har möjlighet att välja.
          </note>
          <note>
            Konkurrenter kommer också att granska varandras uppgifter. På
            det sättet får man en positiv utveckling. Men, som sagt, det kan
            råda litet olika uppfattningar om hur detta skall hanteras. Jag
            tror alltså att det är viktigt att man så långt möjligt fullföljer
            marknadsvägen, skapar den bästa möjliga informationssituation
            för den enskilde konsumenten och sätter pris på miljön genom olika
            ekonomiska styrmedel. Detta görs på en rad områden, även om vi
            har ägnat oss åt det som är möjligt att hantera på ett generellt
            sätt. I svaret nämner jag inte de allra största förändringarna
            som över huvud taget har skett under senare tid inom den svenska
            konsumentekonomin, t.ex. hur man handlar bensin, hur man handlar
            dieselolja. Under ett och ett halvt à två år har efterfrågestrukturen
            förädrats totalt genom ekonomiska styrmedel på dessa områden,
            som är oerhört betydelsefulla för miljön.
          </note>
          <note>
            När det gäller förpackningar känner Eva
          </note>
          <note>
            Zetterberg till kretsloppspropositionens intentioner, vilka jag
            också berörde i mitt svar. Man får inte glömma bort den delen.
            Det är klart att det gäller att gå vidare. Det finns också en
            internationell koppling som är viktig att hantera.
          </note>
          <note>
            Europeiska unionen har inte kommit lika långt som vi. Det gäller
            här liksom på miljöområdet i övrigt att inte falla till föga,
            utan det gäller att gå vidare med de system som vi har. Miljömärkningssystemet
          </note>
          <note>
            Svanen har då fördelen att vara ett nordiskt system.
          </note>
          <note>
            Det är en mycket bra förebild för den europeiska miljömärkningen
            framöver.
          </note>
          <note>
            Jag skall erkänna att det finns problem på det området, som kräver
            vissa ekonomiska insatser för att få ett kvalificerat system med
            lincensiering och allt att fungera. Det har hittills inneburit
            avgiftsfinansiering. Det kan leda till en diskriminering av de
            små på marknaden, det erkänner jag. Men detta är bara inledningen.
          </note>
          <note>
            Systemet får naturligtvis anpassas efter hand som det växer ut.
            När jag började i det här jobbet var det bara tre produkter som
            var miljömärkta. Nu är man uppe i drygt 350 produkter. Utvecklingen
            går alltså ganska snabbt.
          </note>
          <note type="speaker">
            Anf. 4 EVA ZETTERBERG (v):
          </note>
          <note>
            Fru talman! Jag är glad över att Olof Johansson inte anser att
            det har gjorts tillräckligt på området. Han säger sig inte heller
            vara nöjd med tillståndet när det gäller miljömärkning och arbetet
            med att få tillvaron mer miljöanpassad. Som Olof Johansson också
            tillstod är det mycket mer som måste hända.
          </note>
          <note>
            Det hela är svåröverskådligt för oss konsumenter.
          </note>
          <note>
            Den saken är klar.
          </note>
          <note>
            Jag delar uppfattningen att man skall skapa positiva förutsättningar
            för marknaden att själv agera. Men jag tror att det behövs betydligt
            större insatser från riksdag, kommuner, landsting och andra för
            att tvinga fram dessa förändringar.
          </note>
          <note>
            Olof Johansson kommenterade Svanen som kostar betydligt mer.
            Det är självfallet bra att vi har fått fram så många mer produkter
            med kvalitetsmärkning. Men jag vidhåller att det skapar problem
            för konsumenten att det finns så många olika sorters märkning.
            Därför vore det klart bättre att ha Svanen eller ett annat märke
            som riktmärke för konsumenterna, och att det inte skall kosta
            så mycket mer för den enskilda producenten. Det är inte priset
            som skall göra att man avhåller sig från att föra fram en produkt.
          </note>
          <note>
            Fru talman! Jag tycker fortfarande att frågan om de ekonomiska
            incitamenten inte är tillräckligt belyst.
          </note>
          <note>
            Från Vänsterpartiets sida har vi lagt fram förslag om att miljövänliga
            produkter skall få en lägre skattesats och att de skall gynnas
            på ett helt annat sätt än i dag. Det är utan tvivel så, att människor
            avstår från att köpa Kravmärkta livsmedel och annat därför att
            man anser att det blir för dyrt. Det kan väl knappast vara en
            önskvärd effekt.
          </note>
          <note>
            Till frågan om vad kommunerna gör vill jag säga att det görs
            ett förnämligt arbete, där man med listor och på annat sätt för
            ut information i en del kommuner. Men långt ifrån alla gör detta
            arbete.
          </note>
          <note>
            Jag tänker exempelvis på de kommuner som har påbörjat ett återvinningsarbete.
            Nyligen besökte jag Reprisen i Flen, där man gör ett förnämligt
            arbete. I min egen stadsdel Skarpnäcksfältet har man precis kommit
            i gång med ett miljöcentrum.
          </note>
          <note>
            Men verksamheten bygger väldigt mycket på projektanställningar,
            ALU-anställningar och att arbetslösa tar hand om detta. Det är
            inget som ingår som reguljärt arbete i kommunen. Jag menar att
            man måste få kommunerna att ställa upp på ett helt annat sätt
            för att nå ett bra resultat. Jag vill till miljöministern överlämna
            ett exemplar av
          </note>
          <note>
            Vänsterpartiets uppföljning av Riokonferensen om solidaritet
            med kommande generationer. Den innehåller en del mer konkreta
            tips.
          </note>
          <note>
            Anf. 5 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Jag skall gärna gå vidare med de frågor som jag berörde
            i mitt inlägg och som Eva
          </note>
          <note>
            Zetterberg åter tar upp.
          </note>
          <note>
            Jag tror att vi har något olika utgångspunkt när det gäller om
            vi skall kunna tillåta en mångfald på området för att stimulera
            konkurrerande former av miljömärkning. Det verkar så. Jag vet
            inte säkert, men Eva Zetterberg erkänner att miljömärkningssystemet
            Svanen är ett ambitiöst system. Det är officiellt sanktionerat,
            finansierat via offentliga budgetar och dessutom nordiskt. Det
            är klart att det ger ett försteg när det gäller ambitioner och
            möjligen också för konsumenternas uppfattning. Men därmed vill
            jag inte säga att alla andra miljömärkningssystem inte uppfyller
            kraven.
          </note>
          <note>
            Det görs utmordentligt viktiga insatser, som jag nämnde i frågesvaret,
            av exempelvis Svenska naturskyddsföreningen, Bra miljöval, KF:s
            serie
          </note>
          <note>
            Änglamark eller vad man nu vill nämna. Det är viktigt att alla
            butikskedjor -- ICA, DAGAB och
          </note>
          <note>
            KF -- engagerar sig i detta arbete och svarar för sin information.
            Det gör man också genom omfattande broschyrproduktioner -- jag
            har också gott om sådana broschyrer -- som är till för att underlätta
            i konsumentens valsituation i den enskilda butiken.
          </note>
          <note>
            Även om vi måste ställa störst krav på Svanen som system skall
            vi inte utan vidare klassa ner de andra system som finns. Jag
            vill nämna att ett av skälen till att vi har höjt anslaget till
            exempelvis
          </note>
          <note>
            Naturskyddsföreningen under föregående budgetår är dess viktiga
            arbete med miljömärkning. Det ger Naturskyddsföreningen möjlighet
            att utveckla systemet till att bli ännu bättre.
          </note>
          <note>
            I fråga om ekonomiska incitament är det klart att man så småningom
            hamnar i en avvägning när det gäller hur krångligt man får göra
            systemet. Eva
          </note>
          <note>
            Zetterberg vill inte ha krångel när det gäller miljömärkningen
            och inte för många blommor som blommar vid sidan av varandra.
            Men det blir betydande problem om man använder differentierade
            skattesatser. Det är ju det som har gjort frågan om differentiering
            av mervärdesskatten så kontroversiell. Där har väl vi stått på
            samma sida om barrikaderna och av bl.a.
          </note>
          <note>
            miljöskäl lyckats få en skattedifferentiering med utgångspunkt
            från vilken sorts vara eller tjänst det handlar om, dvs. lägre
            matmoms och lägre skatt på persontransporter -- det är i alla
            fall av miljöskäl när det gäller persontransporterna. Men att
            till detta lägga ytterligare ett kriterium är naturligtvis utomordentligt
            svårt. Systemet blir inte enklare på det sättet. Vad man hoppas
            är att konsumenternas val skall leda till så stor efterfrågan
            att produktionen förbilligas, samtidigt som staten hjälper till
            att skapa förutsättningar. Det är ju för att lyfta fram det som
            är miljömässigt rätt och bra som vi satsar särskilda statliga
            pengar på ekologisk odling och den typen av verksamhet, dvs. detta
            förutsättningsskapande arbete som kan vara mer generellt till
            sin karaktär som staten är särskilt lämpad att ägna sig åt.
          </note>
          <note>
            Kommunerna har en stor uppgift, vilket jag och regeringen understrukit
            i samband med en proposition om Agenda-21-arbetet liksom uppföljningen
            av Riokonferensen beträffande vilken vi också har lagt fram en
            proposition. Jag vill bara helt kort hänvisa till de uppgifter
            som vi anser att kommunerna är särskilt lämpade att hantera.
          </note>
          <note>
            Det finns kommuner som har visat framfötterna när det gäller
            både listning av produkter och att försöka få bort sådant som
            är direkt skadligt för avlopp etc.
          </note>
          <note>
            för att på det sättet bidra till att kommuninvånarna informeras.
            Det är ett utmärkt arbete som jag hoppas kommer att breddas framöver.
          </note>
          <note>
            När det gäller frågan om substitutionsprincipen vill jag hänvisa
            till den proposition om kemiska produkter som regeringen nyligen
            har lagt fram.
          </note>
          <note>
            Utan möjlighet att hinna gå in på några detaljer i denna vill
            jag ändå säga att vi kommer att bredda tillämpningen av subsitutionsprincipen,
            så att den också kan tillämpas för att ersätta användning av kemikalier
            med andra metoder som innebär att kemikalier inte behöver användas.
            Att på det sättet förebygga och att substitutionsprincipen inte
            längre bara är kopplad till kemikalier utan till aktsamhetsreglerna
            i den nya miljöbalken betyder att regelsystemet, när beredningsarbetet
            är färdigt, kan kopplas till många fler områden som har påverkan
            på vår gemensamma miljö.
          </note>
          <note type="speaker">
            Anf. 6 EVA ZETTERBERG (v):
          </note>
          <note>
            Fru talman! Nej, Olof Johansson, jag är inte för en
          </note>
          <note>
            ''enfald'' utan för en mångfald på de flesta områden. Jag tror
            att det på miljömärkningsområdet är bra att man utvecklat olika
            metoder och att det är bra att ha konkurrens på området. Men jag
            menar att man, när man som konsument står i affären, ändå behöver
            någon form av standardisering så att man kan se om ett märke står
            för bra miljömärkning, vilket jag håller med om att exempelvis
            Falken, Bra miljöval,
          </note>
          <note>
            Änglamark osv. gör. Det bör framgå att alla dessa produkter fyller
            samma krav. Det var just utifrån problemen med Svanen, som kostar
            mer och som inte alla producenter kan använda, som jag tog upp
            frågan. Man kan mycket väl tillåta olika system men ändå ha ett
            enhetligt omdöme, så att konsumenter som inte kan tränga in i
            alla detaljer om vad respektive miljömärkning står för kan känna
            att de gör ett bra miljöval. Det är viktigt att detta underlättas.
          </note>
          <note>
            Fru talman! Beträffande ekonomiska incitament är problemet, trots
            satsningen på ekologisk odling och en del andra försöksverksamheter,
            att det är ganska blygsamma summor som satsas.
          </note>
          <note>
            Resultatet är att de som odlar ekologiskt ännu inte kan konkurrera
            prismässigt. Miljöministern vet ju mycket väl att det ställer
            till problem för konsumenter som inte har fått så mycket information.
            Därför hävdar Vänsterpartiet att man bör göra miljövänliga produkter
            mer attraktiva även prismässigt. De borde gynnas prismässigt,
            och det borde vara en mycket angelägen uppgift.
          </note>
          <note>
            Så till frågan om att utbytesprincipen inte bara skall gälla
            kemikalier. Det är bra att man från regeringens sida vill driva
            det hårdare. Det är mycket angeläget, men problemet är att den
            lagstiftning som finns redan i dag när det gäller kemikalier inte
            följs upp. Det är av vikt att följa upp lagstiftningen när det
            gäller både kemikalier och andra produkter.
          </note>
          <note>
            Fru talman! Jag vill avsluta med en förhoppning om att regeringen
            skall titta närmare på alla dessa frågor. Det finns mycket stora
            behov av att underlätta miljövalet för konsumenten.
          </note>
          <note>
            Anf. 7 Miljöminister OLOF JOHANSSON
          </note>
          <note>
            (c):
          </note>
          <note>
            Fru talman! Det gläder mig naturligtvis att vi har kunnat komma
            varandra närmare eller i den här debatten i varje fall har klarat
            ut en del missförstånd. Om jag förstår Eva Zetterberg rätt är
            hon mer intresserad av förenhetligande av kriterievalet i de olika
            miljömärkningssystemen än av att bara ha ett enda eller ett fåtal
            miljömärkningssystem.
          </note>
          <note>
            Det är naturligtvis viktigt att vi från den statliga sidan hjälper
            till med de resurser som krävs för att det skall gå att vara ambitiös
            när det gäller kriterieval. Där har våra myndigheter en viktig
            uppgift. Kemikalieinspektionen är ett typexempel på just den sortens
            myndighet som måste kunna bistå kommunerna med råd och dåd för
            att ge den rätta kunskapsgrunden. Det är på samma sätt med
          </note>
          <note>
            Naturvårdsverket och dess relation till kommunerna. Det finns
            ett myndighetsansvar på det här området. Vi måste centralt se
            till att skapa bästa möjliga förutsättningar för kommunerna men
            också för konsumenterna. Vi inskärper detta när vi betonar just
            den inriktningen i samband med t.ex.
          </note>
          <note>
            uppföljningen av Riokonferensen och i den senaste kemikaliepropositionen.
          </note>
          <note>
            Däremot är det mycket svårt att med differentierade skatter möta
            den mångfacetterade marknad som vi vill påverka. Det tror jag
            att vi egentligen är överens om. Miljömärkningssystemet klarar
            mycket, men det är mer av ett informationssystem som överlämnar
            till konsumenten att själv välja.
          </note>
          <note>
            Miljömärkningssystemen och ett förenhetligat kriterieval skall
            skapa trovärdighet för vad som är miljövänligt.
          </note>
          <note>
            Det är naturligtvis betydligt svårare om man skall gå in på den
            mycket differentierade varumarknaden. Vi har valt att göra differentieringar
            på områden, t.ex. på drivmedelsmarknaden, som är mycket betydelsefulla
            ur miljösynpunkt. Där har vi gått in med kraft och påverkat marknaden
            där det har varit möjligt, utan en massa skattebyråkratiskt krångel.
          </note>
          <note>
            Den typen av strävan finns från statens sida. Det är klart att
            vi skall gå vidare på den vägen. När vi gör det får vi vara försiktiga
            så att vi inte skapar mer byråkrati än vad som är absolut nödvändigt.
          </note>
          <note>
            Överläggningen var härmed avslutad.
          </note>
          <note>
            5 § Svar på fråga 1993/94:118 om sysselsättningen i Stockholms
            län
          </note>
          <note>
            Anf. 8 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Anita Johansson har, utifrån förhållandena i Stockholms
            län, frågat mig vilken strategi jag har för att dels skapa riktiga
            jobb åt de ungdomar som får del av olika arbetsmarknadspolitiska
            åtgärder, dels skapa riktiga jobb åt de 12 600 ungdomar som i
            dag är öppet arbetslösa och dels minska antalet långtidsarbetslösa.
            Hon har även frågat mig vilket ansvar regeringen har för de kommuner
            vars socialbidragskostnader ökar kraftigt på grund av att de långtidsarbetslösa
            blir utförsäkrade.
          </note>
          <note>
            Först vill jag säga att regeringen fram tills nu har arbetat
            hårt för att reparera skadorna från 1980-
          </note>
          <note>
            talets inflations- och spekulationsekonomi, då
          </note>
          <note>
            Sverige prissatte sig ur världsmarknaden. Vårt arbete har bl.a.
            bestått i att få ner det höga kostnadsläget, stävja ökningen av
            budgetunderskottet, få i gång näringslivet och satsa stort på
            infrastrukturen. Det är viktigt att skapa förutsättningar för
            en uthållig tillväxt i ekonomin.
          </note>
          <note>
            Utan tillväxt hotas både jobben och själva grunden för vår välfärd.
          </note>
          <note>
            Möjligheterna för näringslivet har förbättrats genom en rad åtgärder
            som sänkta arbetsgivaravgifter, en förhållandevis återhållsam
            löneutveckling, deprecieringen, produktivitetsförbättringar, räntesänkningar
            m.m.
          </note>
          <note>
            Detta kombineras med en stram, långsiktig ekonomisk politik.
            Vårt land har härigenom skaffat sig ett förnämligt kostnadsläge
            för att hävda sig internationellt när konjunkturen vänder på allvar,
            inte bara i Sverige utan också i övriga Europa.
          </note>
          <note>
            Ungdomarna har haft en svår situation, liksom andra nytillträdande
            på arbetsmarknaden, under lågkonjunkturen. Den öppna ungdomsarbetslösheten
            uppgick till 8,7 % av befolkningen mellan 18 och 24 år i Stockholms
            län i mars i år. Den öppna arbetslösheten uppgick till
          </note>
          <note>
            5,5 % av befolkningen för dem mellan 16 och 64 år i länet.
          </note>
          <note>
            Regeringen har kraftigt byggt ut utbildningarna på gymnasie-
            och högskolenivå samt prioriterat ungdomarna inom arbetsmarknadspolitiken.
            I
          </note>
          <note>
            februari 1994 fanns nära 16 000 ungdomar i arbetsmarknadspolitiska
            åtgärder i Stockholms län.
          </note>
          <note>
            Ungdomspraktiken har varit dominerande, med
          </note>
          <note>
            12 000 personer i åtgärder. Ungdomar kan också anvisas andra
            åtgärder som t.ex.
          </note>
          <note>
            arbetsmarknadsutbildning, rekryteringsstöd, utbildningsvikariat
            och starta-eget-bidraget.
          </note>
          <note>
            Länsarbetsnämnden i Stockholms län har tillsammans med Ung företagsamhet
            satsat på
          </note>
          <note>
            Young Business, där unga människor får pröva på att starta och
            driva företag.
          </note>
          <note>
            En studie visar att omkring 27 % av dem som hade ungdomspraktik
            under hösten 1993 efteråt fick arbete på den reguljära arbetsmarknaden.
          </note>
          <note>
            Ungdomspraktikens nya utformning har fått en tydligare inriktning
            på fast anställning.
          </note>
          <note>
            Ungdomspraktiken kan nu förlängas efter sex månader med ytterligare
            sex månader hos samma arbetsgivare. Arbetsförmedling och arbetsgivare
            skall då ha ''tagit i hand'' på att den unge blir anställd hos
            arbetsgivaren efteråt.
          </note>
          <note>
            AMS har nyligen påbörjat en informationskampanj som rör nyrekryteringar,
            där bl.a.
          </note>
          <note>
            rekryteringsstödet och det generella anställningsstödet lyfts
            fram. Många av de nyanställningar som kampanjen beräknas bidra
            till kommer att tillfalla ungdomar.
          </note>
          <note>
            Regeringen har även vidtagit åtgärder inom det arbetsrättsliga
            området för att öka möjligheterna för nytillträdande, bl.a. ungdomar,
            att komma in på arbetsmarknaden. T.ex. har tiden för provanställningar
            ökat från sex till tolv månader, vilket särskilt gynnar ungdomarna.
          </note>
          <note>
            Regeringen har satt in massiva insatser för att stävja arbetslösheten.
            Totalt sett fanns i februari 1994
          </note>
          <note>
            över 43 000 personer i konjunkturberoende åtgärder i Stockholms
            län. Aldrig någonsin tidigare har arbetsmarknadspolitiken nått
            en sådan omfattning. I takt med att konjunkturen vänder ökar också
            nyrekryteringarna. Arbetslösheten och långtidsarbetslösheten har
            därigenom minskat i år.
          </note>
          <note>
            Regeringen har en hög ambitionsnivå för att fortsätta minska
            arbetslösheten.
          </note>
          <note>
            Länsarbetsnämnden i Stockholms län bedömer att läget blir ljusare
            på länets arbetsmarknad.
          </note>
          <note>
            Stockholmsregionen tillhör de delar av landet där de största
            förbättringarna väntas enligt länsarbetsnämndernas och AMS bedömningar.
          </note>
          <note>
            Antalet lediga platser ökar och arbetslösheten minskar vid oförändrad
            omfattning av antalet personer i arbetsmarknadspolitiska åtgärder.
          </note>
          <note>
            Arbetsmarknadsläget väntas bli bättre även för ungdomarna i länet.
            Enligt en undersökning som
          </note>
          <note>
            Arbetsförmedlingen City utfört visar det sig att flertalet av
            företagen är positiva till att anställa ungdomar, framför allt
            de unga som har minst treårigt gymnasium bakom sig.
          </note>
          <note>
            Regeringen införde för drygt ett år sedan arbetslivsutveckling,
            ALU, som ett led i att stärka arbetslinjen. I dag finns över 50
            000 personer i åtgärder. I samband med att åtgärder infördes,
            minskade också antalet utförsäkrade från arbetslöshetskassan.
            Antalet har inte varit så lågt sedan år 1990.
          </note>
          <note>
            Regeringen har dessutom tagit initiativ till ett nytt och förfinat
            uppföljningssystem för att snabbt få in nödvändiga uppgifter om
            förändringar, kostnader och orsaker till socialbidragsberoende.
          </note>
          <note>
            Socialstyrelsen utvecklar systemet i samarbete med
          </note>
          <note>
            Svenska kommunförbundet och Statistiska centralbyrån.
          </note>
          <note type="speaker">
            Anf. 9 ANITA JOHANSSON (s):
          </note>
          <note>
            Fru talman! Jag tackar för svaret på min interpellation. Arbetsmarknadsministern
            kanske tycker att jag är litet tjatig när jag återkommer med interpellationer
            om sysselsättningen i Stockholms län. Orsaken är att jag är mycket
            oroad över situationen.
          </note>
          <note>
            Sedan, fru talman, är jag faktiskt ganska less på att ständigt
            läsa och höra Börje Hörnlunds uttalanden om hur hårt regeringen
            arbetar för att reparera skadorna från 80-talet. Jag tycker det
            är hög tid för
          </note>
          <note>
            Börje Hörnlund och regeringen att tala om 1994.
          </note>
          <note>
            Arbetslösheten uppgår ju till tvåsiffriga tal. Under
          </note>
          <note>
            80-talet, då Socialdemokraterna regerade, hade vi en arbetslöshet
            på några procent. Detta är ett faktum.
          </note>
          <note>
            Fru talman! Ingen annanstans i vårt land finns det så många arbetslösa
            människor som det finns i
          </note>
          <note>
            Stockholms län. Närmare 100 000 människor står utanför den ordinarie
            arbetsmarknaden. Värst drabbade är de unga.
          </note>
          <note>
            27 000 ungdomar under 24 år möts av beskedet att de inte behövs
            i arbetslivet. En hel ungdomsgeneration riskerar att slås ut.
            I
          </note>
          <note>
            förlängningen hotar ett samhälle med ökade motsättningar mellan
            generationerna.
          </note>
          <note>
            Varför skall de unga ställa upp på ett samhälle som inte ställer
            upp på dem?
          </note>
          <note>
            Men inte nog med detta, Börje Hörnlund!
          </note>
          <note>
            Sambandet mellan den höga arbetslösheten och de stora offentliga
            underskotten är mycket tydligt.
          </note>
          <note>
            Inget annat lands offentliga ekonomi drabbas så hårt av hög arbetslöshet
            som Sveriges.
          </note>
          <note>
            Förra året betalades 2,6 miljarder kronor ut i kontantstöd i
            Stockholms län -- pengar som i stället skulle kunna användas till
            framtidsinvesteringar för fler jobb samt till löner till alla
            de kvinnor som har blivit uppsagda inom den offentliga sektorn.
            Vårt land blöder till följd av arbetslösheten.
          </note>
          <note>
            Samtidigt tickar en socialbidragsbomb som riskerar att brisera
            när som helst. På tre år, Börje Hörnlund, har socialbidragen i
            vår region i det närmaste fördubblats, från drygt 600 miljoner
            kronor till 1,1
          </note>
          <note>
            miljarder. Det är en direkt följd av den höga arbetslösheten.
            Än värre blir det om regeringen driver igenom det nya a-kasse-förslaget.
          </note>
          <note>
            I massarbetslöshetens kölvatten följer nedskärningar i den kommunala
            verksamheten.
          </note>
          <note>
            Förra veckan presenterade Socialstyrelsen en rapport som visar
            att det är storstäderna som drabbas av nedskärningar på grund
            av arbetslösheten. Värst utsatta är barnen. Färre anställda, större
            barngrupper och högre taxor gör att barnen -- de värnlösaste av
            alla -- drabbas hårdare än någon annan grupp i det borgerligt
            styrda Sverige.
          </note>
          <note>
            På det här sättet skär arbetslösheten som en kniv genom det svenska
            välfärdssamhället. Ingen kommer undan. Alla drabbas -- även vi
            som har jobb.
          </note>
          <note>
            Vi socialdemokrater i Stockholms län känner djup oro inför den
            här utvecklingen. För första gången i modern svensk historia riskerar
            barnen och ungdomarna att få det sämre än tidigare generation.
            Alla känner oro -- vare sig man är mamma eller pappa, mormor eller
            morfar osv.
          </note>
          <note>
            Förra veckan presenterade LO ett mycket bra program mot arbeslösheten.
            Jag hörde Börje
          </note>
          <note>
            Hörnlund i en radiointervju säga att han inte hade hunnit läsa
            programmet. Men nu har Börje
          </note>
          <note>
            Hörnlund kanske hunnit med det. Jag skulle vilja veta om arbetsmarknadsministern
            är beredd att kommentera LO-programmet och framför allt om han
            är beredd att göra något, även för de arbetslösa i Stockholms
            län.
          </note>
          <note type="speaker">
            Anf. 10 KRISTINA PERSSON (s):
          </note>
          <note>
            Fru talman! Jag måste säga att jag blir litet orolig när jag
            hör arbetsmarknadsministerns analys och bedömning av läget när
            det gäller sysselsättningen i dag och i framtiden. Jag blir orolig
            av två skäl.
          </note>
          <note>
            Första skälet är att arbetsmarknadsministern låter så nöjd. Vi
            har haft problem. Men nu är allt på väg att ordna sig tack vare
            regeringens framsynta politik.
          </note>
          <note>
            Sanningen är dock att vi är på väg att hamna i precis samma elände
            som resten av Europa, med samma höga och varaktiga arbetslöshet.
            EU-ländernas erfarenhet är att när konjunkturen på 80-talet vände
            och det under några få år skapades 9
          </note>
          <note>
            miljoner nya jobb gick de nya jobben framför allt till de nytillträdande
            på arbetsmarknaden. De som redan var arbetslösa kom inte in på
            arbetsmarknaden igen. Det var därför som arbetslösheten i EU-länderna,
            trots ökad akvititet i ekonomin, låg kvar på en hög nivå.
          </note>
          <note>
            Faktum är att vi nu ser tendenser till precis samma sak på arbetsmarknaden
            i Stockholms län och
          </note>
          <note>
            Stockholms stad men också, kan man utgå från, i resten av landet.
            Arbetslösheten växer inte längre, och det är skönt. Men den ligger
            kvar på en hög nivå. Det finns en stor grupp människor som har
            varit arbetslösa under en längre tid -- i 12, 18 eller
          </note>
          <note>
            24 månader -- och som får allt större svårigheter när det gäller
            att hitta jobb.
          </note>
          <note>
            Det värsta är att det finns insikter om problemet.
          </note>
          <note>
            Dessutom finns det resurser. Regeringen har nämligen ställt resurser
            till förfogande i form av projektmedel som skulle kunna användas
            till s.k.
          </note>
          <note>
            orienteringskurser, stöd för att hitta en ny arbetslivsinriktning
            och utbildning som ger jobb i framtiden. Men resurserna tas inte
            till vara.
          </note>
          <note>
            Länsarbetsnämnden i Stockholm gör inte slut på sina projektmedel,
            trots att behoven är så stora. I
          </note>
          <note>
            stället kommer pengarna att skickas tillbaka till
          </note>
          <note>
            AMS och regeringen. Det är ganska stora belopp som det är fråga
            om.
          </note>
          <note>
            Regeringen har alltså ställt resurser till förfogande.
          </note>
          <note>
            Men man har inte sett till att det finns kapacitet i form av
            personal som kan använda dessa resurser på ett meningsfullt sätt.
            Dessutom finns det stelbenta regler som gör att det inte är tillåtet
            att genomföra projekt på andra sätt, t.ex. genom de fackliga organisationerna.
            Detta är inte bara misshushållning med offentliga medel utan också
            väldigt orättfärdigt gentemot de människor som drabbas av arbetslöshet.
            Jag utgår från att regeringen snabbt kommer att försöka göra något
            åt det här problemet.
          </note>
          <note>
            En ny inriktning i arbetslivet för dem som har drabbats av arbetslöhet
            är en nödvändig men förhållandesvis kortsiktig åtgärd. Ännu viktigare
            är det att vi får en långsiktig strategi mot arbetslösheten.
          </note>
          <note>
            Här finns det andra skälet till att jag är orolig. I
          </note>
          <note>
            arbetsmarknadsministerns svar finns det inte något som skulle
            kunna ändra på regeringens dystra prognos om fortsatt hög arbetslöshet
            under 90-
          </note>
          <note>
            talet.
          </note>
          <note>
            Man frågar sig om regeringen verkligen accepterar att den totala
            arbetslösheten ligger kvar på tvåsiffriga tal. Vi vet att industrin
            nu ökar antalet anställningar något. Men det sker mycket långsamt.
            Framför allt kommer det inte att räcka till för att suga upp de
            500 000 människor som står utanför arbetsmarknaden.
          </note>
          <note>
            I stället ökar övertiden kraftigt. Jag är just tillbaka efter
            att ha gjort arbetsplatsbesök hos Ericsson vid
          </note>
          <note>
            Telefonplan och i Flemingsberg. Där har man ett övertidsuttag
            på 10 %. De finns t.o.m. de som har bortemot 200 timmar övertid.
            Facket har inte något att sätta emot. Man har inte laglig rätt
            att stoppa denna övertid, som gör att arbetslösa går miste om
            jobb.
          </note>
          <note>
            Den kanske allra verkningsfullaste åtgärden, kraftfulla insatser
            för att höja kompetensnivån i arbetslivet bland vanliga löntagare,
            väntar vi fortfarande på. Trots utredningar och väl spridda insikter
            om behoven händer ingenting på det här området.
          </note>
          <note>
            Visst är en utbyggnad av högskolan mycket bra och nödvändig --
            en sådan vill vi också ha. Men det räcker inte. Man måste också
            ta vara på den arbetskraft som redan finns ute i arbetslivet.
          </note>
          <note>
            Om man kunde ha 100 000 vuxna i utbildning skulle det skapa luckor
            i arbetslivet som i slutändan skulle fyllas med arbetslösa. Dessutom
            är det kompetens och ett bättre kunskapsinnehåll i produktionen
            som
          </note>
          <note>
            Sverige behöver, inte lägre priser eller devalveringar -- vilket
            man kan tro efter att nyss ha lyssnat på arbetsmarknadsministern.
          </note>
          <note>
            Behoven här är enorma. Det finns över 1 miljon vuxna i arbetslivet
            som inte har kunskaper motsvarande gymnasiekompetens. Av dessa
            har
          </note>
          <note>
            700 000--800 000 inte ens en utbildning motsvarande årskurs 9
            i grundskolan. Det är denna kategori människor som allra mest
            befinner sig i farozonen när det gäller framtidens arbetsmarknad.
          </note>
          <note>
            Det är nu som vi med gemensamma krafter --
          </note>
          <note>
            tillsammans med löntagarna och deras fackliga organisationer,
            med arbetsgivarna samt med regeringen och riksdagen -- måste anstränga
            oss i arbetet med att hitta för framtiden hållbara lösningar.
            Det skulle inte bara innebära minskad arbetslöshet utan också
            vara en långsiktig investering för att lösa Sveriges ekonomiska
            problem.
          </note>
          <note>
            Anf. 11 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Fru talman! Även om Anita Johansson inte tycker om att höra det
            kommer man inte ifrån att grunden för välfärd och arbetsmarknad
            var totalt raserad när regeringen tog över hösten 1991. Vi var
            prissatta ur världsmarknaden. Varje månad varslades 6 000--9 000
            personer i näringslivet. De blev arbetslösa efter det att den
            nya regeringen tog över. Men de varslades för att företagen inte
            längre gick under den socialdemokratiska tiden.
          </note>
          <note>
            Detta är i princip alla ekonomer överens om. Det framgår av socialdemokraten
            Eklunds postbrev.
          </note>
          <note>
            Han jobbade i Finansdepartementet. Det framgår på många ställen.
            Låt oss vara ärliga och erkänna att läget var förtvivlat. Nu har
            vi på två och ett halvt år fått en grund som är mycket stabil
            för tillväxt och utveckling. Det är det bästa kostnadsläget någonsin.
            Från att ha haft 30 miljarder i negativ bytesbalans när vi tog
            över får vi för första gången på många år en positiv bytesbalans
            på minst 30
          </note>
          <note>
            miljarder. Sverige går nu ihop.
          </note>
          <note>
            Det gäller också att se allvaret med vårt budgetunderskott och
            med vår arbetsmarknad.
          </note>
          <note>
            Detta är allvarligt. Men tro inte att Sverige går bättre genom
            att budgetunderskottet ökas med ytterligare 40 miljarder, som
            socialdemokraterna ville då vi i december förra året diskuterade
            det stora arbetsmarknadspolitiska beslutet. Då skulle vi ha fått
            mycket högre räntor än vi har i dag. Även det budgetförslag som
            ni nu har lagt fram, där ni har sansat er en hel del, ger ett
            ytterligare lånebehov på
          </note>
          <note>
            24 miljarder. Det skulle också föra räntorna uppåt.
          </note>
          <note>
            Räntorna är nyckeln i detta. Det är först när de får en rimlig
            nivå som företagen vågar börja investera och som privatpersoner
            också börjar våga köpa och investera. Vi ser också att hushållen
            nu har den bästa framtidstron någonsin, sedan man började mäta
            1973. Sedan återstår mycket praktiskt arbete.
          </note>
          <note>
            Jag vill kommentera hur man gör en summering.
          </note>
          <note>
            Ja, 5 % på en miljon blir fler än 5 % på en liten arbetsmarknad
            med 100 personer. Jag tycker att vi borde kunna resonera utifrån
            de principer som alla är eniga om i vårt land, att sådana här
            saker beräknar vi i procent och inte på annat sätt. Annars kan
            man lägga ihop övriga Sverige och säga att det blir si och så
            många. Den typen av diskussion leder inte framåt.
          </note>
          <note>
            1991 utförsäkrades 7,5 % av de långtidsarbetslösa.
          </note>
          <note>
            De fick i hög utsträckning socialbidrag. Förra året,
          </note>
          <note>
            1993, utförsäkrades 0,7 % av de långtidsarbetslösa.
          </note>
          <note>
            Trots en utomordentligt svår arbetsmarknad har vi, relativt sett,
            minskat utförsäkringen 10 gånger. Det är bra för kommunernas socialbidrag.
          </note>
          <note>
            Det finns ett problem, men det löses med nya akassan. Just i
            denna region har få personer varit med i arbetslöshetskassorna.
            Många har stått utanför. Nu kommer de också in. Har man haft höga
            inkomster och plötsligt hamnar på noll och
          </note>
          <note>
            KAS-nivå anlitas socialen i viss utsträckning.
          </note>
          <note>
            Kommunerna har mycket av detta i egna händer.
          </note>
          <note>
            Om t.ex. en ung människa är på väg ut går det att kommunalt ställa
            upp en åtgärd om man inte klarar problemet på den andra arbetsmarknaden.
            Då slipper man personen i fråga på den sociala sidan.
          </note>
          <note>
            Låt mig också säga, eftersom vi har en invandrarklass på besök,
            att Socialdemokraterna tillsammans med Ny demokrati sade nej till
            invandrarpraktik. Den kommer att betyda oerhört mycket för invandrarna
            när det gäller att få ett fäste på arbetsmarknaden. Skickar man
            in en ansökan med ett namn som arbetsgivaren i fråga inte kan
            uttala är det inte så lätt att bli rättvist värderad.
          </note>
          <note>
            Men om man får komma in på jobbet i sex månader och visa hur
            duktig man är, har man mycket större chanser. Desssutom är det
            ett mycket bra led i att lära invandrare bättre svenska. Går man
            i klump med kamrater i Rinkeby, vilket man ofta gör, pratar man
            sitt hemlands språk. Kommer man däremot in på en svensktalande
            arbetsplats är det ett annat språk som gäller.
          </note>
          <note>
            Ja, Kristina Persson, AMS har gott om ekonomiska resurser. Vi
            har sett över ett antal regler. En arbetsgrupp jobbar ihop med
            AMS för att man lättare skall klara handläggningen.
          </note>
          <note>
            Kompletteringspropositionen kommer också att medge ett mindre
            personaltillskott för att man på allvar skall kunna gå ut till
            företagen och framför allt byta ut övertiden.
          </note>
          <note type="speaker">
            Anf. 12 ANITA JOHANSSON (s):
          </note>
          <note>
            Fru talman! Börje Hörnlund säger att grunden för vår välfärdspolitik
            var raserad när vi socialdemokrater regerade. Jag undrar om Börje
          </note>
          <note>
            Hörnlund egentligen tror på det där själv.
          </note>
          <note>
            Nu har det snart gått en mandatperiod, Börje
          </note>
          <note>
            Hörnlund. Det har varit en fyrpartiregering i landet. Börje Hörnlund
            har haft ansvar för arbetsmarknadspolitiken. Vi har i Stockholms
            län i dag 77 953 personer öppet arbetslösa. Värst av allt, som
            jag fick läsa i rapporten från länsarbetsnämnden på morgonen,
            är att ungdomsarbetslösheten hade ökat med 700
          </note>
          <note>
            ungdomar från förra månaden. Det är detta som oroar mig, Börje
            Hörnlund. Det borde oroa arbetsmarknadsministern också. Skyll
            inte efter snart en mandatperiod på socialdemokratisk politik!
            Hade ni i stället anammat litet grand av alla de förslag som vi
            har lagt fram i denna kammare är jag övertygad om att situationen
            hade sett helt annorlunda ut, Börje Hörnlund.
          </note>
          <note>
            Jag kollade på morgonen hur det såg ut i min hemkommun och konstaterade
            att 4 800 personer sökte jobb. Det finns 195 lediga arbeten. Så
            här ser det även ut i grannkommunen Värmdö. Vart man än ringer
            ser det likadant ut. Vad händer i en sådan här borgerligt styrd
            region? Jo, i vårt landsting har man sagt upp över 6 000 personer.
            Kvinnor har skickats hem. Kvinnor får gå på a-kasseersättning
            och i allra värsta fall på socialbidrag -- kvinnor som behövs
            så väl för de sjuka, för de gamla och för barnens skull. Det är
            detta som gör mig så upprörd,
          </note>
          <note>
            Börje Hörnlund.
          </note>
          <note>
            Jag kunde förra veckan höra det folkpartistiska landstingsrådet
            Andres Käärik säga: Var inte oroliga! Moderaterna säger ingenting
            i det här länet. Jag undrar vad Börje Hörnlund säger till de här
            6 000 kvinnorna -- för det är i allmänhet kvinnor -- i Stockholms
            län. Kan Börje Hörnlund ge dem en liten strimma av hopp om att
            få behålla sina jobb eller att få dem tillbaka, jobb som är verkligt
            nyttiga för vårt samhälle?
          </note>
          <note type="speaker">
            Anf. 13 KRISTINA PERSSON (s):
          </note>
          <note>
            Fru talman! Det gläder mig verkligen att höra att kompletteringspropositionen
            kommer att rymma förslag på det här området. Men det lät inte
            så värst hoppfullt med ett ''mindre'' personaltillskott. Jag hoppas
            verkligen att ett ''mindre'' personaltillskott kommer att räcka.
            Det är naturligtvis bättre än ingenting. Men här krävs åtgärder
            snabbt och då kanske det inte är ett mindre personaltillskott
            utan litet mer personal som det är fråga om.
          </note>
          <note>
            Det vore också bra om man kunde passa på att ändra på de regler
            som nu gör att det inte är möjligt att använda den infrastruktur
            och kompetens som t.ex. de fackliga organisationerna besitter
            när det gäller att organisera projekt samt att fungera rådgivande
            och vägledande för de arbetslösa
          </note>
          <note>
            Jag vill invända mot synsättet att det råder en motsättning mellan
            budgetunderskott och arbetslöshet. För det första rymde det socialdemokratiska
            budgetalternativet ett mindre budgetunderskott än regeringens.
            För det andra beror budgetunderskottet just på arbetslösheten.
          </note>
          <note>
            75 % av budgetunderskottet går att direkt förklara med arbetslösheten:
            Mindre inkomster till statskassan och högre utgifter för arbetslöshetsersättning,
            socialbidrag osv.
          </note>
          <note>
            Det finns ingen motsättning däremellan. Det enda sättet att få
            ordning på Sveriges ekonomi är att få bukt med arbetslösheten.
          </note>
          <note>
            Jag fick inget svar på min fråga om kompetensutveckling. Här
            behöver vi verkligen göra något radikalt och snabbt. Det är nu
            vi kan göra det. Det är nu företagen går med höga vinster.
          </note>
          <note>
            Det är nu vi har en stor arbetslöshet. Det är nu vi skall sätta
            i gång stora program för att utbilda människor som redan är i
            arbetslivet. Det borde finnas något slags automatisk samhällsgaranti
            som träder in så snart någon människa varit arbetslös längre tid
            än den månad eller två som det tar att hitta ett nytt jobb när
            man har drabbats.
          </note>
          <note>
            Människors kompetens är en färskvara. Den måste efterfrågas och
            tas i anspråk för att fungera och vara användbar. Om den läggs
            i träda och inte tillvaratas förlorar man sin kompetens och sin
            förmåga att fungera i arbetslivet. Det blir både ett samhällsekonomiskt
            slöseri och en mänsklig tragedi när detta inträffar.
          </note>
          <note>
            Anf. 14 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Om de 69 000 människor i näringslivet som varslades
            om avsked varje månad
          </note>
          <note>
            1991 blev arbetslösa 1992 måste denna arbetslöshet faktiskt vara
            ett arv från socialdemokratin, Anita
          </note>
          <note>
            Johansson.
          </note>
          <note>
            När man hösten 1991 var i ett läge då 50 % av de anställda i
            företagen arbetade i företag som inte gick ihop och det ledde
            till närmare 100 konkurser per vardag är det naturligtvis ett
            arv. Men jag är mycket mer finstämd i debatten än vissa socialdemokrater.
            Jag vet att ni inte ensamma bär den bördan. Det var många som
            felade ett tag, men det var i alla fall ni som regerade.
          </note>
          <note>
            När ni då i en debatt menar att regeringen både rår för den internationella
            lågkonjunkturen och det förfärliga 80-talsarvet tycker jag rent
            ut sagt att ni är ofina.
          </note>
          <note>
            Ett exempel är Nordbanken, där vi har fått in ungefär 40 miljarder.
            Varenda förlustaffär gjordes före regeringsskiftet. Vi får bara
            notan. Visst är det ett arv! Arvet tillkom före regeringsskiftet.
          </note>
          <note>
            Hittills i år har arbetslösheten minskat med 30 000
          </note>
          <note>
            personer mer än vad åtgärderna har ökat. Vi har alltså upplevt
            en vändning. I dagens rapport om den senaste veckan ser vi att
            antalet lediga platser är ordentligt många fler än de varit ett
            antal år bakåt.
          </note>
          <note>
            Jag vill inte yvas över det, utan bara notera att vi egentligen
            skulle ha en debatt om hur man bäst tar tag i problemet och får
            ut så mycket som möjligt.
          </note>
          <note>
            Med så många utanför ordinarie arbetsmarknad tar det ändå sin
            tid innan man är tillbaks till den fullgoda arbetsmarknad som
            både ekonomi och medmänsklighet kräver.
          </note>
          <note>
            Jag hade överläggningar med Kommunförbundets ledning, samtliga
            partiföreträdare och
          </note>
          <note>
            Landstingsförbundets ledning. Vi diskuterade att man nu måste
            passa på att kompetensutveckla de
          </note>
          <note>
            95--100 % av personalen som ändå långsiktigt skall bli kvar så
            att det uppstår vikariat som gör att inte fler kommer ut i öppen
            arbetslöshet.
          </note>
          <note>
            Jag upplevde då ett mycket bra gensvar.
          </note>
          <note>
            Arbetsmarknadsverket fick order att arbeta på det sättet. Jag
            har med egna ögon läst och med egna öron hört att chefen för Arbetsmarknadsstyrelsen
            noterat att varslen i denna sektor nu har lugnat ned sig. Det
            behöver vi i denna situation. Det finns tillräckligt många människor
            som står utanför ordinarie arbetsmarknad att rekrytera bland.
          </note>
          <note>
            Om man skall betrakta ett tiotal miljoner kronor som ett stort
            eller litet tillskott beror på hur man räknar, Kristina Persson!
            Vad gäller reglerna kan jag säga att det finns en arbetsgrupp
            där AMS utgör ena delen och departementet den andra. AMS har sitt
            regelverk. Det är en ganska tjock bok. Vi har förordningar. Uppgiften
            är att resonera igenom frågorna på så sätt att det leder till
            snabbare och bättre handläggning. Det är också ett sätt att förstärka
            vår organisation.
          </note>
          <note>
            Finansens tjänstemän -- de fanns där även på er tid -- säger
            att man måste låna 24 miljarder till för kommande budgetår om
            man följer det socialdemokratiska budgetförslaget. Nu skall regeringen
            lägga fram sin kompletteringsproposition och
          </note>
          <note>
            Socialdemokraterna sin. Vi får se hur det blir då.
          </note>
          <note>
            Januari ligger bakom oss.
          </note>
          <note>
            Kompetensutvecklingen sker på två sätt. Det är bra att högskolorna
            är utbyggda med ca 30 %. Det leder till att fler och fler kompetenta
            kommer in på arbetsmarknaden.
          </note>
          <note>
            Det är synd att bara 25 000 elever på tvåårigt gymnasium passar
            på att gå det tredje året när det kunde vara 40 000--50 000. Det
            är inte bra på sikt.
          </note>
          <note>
            Utbildningsvikariaten har sedan de inrättades för ett antal år
            sedan aldrig varit på den nivå som de är just nu.
          </note>
          <note>
            Det finns pengar kvar för företagsutbildning, dvs.
          </note>
          <note>
            det system där företagen utbildar internt i stället för att skicka
            i väg folk. Parterna måste ändå ta huvudansvaret för att resurser
            avsätts för utbildning.
          </note>
          <note type="speaker">
            Anf. 15 ANITA JOHANSSON (s):
          </note>
          <note>
            Herr talman! Jag undrar när Börje Hörnlund tänker ta ansvar för
            regeringspolitiken och sluta att skylla på Socialdemokraterna.
            Det skulle vara roligt att få ett svar på den frågan. Nu har ni
            snart regerat i en mandatperiod, så nu är det dags.
          </note>
          <note>
            Jag fick heller ingen kommentar kring det förträffliga program
            som LO har lagt fram. Jag hoppas att Börje Hörnlund har läst det.
            Gör det annars! Det finns mycket matnyttigt i det programmet.
          </note>
          <note>
            Jag mötte förra veckan ett antal arbetslösa ungdomar. Det var
            det som gjorde mig så oerhört rädd och förskräckt. Jag frågade
            vad de gör på dagarna. De svarade: Sover. Jag frågade vad de ser
            fram emot. De svarade: Fredagen, när vi får dricka starköl.
          </note>
          <note>
            Jag tror att vi som är aktiva i en storstadsregion har anledning
            att vara än mer oroade just för ungdomsarbetslösheten med tanke
            på de tillfällen att komma snett som finns i denna region. Det
            är därför jag är orolig. Jag skulle önska att Börje
          </note>
          <note>
            Hörnlund kunde ta det litet på allvar och inte bara skylla ifrån
            sig utan göra någonting konkret just för ungdomsarbetslösheten.
          </note>
          <note>
            Låt mig ta upp en annan sak! I förra veckan kom regeringen med
            sin regionalpolitiska proposition.
          </note>
          <note>
            Jag kan inte nog understryka hur ilsken jag blev när jag läste
            den. Det finns inte en rad om storstäderna.
          </note>
          <note>
            Det finns inte en rad som talar om att det finns en glesbygd
            i denna region. Om inte Börje Hörnlund har varit ute i skärgården
            rekommenderar jag en resa till vår glesbygd i Stockholms län.
          </note>
          <note>
            Det omnämns med några få rader att det pågår en utredning. Jag
            hoppas verkligen att Börje
          </note>
          <note>
            Hörnlund kan börja bry sig litet grand om denna region. Jag är
            trött på den storstadsfientliga politik som man håller på med.
            Jag hade förväntat mig att
          </note>
          <note>
            Moderaterna skulle ha tagit litet mer hänsyn till
          </note>
          <note>
            Stockholmsregionen, men icke sa Nicke! Det är en storstadsfientlig
            politik som nu pågår.
          </note>
          <note>
            Kan jag få några kommentarer kring LO-
          </note>
          <note>
            programmet? Kan jag få några kommentarer kring vad Börje Hörnlund
            konkret tänker göra för de ytterligare 700 ungdomar som blir arbetslösa
            denna vecka i Stockholms län?
          </note>
          <note>
            Anf. 16 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag sade tillräckligt om historien i förra inlägget.
            Om Anita Johansson är den enda jag känner i Sverige som inte förstår
            de sammanhangen är det bara så.
          </note>
          <note>
            Jag har mycket noga analyserat ett antal tidigare
          </note>
          <note>
            LO-program. Det finns när det gäller åtgärdssidan anledning att
            diskutera en del frågor. Sättet att diskutera finansieringsfrågorna
            imponerar däremot inte. Om vi verkligen skall ställa till det
            för oss skall vi -- en nation som lånar mer än nästan alla andra
            --
          </note>
          <note>
            gå in på en politik som innebär att man lånar ännu mycket mer.
            Det är jag övertygad om. Då får man höjd ränta och färre jobb.
          </note>
          <note>
            Den delen i programmet är allvarlig. Om socialdemokratin behöver
            diskutera den delen behöver faktiskt LO diskutera den ännu något
            mer.
          </note>
          <note>
            Över 100 000 ungdomar har funnits i olika åtgärder.
          </note>
          <note>
            Jag vet inte exakt hur det är i dag. Det har inte rört sig om
            så långa perioder i öppen arbetslöshet. Jag vill väldigt gärna
            se att de blir ännu kortare.
          </note>
          <note>
            Jag vet mycket väl vilka riskerna är när ungdomar går arbetslösa
            långa perioder. Det kan vi se i länder som ligger ganska nära
            oss, ute i Europa. Det är därför som vi gör allt för att ungdomarna
            skall få chansen: extra utbildningsprogram, ungdomspraktik och
            allt annat som finns.
          </note>
          <note>
            Men visst drabbas ungdomarna extra hårt genom att de saknar yrkeserfarenhet
            och genom att de som kommer in på ett jobb åker ut först, eftersom
            våra arbetsmarknadslagar fungerar på det sättet.
          </note>
          <note>
            Jag måste säga att jag inte tror att Anita Johansson har läst
            på vidare bra när det gäller regionalpolitiken. Stockholm kommer
            att få sitt länsanslag precis som andra, och Stockholm kommer
            att få sin del av extrapotten. Dessa pengar är inte fördelade
            förrän riksdagen har fattat beslut om summorna.
          </note>
          <note>
            I fråga om glesbygdsstödet, som är ett bra stöd, står detta väldigt
            klart: upp till 450 000 i bidrag, två gånger på tre år. Den ena
            gången var det hårda investeringar, den andra gången mjuka investeringar.
            Detta gäller i de områden som länsstyrelserna utser som landsbygd,
            och dit hör skärgården. Det står i klartext. Läsövning, var det!
          </note>
          <note>
            Det är en tjock bok, och jag har förståelse för att man inte
            hinner läsa allt. Georg Andersson anklagar oss för att föra pengarna
            söderut, hit ner.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1993/94:123 om ROT-
          </note>
          <note>
            insatser
          </note>
          <note>
            Anf. 17 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Ingela Thalén har i sin interpellation ställt ett
            antal frågor som rör användningen av den och en halv miljard kronor
            som regeringen har fördelat till ROT-insatser.
          </note>
          <note>
            För det första har Ingela Thalén frågat mig om vilka sysselsättningseffekter
            regeringen har beräknat att åtgärderna skall leda till.
          </note>
          <note>
            Regeringen har fördelat pengarna för ROT-
          </note>
          <note>
            åtgärder inom kultursektorn och på miljöområdet.
          </note>
          <note>
            De projekt som får del av ROT-pengarna beräknas totalt ge ca
            8 500 årsarbeten.
          </note>
          <note>
            Till ROT-åtgärder inom kultursektorn går 370
          </note>
          <note>
            miljoner kronor, som beräknas ge 1 450 årsarbeten.
          </note>
          <note>
            Dessa är fördelade på följande sätt:
          </note>
          <note>
            -- Statliga kulturbyggnader får 100 miljoner kronor och beräknas
            ge 100 jobb,
          </note>
          <note>
            -- Icke statliga kulturbyggnader, t.ex. muséer på olika håll
            i landet, får 70 miljoner kronor och beräknas ge 350 jobb,
          </note>
          <note>
            --Kulturmiljövård och kulturbyggnader får 195
          </note>
          <note>
            miljoner kronor och ger 975 jobb,
          </note>
          <note>
            -- De kungliga slotten får 5 miljoner kronor och ger
          </note>
          <note>
            25 jobb.
          </note>
          <note>
            Till ROT-åtgärder inom miljöområdet, i vid bemärkelse, går 1
            130 miljoner kronor som beräknas ge 7 100 årsarbeten. Dessa är
            fördelade på följande sätt:
          </note>
          <note>
            -- Undervisnings- och omsorgslokaler får 580
          </note>
          <note>
            miljoner och ger 2 300 jobb,
          </note>
          <note>
            -- Äldrebostäder får 100 miljoner kronor och ger
          </note>
          <note>
            1 000 jobb,
          </note>
          <note>
            -- Miljöförbättrande åtgärder i bostäder får 330
          </note>
          <note>
            miljoner kronor och beräknas ge 3 300 jobb,
          </note>
          <note>
            -- Samlingslokaler upprustas för 100 miljoner kronor, vilket
            beräknas ge 500 jobb.
          </note>
          <note>
            Därutöver anslås 20 miljoner kronor för en höjning av högsta
            bidragsnivån från 15 000 till 25 000
          </note>
          <note>
            kronor vid radonsanering av alla typer av fastigheter.
          </note>
          <note>
            För det andra har Ingela Thalén frågat mig om hur dessa arbetstillfällen
            kommer att fördela sig över riket.
          </note>
          <note>
            Fördelningen av ROT-pengarna mellan olika delar av landet pågår
            som bäst inom
          </note>
          <note>
            Arbetsmarknadsverket och övriga berörda myndigheter. De projektförslag
            som kommit från bl.a. Riksantikvarieämbetet och Statens
          </note>
          <note>
            Fastighetsverk omfattar projekt över hela landet.
          </note>
          <note>
            Det är också ett stort antal olika typer av projekt som kan komma
            i fråga för ROT-bidragen, vilket ger goda förutsättningar för
            en bra spridning över landet. Insatser i sysselsättningssvaga
            regioner skall ges hög prioritet.
          </note>
          <note>
            Slutligen har Ingela Thalén frågat mig om det är regeringens
            bedömning att samtliga medel kommer att förbrukas inom den angivna
            tiden.
          </note>
          <note>
            ROT-bidragen till godkända projekt betalas ut i efterskott. Av
            den anledningen kommer delar av de anslagna medlen inte att kunna
            utbetalas inom de angivna tidsramarna. Även om utbetalningarna
            görs senare bör pengarna kunna vara intecknade i godkända projekt.
            Det är därför angeläget att beslut om bidrag fattas utan dröjsmål.
          </note>
          <note>
            ROT-paketet syftar till att ge en snabb effekt på sysselsättningen
            i byggbranschen. Att projekten kommer i gång så snart som möjligt
            är därför av stor vikt. Regeringen poängterar också i regleringsbrevet
            att det skall ske en prioritering av projekt med snabb igångsättning
            och färdigställande under kalenderåret 1994.
          </note>
          <note type="speaker">
            Anf. 18 INGELA THALÉN (s):
          </note>
          <note>
            Herr talman! Jag ber att få tacka arbetsmarknadsministern för
            svaret. Det var ett mycket bra svar. Det var utförligt och konkret,
            och både projektens summor och effekterna på sysselsättningen
            fanns väl redovisade.
          </note>
          <note>
            Bakgrunden till min fråga är det initiativ som riksdagen tog,
            nämligen att av de pengar som AMS
          </note>
          <note>
            har fått för årets budget använda en och en halv miljard till
            särskilda insatser för reparation, ombyggnad och tillbyggnad.
          </note>
          <note>
            Det var alltså ett initiativ från riksdagen, fastän vi nog ansåg
            att regeringen borde ha tagit ett sådant initiativ redan i december
            förra året, när AMS
          </note>
          <note>
            väckte frågan hos regeringen. Då hade ju AMS
          </note>
          <note>
            konstaterat att man inte kunde utnyttja hela sitt anslag för
            att pressa tillbaka arbetslösheten.
          </note>
          <note>
            Svaret är bra i den meningen att det är konkret och i siffror
            redovisar effekterna av det regleringsbrev som regeringen utfärdat.
          </note>
          <note>
            I tidigare ROT-program har bidrag utgått till kommunala fastigheter
            med högst 30 % av kostnaden. I det paket som regeringen nu lägger
            fram genom sitt regleringsbrev har man infört en begränsning,
            som innebär att bidrag endast får ges för arbeten som leder till
            en ökad tillgänglighet för personer med funktionshinder eller
            till miljöförbättrande åtgärder.
          </note>
          <note>
            Detta är naturligtvis mycket vällovliga syften, men finns det
            inte en risk för att man genom att ändra reglerna riskerar att
            begränsa möjligheterna att få i gång byggen? Jag fruktar också
            att det blir svårt att tolka de föreskrifter som nu lagts om åtgärder
            som syftar till allergisanering, ventilationsförbättringar, bullerskydd
            och andra liknande miljöförbättrande investeringar.
          </note>
          <note>
            Min fråga till Börje Hörnlund är: Finns det en tillgänglig objektsreserv
            av det här slaget, som snabbt kan komma i gång? Har AMS redovisat
            just en sådan reserv för att öka sysselsättningen?
          </note>
          <note>
            Utgångspunkten för det som var arbetsmarknadsutskottets förslag
            och sedemera riksdagens beslut var ju att man skulle vidta åtgärder
            för att omedelbart bringa ned arbetslösheten.
          </note>
          <note>
            Den andra delen av regleringsbrevet berör just stödet till miljöförbättringar
            av bostäder. På den punkten har regeringen verkligen lyckats!
            Man har ett regelsystem som är oerhört komplicerat.
          </note>
          <note>
            Kommunernas miljö och hälsovårdsförvaltning skall yttra sig,
            AMS skall i samråd med Boverket utveckla närmare regler, Boverket
            och länsstyrelserna skall medverka i bidragshanteringen, och bidrag
            får lämnas till högst
          </note>
          <note>
            10 % av den kostnad som kommunerna finner skälig.
          </note>
          <note>
            Varför skall man röra till det så här, när vi vet att det finns
            många angelägna insatser som borde kunna genomföras inom det regelverk
            som fanns före detta regleringsbrev?
          </note>
          <note>
            Kan nu arbetsmarknadsministern lova att regeländringarna och
            det nya regelverket verkligen leder till att man pressar tillbaka
            den öppna arbetslösheten? Det var ju syftet med riksdagens beslut
            att använda innevarande års medel till särskilda insatser denna
            period.
          </note>
          <note>
            I den förra debatten sade Börje Hörnlund att det som är viktigast
            att diskutera nu -- med hänvisning till debatten om gången tid
            -- är hur man bäst tar till vara den utveckling som nu är på gång.
            Anser arbetsmarknadsministern att det regleringsbrev som regeringen
            utfärdat, efter riksdagens initiativ om ytterligare medel, verkligen
            syftar till att ta vara på utvecklingen, så att den öppna arbetslösheten
            kan pressas ned?
          </note>
          <note type="speaker">
            Anf. 19 OSKAR LINDKVIST (s):
          </note>
          <note>
            Herr talman! Jag har följt den här debatten genom
          </note>
          <note>
            Ingela Thaléns fråga till arbetsmarknadsministern och svaret
            på den. Jag kan konstatera att regeringen har tagit ovanligt lång
            tid på sig för att komma ur startgroparna.
          </note>
          <note>
            Det var ju en chans som riksdagen gav regeringen, ett bemyndigande
            att snabbt komma tillbaka med ett förslag till program. Min uppfattning
            är, Börje
          </note>
          <note>
            Hörnlund, att regeringen har litet svårt att tackla bokstavsfrågorna.
            Eller är det kanske så att slitningarna i regeringen är för stora,
            så att det inte finns något egentligt utrymme för att stödja ett
            förbättrat bostadsbyggande och en förbättrad ombyggnadsverksamhet?
          </note>
          <note>
            Jag vill påminna om att ROT-programmet för
          </note>
          <note>
            1993/94 var ett initiativ som togs av socialdemokraterna och
            som följdes upp av en överläggning med regeringen. I den deltog
          </note>
          <note>
            Centerpartiet, Folkpartiet och
          </note>
          <note>
            Socialdemokraterna, men jag noterade redan då att
          </note>
          <note>
            Moderaterna inte var med då. Och där har vi orsaken till regeringens
            oförmåga att själv lägga fram ett bostadsprogram.
          </note>
          <note>
            I regeringens proposition står ju också att man inte räknar med
            några förbättringar 1994 och kanske inte heller 1995. Men 1996
            skall de stora förbättringarna komma, allt enligt regeringens
            egen uppläggning.
          </note>
          <note>
            Jag kan ha en viss förståelse för hur det kan vara att vara arbetsmarknadsminister
            i en regering som så kraftigt domineras av Moderata samlingspartiet
            och deras välkända uppfattning om bostadspolitiken.
          </note>
          <note>
            Det utförligt refererade förslag som nu föreligger är ett försök.
            Men jag tycker att man kanske ändå borde ha funderat över om inte
            alla dessa fantastiska möjligheter att bygga upp bostadsmarknaden
            skulle kunna tas bättre till vara.
          </note>
          <note>
            Vi har ju ett stort antal bostäder som behöver byggas om. Vi
            har ett lågt bostadsbyggande. Jag höll på att säga att det är
            det lägsta i modern tid, men det är faktiskt det lägsta sedan
            före andra världskriget. Det är ju ett bra tag sedan. Vi befinner
            oss i ett läge med låg inflation, låga räntor och mer hanterbara
            produktionskostnader ä för ett par tre år sedan. Detta tillgodogör
            sig Börje
          </note>
          <note>
            Hörnlund i sitt regeringsarbete.
          </note>
          <note>
            Men det märkliga är att ingen vill bygga just nu.
          </note>
          <note>
            Det finns ingen som vill sätta i gång några byggen.
          </note>
          <note>
            Vi har en regering som inte är särskilt intresserad, och vi har
            en bostadsmarknad där ingen vill sätta i gång trots att förutsättningarna
            är de bästa någonsin. Tycker inte Börje Hörnlund att det är ett
            ganska märkligt förhållande?
          </note>
          <note>
            I slutet på 80-talet, som vi hörde berättas om tidigare, var
            det en mycket stor aktivitet på byggmarknaden. Det var mycket
            stor efterfrågan på lägenheter. Det fanns väldigt många människor
            som ville bygga trots att vi hade ett högt kostnadsläge. I dag
            när förutsättningarna är i grunden förändrade finns det ingen
            som vill bygga.
          </note>
          <note>
            Det finns faktiskt inte heller någon som efterfrågar bostäder,
            för att vara alldeles uppriktig. Men bristen på efterfrågan sammanhänger
            ju som bekant med det område som Börje Hörnlund har specialiserat
            sig på, nämligen arbetsmarknaden. Vi har ju en mycket stor arbetslöshet.
          </note>
          <note>
            Problemet med om det skall byggas bostäder eller ej, om det skall
            vara ROT-program eller inte och om det skall vara ombyggnadsverksamhet
            eller inte ligger i att vi har olika meningar om hur vi skall
            tackla arbetsmarknaden. Den som inte vill tackla arbetsmarknaden
            och avskaffa arbetslösheten behöver inte heller bygga några bostäder.
          </note>
          <note>
            Anf. 20 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! De kommunala ROT-
          </note>
          <note>
            bestämmelserna på högst 30 % har resulterat i uppgörelser som
            gör att man i genomsnitt har betalat 22--23 %. Det är min förhoppning
            att företrädarna för kommunerna har förmåga att även ta tag i
            de nya miljöbestämmelserna. De brukar vara duktiga att anpassa
            sig.
          </note>
          <note>
            Ingela Thalén frågade om jag kunde garantera att detta kommer
            att ge många jobb. Ja, det kan jag, men jag kan inte garantera
            att varje objekt till fullo kommer att utvecklas som det är tänkt.
            Jag skall till
          </note>
          <note>
            Ingela Thalén överlämna ett antal papper med detaljer som visar
            vilken typ av projekt det gäller och hur de är fördelade mellan
            länen i dagsläget.
          </note>
          <note>
            Låt mig gå över till bostäderna. Jag vet inte vad den sista kända
            siffran är, men jag tror att det finns ca
          </note>
          <note>
            60 000 tomma lägenheter i dag. Det är klart att det då är litet
            besvärligt att sätta i gång med nybyggnationer. Men detta är också
            i sin tur ojämnt fördelat över landet. Vi har många små kommuner
            där det kommer att ta åratal att fylla på de bostäder som man
            har byggt. Men mycket talar för att den här regionen kommer att
            behöva nya bostäder.
          </note>
          <note>
            Samma sak gäller för hotell och kontor. Man har byggt kontor
            för många år framöver. Där sker också en rationalisering som gör
            att de inte fylls på så snabbt. Hotellen har som bekant en medelbeläggning
            på ungefär 30 %. Den borde egentligen ligga på 70 % för att det
            skall vara ekonomiskt sunt. Därför är inte heller den delen av
            det som byggdes på 80-talet riktigt tillgänglig i dag.
          </note>
          <note>
            Oskar Lindkvist vet att jag har en lägenhet i ett hus som ägs
            av HSB. Den ligger en liten bit från det ställe där han ibland
            brukar fika på morgonen. Det var ett väldigt motstånd när lägenheterna
            i det området skulle repareras. Folk är litet oroliga för att
            flytta och få litet bekymmer ett tag. HSB talade faktiskt med
            mig om att jag borde tillhöra den positiva delen för att det skulle
            bli lättare att få i gång detta. Det är inte heller så lätt att
            stampa fram reparationer hur som helst. Det måste ju vara en fördel
            -- och det hoppas jag att vi är överens om --
          </note>
          <note>
            att man nu handlar upp 20--30 % billigare än under överhettningsperioden.
            Det är egentligen rätt tid nu att passa på att göra detta.
          </note>
          <note>
            Jag noterar att byggbranschen är den mest bekymmersamma branschen.
            Även om det nu satsas på infrastruktur väsentligt mycket mer än
            tidigare väger det inte alls upp byggbranschens problem. Vi kommer
            säkert att behöva ha flera diskussioner om detta oss emellan,
            men kanske framför allt inom bostadsutskottet osv.
          </note>
          <note type="speaker">
            Anf. 21 INGELA THALÉN (s):
          </note>
          <note>
            Herr talman! Börje Hörnlund går medvetet förbi det som var kärnan
            i min frågeställning. Jag tycker naturligtvis att det är alldeles
            utmärkt att
          </note>
          <note>
            Arbetsmarknadsstyrelsen kan förhandla med upphandlare, byggare
            och kommuner för att komma fram till ekonomiskt vettiga projekt.
            Jag har inget emot att det innebär att man pressar tillbaka bidraget
            från 30 % till 20 %, eller om det var 22--23 %. Det är ju slutresultatet
            i en sådan förhandling som är viktigt.
          </note>
          <note>
            Min poäng i resonemanget om de medel som skall användas innevarande
            år är oron för att regeringen har gjort regelverket så komplicerat
            att man kanske över huvud taget inte kommer fram till några objekt.
            Jag frågar arbetsmarknadsministern:
          </note>
          <note>
            Varför lägger man in begränsningar inom ramen för bidragen på
            högst 30 % så att det finns risk för att det över huvud taget
            inte finns några objekt som faller innanför dessa ramar?
          </note>
          <note>
            Syftet med riksdagens beslut var att under innevarande år använda
            pengar för att pressa tillbaks den öppna arbetslösheten med hjälp
            av åtgärder som dessutom är samhällsnyttiga, t.ex.
          </note>
          <note>
            reparation, ombyggnad och tillbyggnad.
          </note>
          <note>
            Den andra frågeställningen handlar om det oerhört komplicerade
            i att man i det här perspektivet, från april/maj fram t.o.m. juni,
            för in ett helt nytt regelverk med föreskrifter, förordningar,
            kontrollsystem osv. för ett bidrag på 10 %. Det är därför som
            jag frågar Börje Hörnlund om detta verkligen är genomtänkt.
          </note>
          <note>
            Jag vill inte påstå att regeringen har gjort dessa begränsningar
            därför att den är litet sur över att det inte var regeringen som
            tog det här initiativet.
          </note>
          <note>
            Regeringen hade möjlighet att göra detta från december förra
            året och fram till i mars. Då sade ett enigt arbetsmarknadsutskott
            att det faktiskt fick vara nog. Men det är klart att tanken har
            slagit mig.
          </note>
          <note>
            Nu säger Börje Hörnlund att han kan lova att den sysselsättning
            som han har redovisat här kommer i gång. Det innebär att omfattningen
            av projekten --
          </note>
          <note>
            kanske inte just enskilda projekt -- kommer att ge ett resultat
            motsvarande ca 17 000 arbetstillfällen.
          </note>
          <note>
            Det finns en passus i regleringsbrevet som jag vill ställa en
            fråga om. Det står att det skall finnas vissa dispensmöjligheter
            för senare start. Med detta komplicerade regelverk måste den dispensmöjligheten
            definitivt behandlas med stor generositet. Är detta också Börje
            Hörnlunds uppfattning?
          </note>
          <note type="speaker">
            Anf. 22 OSKAR LINDKVIST (s):
          </note>
          <note>
            Herr talman! Jag vill tala om för Börje Hörnlund att läget när
            det gäller tomma lägenheter i dag nästan är likställt med det
            som rådde efter regeringsskiftet 1982. Då hade vi i Sverige 45
            000--
          </note>
          <note>
            48 000 tomma lägenheter. Det fanns, lindrigt sagt, stora bekymmer
            på bostadsområdet när det gällde sysselsättning och annat.
          </note>
          <note>
            Den nya regeringen som tillträdde då drog i gång arbetsmarknaden
            och jobben. Den såg till att det investerades och att olika verksamheter
            kom i gång. Någon gång under 1985--86 hade de tomma lägenheterna
            försvunnit. Det är precis vad som kommer att ske i dag också,
            Börje Hörnlund.
          </note>
          <note>
            I det ögonblick arbetsmarknaden i Sverige börjar att fungera
            kommer folk att få inkomster. De kommer att delta i konsumtionen.
            De kommer att efterfråga bostäder. Alla de som i dag flyttar tillbaka
            till sina föräldrar för att de inte har råd att ha en egen lägenhet,
            alla de som vräkts från sina bostäder och alla de som bytt från
            en bra och rymlig familjelägenhet till en mindre lägenhet av kostnadsskäl
            kommer att efterfråga bostäder i och med att de får jobb.
          </note>
          <note>
            Jag hoppas att Börje Hörnlund inte anser att
          </note>
          <note>
            Sverige är färdigbyggt. Det är inte färdigbyggt. Det finns en
            oerhörd kompetens på bostadsmarknaden.
          </note>
          <note>
            Den väntar på möjligheter att dra i gång verksamheten.
          </note>
          <note>
            Börje Hörnlund och jag är ju gamla goda vänner.
          </note>
          <note>
            Men jag pratar nu med Börje Hörnlund som arbetsmarknadsminister.
            Jag har litet svårt att acceptera att regeringen inte gjorde något
            när den fick brevet från Arbetsmarknadsstyrelsen och
          </note>
          <note>
            Boverket den 23 november i fjol. Det är riktigt som
          </note>
          <note>
            Ingela Thalén påpekar. Ni gjorde ingenting. Jag tror inte att
            ni hade tänkt att göra något heller om inte riksdagen hade slagit
            näven i bordet och sett till att det kom en beställning.
          </note>
          <note>
            Jag skulle också önska att arbetsmarknadsministern ville se över
            den mycket konstifika och märkliga byråkrati som finns i en del
            av de sammanhang som regeringen nu har fattat beslut om och sörja
            för att dessa ärenden handläggs av länsstyrelsernas bostadsenheter
            och inte på tre eller fyra olika myndigheter. Det är dessutom
            angeläget att ökningen av jobben kommer i gång och, som Ingela
            Thalén framhåller, att dispensgivningen efter den 1 juli blir
            generös.
          </note>
          <note>
            Anf. 23 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Det gäller naturligtvis också på byggområdet att
            få ut så många arbetstillfällen som möjligt i förhållande till
            antalet satsade kronor.
          </note>
          <note>
            Mot det svär naturligtvis att vissa av byggena till hundra procent
            är statliga och alltså inte har privata medfinansiärer. Å andra
            sidan skall också dessa byggen genomföras och fanns i princip
            med på beställningslistan.
          </note>
          <note>
            De ärade meddebattörerna har vidare givit uttryck för att miljö-
            och handikappsträvandena är viktiga, även om det kan bli litet
            jobbigare att handlägga sådana frågor. När det gäller hänsynen
            till särskilda skäl är jag rätt övertygad om att man kommer att
            se till sakfrågan, huruvida det är fråga om ett viktigt bygge
            som bör sättas i gång nu, på en byggarbetsmarknad som är mindre
            god. Jag förutsätter alltså att pengarna kommer till nytta.
          </note>
          <note>
            Hur vi än diskuterar i dessa sammanhang är det till slut ränte-
            och kostnadsläget som blir avgörande, och det kommer att dröja
            ett stort antal år innan vi kan återfå en fullgod ordinarie arbetsmarknad.
            Jag och andra med mig är liksom Oskar Lindkvist medvetna om att
            utflyttningen från familjen försenas i en situation där arbetsmarknaden
            inte är bra. Så har det alltid varit, och så är det också nu.
          </note>
          <note type="speaker">
            Anf. 24 INGELA THALÉN (s):
          </note>
          <note>
            Herr talman! Jag vill återkomma till arbetsmarknadsministerns
            kommentar i den förra debatten att det som är viktigt att diskutera
            är hur man bäst tar till vara den utveckling som nu är på gång.
            Mot den bakgrunden och med tanke på många av de resonemang som
            vi har fört i den här omgången delar jag, även om regleringsbrevet
            nu är framlagt, Oskar Lindkvists synpunkt att man omedelbart bör
            se över dessa frågor. Det kan inte vara rimligt att inom en så
            kort tidsperiod som det nu handlar om föra in regeländringar för
            användningen av denna summa pengar.
          </note>
          <note>
            Vi är överens, Börje Hörnlund, om att sådant som tillgänglighet,
            miljösatsningar och åtgärder mot radon måste övervägas när det
            gäller reparation, ombyggnad och tillbyggnad, men det är inte
            rimligt att krångla till det hela med anledning av så litet pengar
            som 1 1/2 miljard trots allt är och för en så kort period som
            det gäller. När man läser regleringsbrevet slås man av att sådana
            här regler har lyfts fram. Börje Hörnlund nämnde själv en del
            byggen som är helstatliga och som ger en sned regional fördelning.
          </note>
          <note>
            Trots den fina redovisning som lämnas i Börje
          </note>
          <note>
            Hörnlunds svar måste jag ändå säga att det vid en jämförelse
            mellan vad som anförs i svaret och det som regleringsbrevet innehåller
            skapas en utomordentligt stor osäkerhet. Det som skrivs i regleringsbrevet
            kommer sedan att följas i de olika leden, regionalt och ute i
            de olika länen.
          </note>
          <note>
            Jag vill återigen, arbetsmarknadsministern, säga att jag tycker
            att det var ett bra svar men att det skapar en utomordentligt
            stor osäkerhet när det gäller effekterna av det av regeringen
            utfärdade regleringsbrevet. Arbetsmarknadsministern får nu möjlighet
            att använda de aktuella 1 1/2 miljarderna.
          </note>
          <note>
            Jag har tolkat arbetsmarknadsministerns så att det kommer att
            råda utomordentligt stor öppenhet när det gäller dispenser. Jag
            vill fråga arbetsmarknadsministern om han kommer att utnyttja
            möjligheten att använda också kvarvarande medel hos AMS för insatser
            inom ramen för innevarande års budget. Det kommer ju att uppstå
            möjligheter härtill innan budgetåret är slut.
          </note>
          <note>
            Anf. 25 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Det här är en fråga som jag har anledning att tillsammans
            med andra angelägenheter diskutera på de mycket regelbundna träffar
            som jag på grund av arbetsmarknadsläget har med
          </note>
          <note>
            Arbetsmarknadsverkets ledning. Det är en av de frågor som kommer
            att beröras i samtalen under resten av detta budgetår.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1993/94:94 om fristående skolor
          </note>
          <note>
            Anf. 26 Statsrådet Beatrice Ask (m):
          </note>
          <note>
            Herr talman! Inger Lundberg har i en interpellation till mig
            ställt vissa frågor om fristående skolor. De rör bidraget till
            fristående skolor, läroplanens krav på allsidighet, demokratiskt
            förhållningssätt och tolerans samt elevernas integritet i grundskolan.
          </note>
          <note>
            Bakgrunden till frågorna är att den s.k. trosrörelsen på kort
            tid startat flera skolor i olika delar av landet.
          </note>
          <note>
            Intresset för att starta fristående skolor är fortsatt stort.
            Inför nästa läsår kommer det att finnas fler än
          </note>
          <note>
            250 godkända fristående skolor.
          </note>
          <note>
            Denna utveckling är naturligtvis glädjande. Att alla skall ges
            rätt och möjlighet att välja skola är en viktig del i regeringens
            skolpolitik.
          </note>
          <note>
            Friskolereformen, som syftar till att ge skolor med olika huvudmän
            likvärdiga ekonomiska villkor, har gjort att det i de flesta kommuner
            finns alternativ också till de kommunala skolorna.
          </note>
          <note>
            De nya fristående skolorna representerar ett brett och spännande
            urval av inriktningar och profiler.
          </note>
          <note>
            Knappt hälften av dessa skolor har anammat en särskild pedagogik,
            en fjärdedel har en allmän inriktning, som inte skiljer sig mycket
            från den kommunala skolans, och en fjärdedel av skolorna är konfessionella.
          </note>
          <note>
            Inger Lundberg aktualiserar i sin interpellation den viktiga
            frågan hur vi i ett decentraliserat skolväsende nationellt skall
            försäkra oss om att den undervisning barnen får följer de riktlinjer
            och målsättningar som kommer till uttryck i bl.a.
          </note>
          <note>
            skollag och läroplaner. Det handlar om utvärdering, uppföljning
            och tillsyn, och det är frågor som det nya styrsystemet för skolan
            har lyft fram och som är centrala för statsmakten i det nya decentraliserade
            skolväsendet.
          </note>
          <note>
            Ansvaret för utvärderings- och tillsynsfrågorna är en av huvuduppgifterna
            för Skolverket.
          </note>
          <note>
            Myndigheten har också på olika sätt fullföljt uppdraget och tagit
            initiativ för att förbättra uppföljningen och utvärderingen. Skolverkets
            ansvar omfattar självklart alla skolor, men genom den särskilda
            prövning som görs av fristående grundskolor får dessa en grundligare
            granskning än de kommunala skolorna. Inför ett godkännande av
            en fristående skola skall Skolverket försäkra sig om att skolans
            utbildning ger kunskaper och färdigheter som till art och nivå
            väsentligen svarar mot den vanliga grundskolans. Skolan skall
            även i övrigt väsentligen svara mot grundskolans allmänna mål.
            Att en skola inte skall godkännas om den brister i öppenhet och
            insyn eller ägnar sig åt ensidig indoktrinering framgår av såväl
            propositionen som de lagrum den hänvisar till. Mot bakgrund av
            den fråga Inger Lundberg ställt vill jag påpeka att reglerna för
            godkännande av fristående skolor skärpts i förhållande till vad
            som gällde när socialdemokraterna hade ansvaret för skolpolitiken.
          </note>
          <note>
            I de nya läroplanerna slås vidare fast att undervisningen i skolan
            skall vara ickekonfessionell. Där betonas också att skolan skall
            gestalta och förmedla värden som människolivets okränkbarhet och
            individens frihet och integritet.
          </note>
          <note>
            Det är skolans uppgift att aktivt motarbeta åsikter och uttrycksformer
            som träder andra förnär och strider mot grundläggande demokratiska
            värderingar.
          </note>
          <note>
            Inger Lundberg nämner exempel på skolor som hon anser överträder
            gällande regler.
          </note>
          <note>
            Den ansvarsfördelning som råder mellan regeringen och Skolverket
            innebär emellertid att det är Skolverkets uppgift att bedöma huruvida
            skolorna uppfyller gällande krav på undervisningens innehåll och
            kvalitet. Jag utgår ifrån att verket vidtar de åtgärder som är
            nödvändiga i varje enskilt fall och att formerna för tillsyn,
            uppföljning och utvärdering kontinuerligt utvecklas. Att så sker
            är nämligen synnerligen viktigt, eftersom dessa uppgifter tyvärr
            haft en alltför undanskymd plats under årtionden av socialdemokratisk
            skolpolitik.
          </note>
          <note type="speaker">
            Anf. 27 INGER LUNDBERG (s):
          </note>
          <note>
            Jag vill tacka skolministern för svaret på interpellationen.
          </note>
          <note>
            I svaret uttrycker skolministern sin glädje över den snabba ökningen
            av antalet privata skolor. En fjärdedel av skolorna är konfessionella.
          </note>
          <note>
            Skolministern är ansvarig för ett statsbidragssystem som innehåller
            en direkt stimulans till de privata skolorna. Skolpengen gör det
            inte bara möjligt för föräldrar att välja en fristående skola.
            Den överkompenserar i många fall dem som gör det.
          </note>
          <note>
            I hägnet av de nya statsbidragen har trosrörelsen startat flera
            skolor med extrem konfessionell prägel. Den mest kända är Livets
            Ords skola i
          </note>
          <note>
            Uppsala men där finns också Församlingen Ordets skola i Örebro,
            Livets Vattens Kristna Skola i
          </note>
          <note>
            Skellefteå och många andra.
          </note>
          <note>
            Skall jag tolka skolministerns glädje över de många fristående
            skolorna som att hon tycker att det är till gagn för det svenska
            samhällets utveckling att barn från hem med olika religiös uppfattning
            skiljs åt?
          </note>
          <note>
            Ligger det inget värde i att barn från familjer med tro på Jesus
            eller barn från familjer med tro på
          </note>
          <note>
            Allah möts i samma skola? Får vi ett bättre samhälle om barn
            fostras i skolor med extrem konfessionell prägel?
          </note>
          <note>
            Skolministern lägger allt ansvar för debatten om verksamheten
            i de fristående skolorna på
          </note>
          <note>
            Skolverket. Verket har nyligen genomfört en ambitiös granskning
            av Livets Ords skola i
          </note>
          <note>
            Uppsala.
          </note>
          <note>
            Låt mig ta några exempel direkt ur Skolverkets rapport. De böcker
            barnen får läsa i Svenska väljs omsorgsfullt. Ett skolbibliotek
            där barnen själva får söka efter författare och kunskap saknas.
            I
          </note>
          <note>
            engelskboken har olämpliga bilder klistrats över.
          </note>
          <note>
            I sjuan har religionskunskapskursen kortats av.
          </note>
          <note>
            Den omfattar bara grekisk, romersk och egyptisk mytologi. Läromedel
            som tar ställning för den vetenskapliga synen på utvecklingsläran
            får inte användas. Ingen dialog förekom, enligt rapporten, i en
            skola.
          </note>
          <note>
            En inspektör skriver: Intressant är elevernas disciplinerade
            uppträdande och avsaknaden av frågor och egna reflexioner. När
            får de möjlighet till det?
          </note>
          <note>
            En annan skriver: Den bild som framträder är att den fostran
            eleverna bl.a. fått i skolan gjort att de har en auktoritetstro,
            där ifrågasättande och inflytande knappast ingår.
          </note>
          <note>
            Från Hannaskolan i Örebro finns samstämmiga rapporter om att
            de avsnitt i NO-ämnena som behandlar samlevnadsundervisningen
            rivits ut för att barnen inte skall ta del av dem. Hannaskolan
            leds av en styrelse, där ordföranden i flera sammanhang tagit
            direkt avstånd från religionsfriheten. Han har också ifrågasatt
            demokratin som styrelseform. Han har inte tagit avstånd från aga.
          </note>
          <note>
            Skolverket anser sig inte ha lagligt stöd för att ingripa mot
            någon av skolorna. Är skolministern för sin del beredd att se
            över lagstiftningen för att se om det krävs förtydliganden för
            att säkra allsidighet och demokratiskt förhållningssätt också
            i de konfessionella skolorna?
          </note>
          <note>
            Genom skolplikten påtar sig samhället ett stort ansvar gentemot
            barn och ungdomar. Självfallet skall en konfessionell skola ha
            rätt att låta sitt budskap prägla skolans verksamhet, men vi riskerar
            att göra många barn illa om vi inte vågar ifrågasätta inslag inom
            ramen för den obligatoriska läroplanen som kanske inte alla barn
            orkar bära.
          </note>
          <note>
            I en intervju i Nerikes Allehanda berättar en tonårspojke i Örebro
            som gått i Hannaskolan om hur illa han for av morgonsamlingar
            som krävde fullständig hängivelse. Han skulle en gång få tröst
            av en lärare. Han uttryckte sin olust över att tröstas av tungomålstalande
            lärare.
          </note>
          <note>
            På Livets Ords skola i Uppsala är morgonbönerna en viktig del
            av den obligatoriska skoldagen. De är ofta 30 minuter långa, men
            det förekommer också timslånga intensiva morgonsamlingar, t.o.m.
            för lågstadiebarnen.
          </note>
          <note>
            Jag vill fråga skolministern om hon inte oroas av ett par citat
            ur Skolverkets officiella rapport:
          </note>
          <note>
            ''Lågstadiet hade morgonsamling fredag morgon i gymnastiksalen
            -- -- -- Ledaren hälsade barnen med
          </note>
          <note>
            ''Är ni glada? Är ni lyckliga?' Därpå följde lovsång med uppsträckta
            händer och bön med tungotal.
          </note>
          <note>
            Efter en betraktelse följde ytterligare en lovsång med texten
            ''Vi är födda till seger, inte till kompromiss och nederlag.'''
          </note>
          <note>
            Ytterligare ett citat ur rapporten: ''Präglingen är tydlig. Samma
            språkbruk, intonation, styrning m.m. som utmärker församlingens
            gudsjänster för läraren med sig till klassen. Tungotal och rörelsemönster
            hos eleverna är samma som förekommer under stora möten. Frågan
            är hur den elev som inte finner denna form naturlig eller som
            hamnat i en religiös vågdal upplever morgonsamlingarna. Åtminstone
            en elev tycktes tvekande. Grupptrycket från lärare och elever
            är starkt.''
          </note>
          <note>
            Kan skolministern tryggt säga att denna mycket hårda prägling
            av barnen inte kan upplevas som kränkande och en inskränkning
            av den personliga integriteten av många barn och unga?
          </note>
          <note type="speaker">
            Anf. 28 BIRGIT HENRIKSSON (m):
          </note>
          <note>
            Herr talman! Det har nu förekommit så oerhört många påhopp på
            det s.k. friskolesystemet från särskilt socialdemokratiskt håll
            att jag faktiskt inte längre kan sitta tyst och bara lyssna. I
            insändare, i uttalanden och i debatter talar man hela tiden om
            dessa friskolor som tar pengar från de behövande barnen och ger
            överkompensation till dem som redan har det bra. Detta är något
            som Inger
          </note>
          <note>
            Lundberg också talar om nu igen.
          </note>
          <note>
            Lena Hjelm-Wallén, som är taleskvinna i skolfrågor, har t.o.m.
            hotat med förbud att ta ut elevavgifter och att minska möjligheten
            att ge 85 %
          </note>
          <note>
            ersättning i s.k. elevpeng. Det kan som jag ser det bara betyda
            en sak. Socialdemokraterna är beredda att rasera ett system som
            ger föräldrar och elever möjlighet att välja en skola med en inriktning
            som passar just dem.
          </note>
          <note>
            Det skulle, Inger Lundberg, bli en återgång till det system som
            rådde tidigare. Det var ett system där bara plånboken eller föräldrarnas
            stora engagemang -- alltför ofta följt av mycket stora uppoffringar
            -- avgjorde i vilken skola deras barn skulle kunna få gå. Anser
            Inger Lundberg att detta var att föredra? Eller varför denna rädsla
            för det som är nytt?
          </note>
          <note>
            Självfallet skall alla fristående skolor fylla läroplanens krav
            på allsidighet och tolerans. Men bör inte vi också vara toleranta
            mot de föräldrar som vill ha en speciell inriktning på sina barns
            skolor? Är det verkligen alltid vi politiker som vet bäst vad
            varje enskilt barn mår bäst av?
          </note>
          <note>
            Redan nu kan vi börja avläsa goda resultat av den konkurrens
            som blommat upp, speciellt i storstäderna, där ju utbudet kan
            bli vidare och ett annat än i glesbygd. Man ger t.ex. i dag ut
            broschyrer och försöker presentera en viss inriktning. Med andra
            ord: man skärper sig även i det kommunala systemet. Konkurrensen
            har redan visat sig ha positiva effekter. Det var en del av det
            som vi gärna ville uppnå. Alla blir i dag mer medvetna om att
            elever och föräldrar faktiskt också kan ställa krav på skolan.
          </note>
          <note>
            I Västerås har vi haft en mycket stor strid kring tillkomsten
            av den s.k. musikskolan på Fryxell. Det är Sveriges största friskola.
            Från socialdemokratiskt håll lovar man att ändra utgångsläget
            så att man inte längre skall favorisera dessa skolor, som man
            uttrycker det. I själva verket får de ju lägre bidrag per elev
            än övriga skolor.
          </note>
          <note>
            I samma stad, Västerås, har även t.ex. en av de övriga friskolorna
            -- denna gång en liten skola --
          </note>
          <note>
            tagit hand om fyra elever som man inte kunde klara i den kommunala
            skolan. Det är en liten
          </note>
          <note>
            Kristofferskola som har klarat av dessa barn, om än med stora
            svårigheter, till barnens stora glädje och till deras föräldrars
            mycket stora tacksamhet. Den kommunala skolan -- kan jag berätta
            -- drar en suck av lättnad.
          </note>
          <note>
            Är ni verkligen beredda att av rent ideologiska skäl stoppa barns
            och föräldrars möjlighet att kunna få sådana valmöjligheter?
          </note>
          <note>
            Jag kan ta flera exempel på hur stor glädje och nytta detta system
            redan har fört med sig. I Upplands
          </note>
          <note>
            Väsby har man t.ex. köpt in en överbliven skola och startat en
            finsk-svensk skola. Föräldrar och barn har hjälpt till att måla
            och rusta, och av pedagogiska skäl tar man ut en terminsavgift
            på 300
          </note>
          <note>
            kronor, något som alla tycker är mycket skäligt.
          </note>
          <note>
            Eleverna trivs. För första gången blir de verkligen tvåspråkiga.
            Skolan växer. Elever kommer nu från flera omgivande kommuner,
            trots resor och andra besvärligheter, till denna skola. Det är
            en skola där alla verkar trivas och där man har god och nära kontakt
            mellan skola, elever och föräldrar.
          </note>
          <note>
            Jag kan ge många sådana exempel. Varför, Inger
          </note>
          <note>
            Lundberg, är ni så rädda för de fristående skolorna? Varför är
            ni så rädda för att föräldrar skall få mer att säga till om, eller
            större möjlighet att påverka barnens skolsituation?
          </note>
          <note>
            Det finns tecken på att åtminstone några av skolorna inte lever
            upp till kravet på allsidighet etc., säger Inger Lundberg i sin
            interpellation. Men varför räcker det inte med Skolverkets övervakande
            funktion? För mig verkar det vara ytterligare ett sätt att försöka
            komma åt friskolesystemet som sådant.
          </note>
          <note type="speaker">
            Anf. 29 RUNE RYDÉN (m):
          </note>
          <note>
            Herr talman! När jag satt här i kammaren och lyssnade på debatten
            och hörde Inger Lundberg tala om friskolor kände jag mig uppfordrad
            att litet grand vittna om hur hennes partikamrater agerar i de
            olika kommunerna, och erkannerligen i min egen hemkommun Lund.
          </note>
          <note>
            För ett par veckor sedan lade hennes partikamrater där fram ett
            förslag om att bidragen till de enskilda skolorna skulle minska
            med drygt 5 000 kr per elev och läsår. Enligt skolstyrelsens ordförande
            hade det inneburit ett dråpslag mot kommunens nystartade föräldrakooperativ
            och även mot Waldorfskolan i
          </note>
          <note>
            Hardeberga, som troligen hade fått läggas ned, trots att den
            har funnits under mycket lång tid och uppskattats av föräldrar
            och övriga. Det är för övrigt en av landets allra äldsta Waldorfskolor.
          </note>
          <note>
            Det hade inte inneburit besparingar för kommunen. I stället hade
            det kostat kommunen åtskilliga miljoner kronor att på ett enda
            bräde ta hand om de 160 elever i Lunds kommun som i dag går i
            de fristående skolorna. Det tycker jag på ett mycket tydligt sätt
            visar på det socialdemokratiska agerandet när det gäller relationer
            till de fristående skolorna.
          </note>
          <note>
            Vi har tagit upp denna fråga i utbildningsutskottet.
          </note>
          <note>
            Den 16 mars hade vi en debatt i denna kammare där
          </note>
          <note>
            Eva Johansson på ett övertydligt sätt visade
          </note>
          <note>
            Socialdemokraternas inställning i denna fråga.
          </note>
          <note>
            Socialdemokraterna anser nämligen att det inte finns något behov
            av fristående skolor. Men verkligheten är den motsatta, nämligen
            att det finns ett stort behov av fristående skolor.
          </note>
          <note>
            Friskolereformen, som snart har varit i kraft i två år, syftade
            till att det skall vara möjligt för föräldrar och elever att välja
            den skola som bäst svarar mot deras behov och önskemål, oavsett
            om det är kommunen eller någon annan som är huvudman.
          </note>
          <note>
            Vem som driver skolan skall inte vara det avgörande, utan det
            är innehållet, exempelvis vilken pedagogik eller ämnesprofil skolan
            har.
          </note>
          <note>
            För Socialdemokraterna tycks det däremot vara ett klart uttalat
            önskemål att det enbart skall finnas kommunala skolor. De jagar
            ju de fristående skolorna med alla upptänkliga medel. Jag tycker
            att det skulle vara utomordentligt nyttigt för socialdemokratiska
            politiker att ta båten från
          </note>
          <note>
            Malmö till Köpenhamn och se hur det danska skolväsendet fungerar.
            Där har det sedan länge funnits en lång rad fristående skolor.
            Ungefär en tredjedel av alla eleverna i det danska skolväsendet
            går i fristående skolor. Se vilken fördel det har varit för utvecklingen
            på skolområdet i Danmark -- både pedagogiskt och i andra avseenden.
          </note>
          <note type="speaker">
            Anf. 30 Statsrådet BEATRICE ASK (m):
          </note>
          <note>
            Herr talman! Om Socialdemokraterna var intresserade av frågan
            om en allsidig undervisning och undervisningens kvalitet, hade
            naturligtvis invändningarna inte i huvudsak berört de fristående
            skolorna där drygt 1 % av eleverna går i dag.
          </note>
          <note>
            Jag kan konstatera att jag känner tungomålstalande lärare som
            undervisar i kommunala skolor. I
          </note>
          <note>
            kommunala skolor och andra skolor är det ofta som lärarna tillsammans
            med eleverna väljer stoff och läromedel att använda i undervisningen.
            Skillnaden är -- vilket uppenbarligen är något som
          </note>
          <note>
            Socialdemokraterna tycker är negativt -- att när det gäller de
            fristående skolorna undersöker
          </note>
          <note>
            Skolverket hur det står till med kvalitet och allsidighet, ifrågasätter
            och diskuterar de val som lärare gör i olika konkreta undervisningssituationer.
          </note>
          <note>
            Det finns naturligtvis mycket mer att göra för att åstadkomma
            förfinade instrument för att följa upp undervisningens kvalitet
            och allsidighet. Men jag vågar påstå att friskolereformen på ett
            avgörande sätt fått något att hända på området. Det tråkiga är
            att Socialdemokraterna använder detta arbete enkom för att kritisera
            och undergräva förtroendet för fristående alternativ.
          </note>
          <note>
            Inger Lundberg stod här nyss och berättade om allt elände som
            framgick om Livets Ords skola i
          </note>
          <note>
            Skolverkets rapport. Skolministern läser och följer upp dessa
            rapporter. Jag tycker att de är viktiga.
          </note>
          <note>
            Men Inger Lundberg hoppar över de positiva omdömen som Livets
            Ords skola får av Skolverket.
          </note>
          <note>
            Skolverket pekar på det stora föräldrainflytandet, att skolan
            lägger stor vikt vid undervisning, träning och arbete med baskunskaper
            och basfärdigheter.
          </note>
          <note>
            Skolan har väl strukturerade läsårsplaner i många ämnen, det
            finns en stor omsorg om elever med svårigheter och det är en god
            ordning i skolan.
          </note>
          <note>
            I rapporten framhålls det även vissa problem, och dem har Inger
            Lundberg redan nämnt. Men jag tycker att det är viktigt att ta
            del av Skolverkets positiva och negativa bedömningar. Faktum är
            att för de fristående skolorna får vi ta del av en bedömning som
            vi kan diskutera. Men det har vi inte möjlighet till när det gäller
            alla de skolor där
          </note>
          <note>
            98 % av eleverna går.
          </note>
          <note>
            För mig är det viktigt att med hjälp av det decentraliserade
            skolväsendet skapa en bättre debatt, uppföljning och utvärdering
            av kvalitet.
          </note>
          <note>
            Det är inte fråga om att -- som Inger Lundberg gör -- ensidigt
            kritisera den ena eller den andra skolformen. Men det är ingen
            hemlighet att
          </note>
          <note>
            Socialdemokraterna på alla sätt vill misskreditera de fristående
            skolorna. Jag tycker att det är rent osakligt.
          </note>
          <note>
            Inger Lundberg frågade mig om jag inte tycker att det är bra
            att elever möter elever från andra miljöer. Den frågan är enkel
            att svara på. Självfallet tycker jag att det är viktigt, precis
            som huvuddelen av föräldrarna. Men om man ifrågasätter fristående
            skolor med utgångspunkt i att föräldrar inte tycker att det är
            viktigt, vill jag påpeka att de som väljer en religiöst inriktad
            skola ofta har skilda bakgrunder och livserfarenheter. De kan
            inte på något sätt sägas vara mer ensidiga i sammansättningen
            än andra grupper. Det som förenar dessa människor är en gemensam
            tro.
          </note>
          <note>
            Men jag har velat framhålla i mitt svar -- och som är svaret
            på Inger Lundbergs frågor -- att läroplanen och skollagen är entydiga.
            Vi arbetar för att ta fram olika metoder för att göra uppföljningen
            bättre. Skolverket skall starta ett särskilt projekt
          </note>
          <note>
            1994 för att studera hur man med hjälp av tillsynen bättre kan
            få svar på kraven om allsidighet. Det är ett antal enskilda skolor
            som skall följas upp.
          </note>
          <note>
            Jag menar att vi är på god väg att göra något bra.
          </note>
          <note>
            Men det är något som skall komma alla sorters skolor till gagn
            och inte användas för att motverka fristående skolor och elevernas
            rätt att välja.
          </note>
          <note type="speaker">
            Anf. 31 INGER LUNDBERG (s):
          </note>
          <note>
            Herr talman! Jag vill säga till fru Henriksson och
          </note>
          <note>
            Rune Rydén att jag självfallet gärna tar en diskussion om socialdemokratins
            inställning rent generellt till de fristående skolorna. Men denna
            debatt handlar inte om det. Ni är välkomna till debatter i Örebro,
            Västerås, Lund eller här i kammaren om den generella frågan. Men
            nu diskuterar vi specifikt en interpellation om de skolor som
            har anknytning till trosrörelsen. Jag vill också påminna Rune
            Rydén och fru Henriksson att det var under Göran Perssons tid
            som skolminister som riksdagen fattade beslutet om rätt till bidrag
            till fristående skolor.
          </note>
          <note>
            Då vänder jag mig till skolministern. Självfallet finns det många
            bekymmer i den allmänna skolan.
          </note>
          <note>
            Självfallet finns det en eller annan lärare i den allmänna skolan
            som talar i tungor. Men det viktiga i den allmänna skolan är att
            det finns ett klart uttalande om att det finns ett ansvar för
            skolan att icke begå övergrepp mot barnen, och det finns ett politiskt
            ansvar i kommunerna för vad som händer i skolorna. Skolministern
            är lika väl medveten som jag att när det inträffar incidenter
            då lärare på ett otillbörligt sätt påverkar eleverna, reagerar
            skolledningar och politiker i kommunerna. Då har föräldrarna rätt
            att begära att skolan tar ansvar.
          </note>
          <note>
            Skolministern har inte svarat på hur hon ser på de exempel jag
            har redovisat ur rapporten. Självfallet finns det också mycket
            som är positivt i Livets Ords skola i Uppsala. Men det finns allvarliga
            tecken som tyder på att läroplanens krav på allsidighet, tolerans
            och ett demokratiskt förhållningssätt ifrågasätts. Om skolministern
            värnar om de fristående skolorna och allmänhetens respekt för
            de privata skolorna på lång sikt, borde skolministern vara mer
            angelägen om att de uppfyller läroplanens krav.
          </note>
          <note>
            Vi hade en mycket ingående diskussion om de etiska grundvalarna
            för läroplanen. Stod inte skolministerns ord om tolerans, allsidighet
            och ett demokratiskt förhållningssätt för något? Var det tomma,
            yviga ord, eftersom skolministern med så litet allvar ser på de
            bekymmer som finns i några --
          </note>
          <note>
            långt ifrån alla -- av de fristående skolorna?
          </note>
          <note type="speaker">
            Anf. 32 BIRGIT HENRIKSSON (m):
          </note>
          <note>
            Herr talman! Jag skall inte förlänga debatten. Men jag hoppas
            att Inger Lundberg lade märke till att jag tog upp vissa avsnitt
            i hennes interpellation och sade att de var ytterligare ett led
            i det sätt
          </note>
          <note>
            Socialdemokraterna bedriver moteld mot de s.k.
          </note>
          <note>
            friskolorna. Det är fråga om ett nytt angreppssätt.
          </note>
          <note>
            Jag vill kort erinra om att barn for illa i det kommunala skolsystemet
            där barn och föräldrar inte kunde välja själva utan stora ekonomiska
            uppoffringar. Toleransen var minsann inte alltför utbredd i hela
            det skolsystemet. Barn kunde råka ut för lärare som hade en helt
            annan livsåskådning eller tro. Men då fanns det inte någon möjlighet
            att byta skola eller system eller att över huvud taget få någon
            att lyssna på farhågorna.
          </note>
          <note>
            Vi har uppvaktats av många förtvivlade föräldrar om det synsätt
            som förmedlades barnen. Barnen fick ett sätt att se på livet i
            skolan och ett helt annat hemma. Barnen for uppenbarligen illa.
            Med det som i dag stadgas och med den uppgift som
          </note>
          <note>
            Skolverket har borde vi kunna uppdra åt
          </note>
          <note>
            Skolverket att se till att de skolor som får dessa bidrag bedriver
            sin undervisning inom de gränser som är satta.
          </note>
          <note>
            Det är för tidigt att gå till ett så våldsamt angrepp på alla
            områden. Denna interpellation, Inger
          </note>
          <note>
            Lundberg, är inte den första i ämnet. Det har förekommit många
            interpellationer, många insändare och många diskussioner, alla
            med syftet att rasera detta nya system.
          </note>
          <note type="speaker">
            Anf. 33 RUNE RYDÉN (m):
          </note>
          <note>
            Herr talman! Inger Lundberg var vänlig nog att erinra mig om
            att Göran Persson hade infört rätt till bidrag för friskolor.
            Det var sannerligen på tiden att han gjorde det. Trycket hade
            nämligen under lång tid ökat och var vid den tidpunkten så starkt
            att han inte längre kunde motstå kravet på att införa denna rätt.
            Under decennier hade socialdemokraterna förvägrat svenska friskolor
            möjligheten till statliga bidrag.
          </note>
          <note>
            Varför skulle Sverige avvika från världen i övrigt? I
          </note>
          <note>
            Sverige fanns mindre än 1 % av eleverna i friskolor.
          </note>
          <note>
            Man kommer nästan att tänka på röstresultat i den östliga delen
            av världen när man ser fördelningen av antalet elever i friskolorna
            respektive i det kommunala skolväsendet.
          </note>
          <note>
            Ofta använde socialdemokraterna som argument mot friskolorna
            att det fanns farhågor att vi skulle få konventionella skolor.
            Skolminister Beatrice
          </note>
          <note>
            Ask har här i dag på ett mycket bra sätt svarat när det gäller
            den farhågan. Den är klart överdriven av socialdemokraterna. Man
            bör i stället se till det positiva, nämligen att eleverna i Sveriges
            skolväsende nu fått tillgång till olika former av skolor och friskolor
            över hela landet. Jag tycker att vi skall ha fler friskolor än
            vi har för närvarande.
          </note>
          <note>
            Och än en gång vill jag peka på att det finns möjligheter att
            studera detta på mycket nära håll.
          </note>
          <note>
            Man har på ett mycket effektivt och bra sätt kunnat öka volymen
            friskolor. Det har gjorts till glädje för elever och lärare samt
            föräldrar också i den kommunala skolan.
          </note>
          <note type="speaker">
            Anf. 34 Statsrådet BEATRICE ASK (m):
          </note>
          <note>
            Herr talman! Inger Lundberg hävdar att jag inte svarar på frågorna
            om vikten av allsidighet och att jag inte lyfter fram dem. Jag
            konstaterar att socialdemokraterna uppenbarligen inte ens brytt
            sig om att läsa den proposition som låg till grund för den valfrihetsreform
            som genomförts.
          </note>
          <note>
            Regeringen är nämligen mycket tydlig när det gäller kraven på
            undervisningens kvalitet och allsidighet. I propositionen står
            det bl.a.: ''Jag anser att det är angeläget att föräldrar och
            barn ges så stor frihet som möjligt när det gäller att välja mellan
            olika typer av skolor. En förutsättning är emellertid att utbildningen
            håller fullgod kvalitet vad gäller kunskaper och färdigheter.
            Det innebär bl.a. att en fristående skola måste ha en godtagbar
            läroplan och kompetenta lärare. Skolan skall emellertid dessutom
            bidra till barnens sociala fostran. I detta sammanhang vill jag
            erinra om vad föredragande statsrådet, Ulla Tillander, anförde
            i propositionen om skolor med enskild huvudman m.m. (prop. 1982/83:1
            s. 19 f.). ''Enligt mål och riktlinjer i grundskolans läroplan
            skall skolans verksamhet präglas av de grundläggande värderingar
            om demokrati, tolerans, jämlikhet m.m. på vilka det svenska samhället
            bygger. Skolan skall aktivt och medvetet påverka och stimulera
            barn och ungdomar att vilja omfatta vår demokratis grundläggande
            värderingar och låta dessa komma till uttryck i praktisk, vardaglig
            handling. -- -- --'.''
          </note>
          <note>
            Vidare står det i texten: ''Skolan måste respektera att människor
            i vårt land har skiljaktiga meningar och värderingar och redovisa
            dessa. Det måste råda tolerans och öppenhet i skolans verksamhet
            och undervisningen måste vara saklig och allsidig.''
          </note>
          <note>
            Ytterligare längre ner i propositionstexten står det som riksdagen
            också fattade beslut om: ''För att markera vikten av att sådana
            aspekter noga prövas i ärenden om godkännande av fristående skolor
            anser jag det lämpligt att i den lagbestämmelse som anger förutsättningarna
            för godkännande ta in en uttrycklig hänvisning till de nu nämnda
            lagrummen.
          </note>
          <note>
            En sådan hänvisning innebär bl.a. att det blir tydligt att en
            skola inte rimligen skall godkännas om den brister i öppenhet
            och insyn eller ägnar sig åt ensidig indoktrinering.''
          </note>
          <note>
            Det framgår mycket tydligt av propositionen vilken uppfattning
            jag och regeringen har när det gäller kraven på de fristående
            skolorna. Den arbetsfördelning som riksdagen fattat beslut om
            mellan regering, riksdag och skolverk gör emellertid Skolverket
            ansvarigt för att se till att skolor godkänns enligt de regler
            riksdagen har slagit fast och att man återkallar godkännande för
            de skolor som brister i detta.
          </note>
          <note>
            Eftersom Inger Lundberg efter att ha läst tidningar och pratat
            med människor nu helt plötsligt uppfattar det som att vissa skolor
            inte uppfyller kraven, vill jag säga att jag låter Skolverket
            ta ansvar för att följa upp det hela. Jag är också väl medveten
            om att detta utvärderingsarbete är besvärligt. Det är svårt att
            få fram fakta som visar att det brister i allsidighet och kvalitet
            vad gäller skolans verksamhet.
          </note>
          <note>
            Det är därför mycket bra att Skolverket försöker finna nya vägar.
            Det projekt som man håller på att dra i gång för att försöka finna
            bättre kriterier när det gäller allsidigheten är utmärkt. Men
            det skall inte bara gälla och användas för fristående skolor utan
            också för de kommunala. Det behövs även för dessa. Skillnaden
            är dock att när det gäller fristående skolor kan man ta tillbaka
            ett godkännande, om skolan brister i sitt uppdrag. Det kan man
            aldrig göra vad gäller en kommunal skola.
          </note>
          <note>
            Men det finns säkert andra väga att gå i sådana fall.
          </note>
          <note>
            Jag kan inte komma fram till något annat än att
          </note>
          <note>
            Inger Lundbergs interpellation inte handlar om ett engagemang
            för att försöka råda bot på den brist av allsidighet som kan tänkas
            finnas. Uppenbarligen är varken proposition, regelverk eller tillsyn
            till fyllest. Det handlar rent och skärt om att försöka misstänkliggöra
            elevers och föräldrars rätt att välja.
          </note>
          <note>
            Det handlar om att man misstror föräldrar som väljer ett annat
            alternativ än den kommunala skolan.
          </note>
          <note>
            Men jag är alldeles övertygad om att den som fattar ett eget
            beslut om att välja en konfessionell skola, en pedagogisk alternativ
            skola eller den närmaste kommunala skolan känner ett ansvar för
            att undervisningen i den skolan är bra. Den bryr sig också om
            att ta reda på vad som sker där. Jag tror faktiskt inte att religiösa
            människor är mindre intresserade av undervisningens kvalitet och
            av en god och allsidig utbildning och uppfostran av deras barn
            -- det är möjligt att det är fel. Men jag uppfattar det tvärtom
            som att de allra flesta människor har ett seriöst engagemang.
            Jag tilltror dem förmågan att ta det ansvaret, och jag tror icke
            att det socialdemokratiska alternativet, dvs. att riksdagen och
            andra politiska instanser skall fatta varje beslut, är det rätta.
            Det skulle inte leda till en mer allsidig undervisning eller högre
            kvalitet i den utbildning eleverna får.
          </note>
          <note type="speaker">
            Anf. 35 INGER LUNDBERG (s):
          </note>
          <note>
            Herr talman! Skolministern beskriver de förslag som har lagts
            fram och som reglerar Skolverkets arbete. Jag kan bara konstatera
            att bl.a.
          </note>
          <note>
            undervisningsrådet Magdalena Yttergren uttalade:
          </note>
          <note>
            Skrivningarna där det sägs att om en skola inte väsentligen avviker
            från läroplanen gör det utomordentligt svårt att ingripa. Det
            är ju svårt att göra bedömningar om allsidigheten.
          </note>
          <note>
            När man läser Skolverkets rapport om Livets Ords skola finner
            man att det är mycket allvarliga punkter som tas upp i rapporten.
            Men Skolverket uppfattar sig inte ha instrument att ingripa annat
            än när det gäller viss formalia. Jag förvånas över att skolministern
            inte är mer bekymrad över det, om skolministern vill slå vakt
            om respekten för de fristående skolorna.
          </note>
          <note>
            Birgit Henriksson ser tydligen inga bekymmer över huvud taget
            och har inte med något ord berört de begränsningar av ungdomarnas
            integritet som ändå finns i många av dessa skolor.
          </note>
          <note>
            Det här är viktigt. Vi vet att det finns en mängd avhoppare från
            Livets Ord som far förfärligt illa.
          </note>
          <note>
            Oavsett den stora respekt som vi alla har för trossamfunden och
            den betydelse som de har i vårt samhälle, måste vi vara så ärliga
            här i kammaren att vi erkänner att det finns enstaka sekter som
            inte bara kan ses som positiva krafter och att det förekommer
            att unga människor far väldigt illa i kontakterna med de sekterna.
            För en del människor är det säkert berikande -- de upplever sig
            styrkta, starka och som segrare -- men en del människor far illa.
            När vi vet det måste vi också vara försiktiga.
          </note>
          <note>
            Det är rimligt att skolministern ställer litet högre krav än
            hon deklarerar i dag och att hon inte bara skakar på axlarna och
            hänvisar till den tillsyn som
          </note>
          <note>
            Skolverket har.
          </note>
          <note type="speaker">
            Anf. 36 Statsrådet BEATRICE ASK (m):
          </note>
          <note>
            Herr talman! Jag kan försäkra att jag varken skakar på axlarna
            eller skakar i övrigt över Inger
          </note>
          <note>
            Lundbergs inlägg. Jag förstår undervisningsrådet som tycker att
            det är svårt att ingripa. De flesta anser nog att man måste ha
            ett väldigt bra underlag och mycket fakta för att stänga en skola,
            för att säga att en lärare är direkt olämplig eller för att hävda
            att en bok inte är bra. Därför tycker jag, som jag har sagt flera
            gånger, att det är positivt att
          </note>
          <note>
            Skolverket försöker hitta kriterier.
          </note>
          <note>
            Socialdemokraterna -- i varje fall Inger Lundberg --
          </note>
          <note>
            anser att det är smått onödigt med formalia, men jag tror att
            få socialdemokrater hävdar att man skall kunna gripa in hur som
            helst. Det krävs ett underlag.
          </note>
          <note>
            Sedan säger Inger Lundberg att det finns enstaka sekter som inte
            är bra för barnen. Det är säkert riktigt. Jag är medveten om att
            Inger Lundberg nu inte har rätt till ytterligare inlägg, men jag
            vill ändå säga, att även om det finns sekter som man kan ha synpunkter
            på kan konsekvensen av den insikten ju inte vara att man endera
            förbjuder valfriheten över huvud taget eller förbjuder vissa typer
            av kyrkor och religioner. Jag skulle vilja se hur en lista på
            olämpliga sekter skulle se ut och hur gränsdragningen i så fall
            skulle fungera.
          </note>
          <note>
            Jag tror att den väg som vi har valt, där det finns mycket tydliga
            regler om vad vi kräver i form av läroplan, allmänna mål och riktlinjer,
            allsidighet m.m., där det görs en uppföljning via Skolverket och
            allmänhetens debatt, är mycket bättre än att man försöker gripa
            in på lösa boliner.
          </note>
          <note>
            Det vore allvarligt om en skolminister i riksdagen diskuterade
            enstaka skolor eller enstaka rapporter, när en myndighet som har
            mycket erfarenhet och kompetens på området har fått ansvaret för
            prövningen. Riksdagen har ju sagt att skolor skall uppfylla vissa
            krav för att få verka och att de kan bli av med tillstånd om de
            misslyckas eller struntar i reglerna. Det är klart att det ibland
            kan ta litet tid och att enstaka frågor är besvärliga, men jag
            tror att det här är den enda vägen om det skall finnas valmöjligheter
            och valfrihet. Tyvärr konstaterar jag att Socialdemokraterna hela
            tiden underskattar det värde som ligger i att många tar ansvar
            och fattar beslut, i stället för att några få gör det.
          </note>
          <note>
            Överläggningen var härmed avslutad.
          </note>
          <note>
            8 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1993/94:156 till socialförsäkringsutskottet
          </note>
          <note>
            1993/94:240 till kulturutskottet
          </note>
          <note>
            Förslag
          </note>
          <note>
            1993/94:TK3 till konstitutionsutskottet
          </note>
          <note>
            9 § Förnyad bordläggning
          </note>
          <note>
            Föredrogs men bordlades åter
          </note>
          <note>
            Justitieutskottets betänkande 1993/94:JuU21
          </note>
          <note>
            Lagutskottets betänkanden 1993/94:LU21 och
          </note>
          <note>
            LU22
          </note>
          <note>
            Socialutskottets betänkanden 1993/94:SoU20,
          </note>
          <note>
            SoU22, SoU23 och SoU30
          </note>
          <note>
            Jordbruksutskottets betänkande 1993/94:JoU19
          </note>
          <note>
            Arbetsmarknadsutskottets betänkande
          </note>
          <note>
            1993/94:AU16
          </note>
          <note>
            10 § Bordläggning
          </note>
          <note>
            Anmäldes och bordlades
          </note>
          <note>
            Proposition
          </note>
          <note>
            1993/94:234 Vissa inkomst- och företagsskattefrågor, m.m.
          </note>
          <note>
            11 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 15 april
          </note>
          <note type="speaker">
            1993/94:133 av Sten Anderssoni Malmö (m) till kulturministern
            om flyktingpolitiken:
          </note>
          <note>
            Den 14 april beslutade regeringen att 20 000
          </note>
          <note>
            asylsökande exklusive vissa anhöriga, i huvudsak från Kosovo,
            skall erhålla permanent uppehållstillstånd. Endast en minoritet
            är konventionsflyktingar och majoriteten får stanna här av humanitära
            skäl.
          </note>
          <note>
            Det finns miljontals människor i världen som lever under samma
            eller sämre förhållanden som de nu asylbeviljade. Beslutet innebär
            att tvivelaktiga signaler avseende svensk asylpolitik sänds ut
            till omvärlden. Även många som erhållit avslag på sina asylansökningar,
            men som efter beslutet hållit sig gömda i avsikt att förhindra
            verkställighet, får nu uppehållstillstånd. Detta är förvånansvärt.
          </note>
          <note>
            Regeringen har visserligen agerat korrekt och demokratiskt liksom
            när man i juni 1993 beslutade om uppehållstillstånd för 40 000
            bosnier. Men risken är stor att allmänheten inte delar denna uppfattning.
            I riksdagen tvistas ibland om beslut avseende några få miljoner.
            Men regeringen kan, utan att gå till riksdagen, besluta om kostnadsökningar
            på miljardbelopp. 100 miljoner kronor har anvisats för att öka
            polisens insatser för att avvisa flyktingar.
          </note>
          <note>
            Vilken bild avser statsrådet skapa med den förda asylpolitiken?
          </note>
          <note>
            Vilka principer skall framgent gälla för polisens arbete med
            att avvisa personer som inte erhållit tillstånd att stanna i Sverige
            och som gömmer sig för att förhindra verkställighet av utvisningsbeslutet?
          </note>
          <note type="speaker">
            1993/94:134 av Hans Göran Franck (s) till statsrådet Reidunn
            Laurén om offentlighetsprincipen och EU:
          </note>
          <note>
            Sverige har beträffande offentlighetsprincipen nöjt sig med att
            nyligen göra en ensidig och torftig deklaration, som inte nämnvärt
            skiljer sig från den i förhandlingarnas inledningsskede för drygt
            ett år sedan. Deklarationen förpliktar inte EU, som varit avvisande
            till en gemensam deklaration, till någonting. Inte ens ett gemensamt
            nordiskt uttalande har gjorts.
          </note>
          <note>
            EU-kommissionen har slagit fast i mars 1994 att vår offentlighetsprincip
            inte ger svenskar rätt att avslöja förtroliga EU-dokument. Det
            är enligt kommissionen en angelägenhet för svenska myndigheter
            att genomdriva de undantag från tillgänglighet som Europaunionen
            kan besluta om för sina dokument.
          </note>
          <note>
            I anledning härav får jag fråga statsrådet Reidunn
          </note>
          <note>
            Laurén:
          </note>
          <note>
            Varför har Sverige avstått från att få undantag som medför betryggande
            garantier för tillämpningen av den svenska offentlighetsprincipen
            nu och framdeles?
          </note>
          <note>
            12 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 15 april
          </note>
          <note type="speaker">
            1993/94:461 av Agne Hansson (c) till kommunikationsministern
            om järnvägslinjen mellan Växjö och Västervik:
          </note>
          <note>
            Den smalspåriga järnvägen mellan Växjö och
          </note>
          <note>
            Västervik är under akut hot om rivning och upplösning. Konkursförvaltaren
            för det tidigare järnvägsbolaget har annonserat ut järnväg och
            material till konkursutförsäljning där anbudstiden utgår den 18
            april. Riksdagen har tidigare beslutat på förslag av regeringen
            att bevilja ett engångsbidrag på 3,7 miljoner för järnvägens fortsatta
            fortlevnad. Senast i riksdagsbeslutet från
          </note>
          <note>
            1992/93 konstaterade trafikutskottet i betänkande
          </note>
          <note>
            1992/93:TU35 att utskottet inget har att erinra mot att det av
            riksdagen tidigare anvisade anslaget till
          </note>
          <note>
            VHVJ för tågtrafik på den smalspåriga järnvägen mellan Växjö
            och Västervik under vissa förutsättningar får utbetalas till annan
            intressent än detta bolag. VHVJ är således det bolag som gått
            i konkurs och vars ekonomiska belägenhet var känt vid riksdagsbeslutet.
            Andra intressenter är bildade,
          </note>
          <note>
            Förvaltningsaktiebolaget Smålandsbanan och SN
          </note>
          <note>
            AB, vilka den 11 december 1993 överenskommit om att driva smalspårsjärnvägen
            vidare. Deras möjligheter till det hotas nu om inte ett snabbt
            beslut från regeringen expedieras om utbetalning av de av riksdagen
            beviljade medlen.
          </note>
          <note>
            Med anledning härav vill jag fråga kommunikationsministern:
          </note>
          <note>
            Vilka omedelbara åtgärder är regeringen beredd vidtaga för att
            garantera fortlevnaden för den smalspåriga järnvägen Växjö--Hultsfred--
          </note>
          <note>
            Västervik?
          </note>
          <note>
            13 § Kammaren åtskildes kl. 14.25.
          </note>
          <note>
            Förhandlingarna leddes
          </note>
          <note>
            av talmannen från sammanträdets början t.o.m. 5 §
          </note>
          <note>
            anf. 13 (delvis) och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
