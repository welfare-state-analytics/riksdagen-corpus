<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--52</head>
          <docDate when="1994-01-17 00:00:00">1994-01-17 00:00:00</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollen för den 10 och 11 januari.
          </note>
          <note>
            2 § Ledigheter
          </note>
          <note>
            Talmannen meddelade att Olle Schmidt (fp) ansökt om föräldraledighet
            under tiden den 7 februari --
          </note>
          <note>
            den 29 maj.
          </note>
          <note>
            Kammaren biföll denna ansökan.
          </note>
          <note>
            Talmannen anmälde att Kjell Arne Welin skulle tjänstgöra som
            ersättare för Olle Schmidt.
          </note>
          <note>
            Talmannen meddelade att Håkan Holmberg (fp)
          </note>
          <note>
            ansökt om föräldraledighet under tiden den 7
          </note>
          <note>
            februari -- den 31 mars.
          </note>
          <note>
            Talmannen anmälde att Bengt Ahlquist skulle tjänstgöra som ersättare
            för Håkan Holmberg.
          </note>
          <note>
            Kammaren biföll denna ansökan.
          </note>
          <note>
            3 § Bordläggning
          </note>
          <note>
            Anmäldes och bordlades
          </note>
          <note>
            Motionerna
          </note>
          <note>
            med anledning av prop. 1993/94:109
          </note>
          <note>
            Fotografirättens integration i upphovsrättslagen
          </note>
          <note>
            1993/94:L6 av Maj-Lis Lööw m.fl. (s)
          </note>
          <note>
            1993/94:L7 av Berit Löfstedt och Berit Oscarsson
          </note>
          <note>
            (s)
          </note>
          <note>
            1993/94:L8 av Göthe Knutson m.fl. (m,fp,c)
          </note>
          <note>
            1993/94:L9 av Peeter Luksep (m)
          </note>
          <note>
            4 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 14 januari
          </note>
          <note>
            1993/94:81 av Johan Lönnroth (v) till statsrådet
          </note>
          <note>
            Beatrice Ask om ökande segregation i skolorna:
          </note>
          <note>
            Denna vecka demonstrerar elever på Gustaf Adolfs
          </note>
          <note>
            Torg i Göteborg mot beslutet att lägga ner
          </note>
          <note>
            Svartedalsskolan i stadsdelen Biskopsgården -- en av stadens
            mest invandrartäta stadsdelar -- och flytta eleverna till en större
            skola. I samband med att jag besökte dem i går bad mig eleverna
            att ta upp frågan med statsrådet Ask.
          </note>
          <note>
            Bakgrunden är denna: Göteborgs kommun har stora finansiella problem.
            Obalansen i ekonomin var stor redan innan det nya statsbidragssystemet
            till kommunerna genomfördes, vilket starkt missgynnade Göteborg.
            I budgetpropositionen skjuter nu regeringen upp frågan om ett
            nytt fördelningssystem till 1996 och därmed också frågan om bättre
            villkor för Göteborg. Detta kom som ytterligare en börda för kommunen.
          </note>
          <note>
            Enligt en faktasammanställning gjord hösten 1993
          </note>
          <note>
            av Göteborgs stads hem-och skoladistrikt i samarbete med Lärarförbundet
            minskar antalet lärarledda veckotimmar i grundskolan med 15 %
          </note>
          <note>
            mellan läsåren 1991/92 och 1993/94. En stark omfördelning av
            resurserna inom grundskolan har också skett så att stadsdelar
            med en hög andel invandrare och stora sociala problem fått relativt
            sett mindre resurser. De stora vinnarna är privatskolorna som
            1993/94 ökat elevantalet med
          </note>
          <note>
            60 % sedan förra läsåret. Enligt en utredning om skolpengens
            effekter, gjord av stadskansliet i
          </note>
          <note>
            Göteborg, skulle kostnaden för kommunen öka med 110--140 miljoner
            kronor per år om eleverna i den kommunala skolan gavs motsvarande
            resurser som privatskolorna.
          </note>
          <note>
            Statsrådet utlovade i höstas initiativ mot den växande segregationen
            i skolorna, men läget är nu så akut att det inte går att vänta
            på nya utredningar.
          </note>
          <note>
            Något måste göras nu.
          </note>
          <note>
            Mot denna bakgrund vill jag fråga statsrådet:
          </note>
          <note>
            Vilka initiativ avser statsrådet ta för att motverka ökande segregation
            och klasskillnader i Göteborgs och andra kommuners skolor?
          </note>
          <note>
            5 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 13 januari
          </note>
          <note>
            1993/94:295 av Roland Larsson (c) till kulturministern om asylsökande
            tamiler från Sri
          </note>
          <note>
            Lanka:
          </note>
          <note>
            Det finns för närvarande i olika flyktingförläggningar i Sverige
            ett antal asylsökande srilankesiska tamiler. I de flesta fall
            uppger dessa som skäl för sin asylansökan att man tvingas fly
            från Sri Lanka därför att man varit förföljda och hotade till
            livet av såväl grupper som står den singalesiska statsmakten nära
            som av den tamilska gerillan. Man hävdar också att den srilankesiska
            regeringen varit både oförmögen och ovillig att förhindra förföljelsen.
            Från de organisationer och kyrkor som starkt engagerat sig i flyktingfrågorna
            vidimeras att situationen på Sri
          </note>
          <note>
            Lanka väl överensstämmer med de uppgifter som de asylsökande
            lämnat. Utlänningsnämnden delar dock inte denna uppfattning. Nämden
            menar att den srilankesiska regeringen både vill och kan förhindra
            förföljelsen av tamiler. Det är möjligen bara i den norra och
            östra delan av landet som man inte fullt ut kan klara detta, säger
            man.
          </note>
          <note>
            Det råder således vitt skilda uppfattningar om tamilernas situation
            på Sri Lanka.
          </note>
          <note>
            Det är mot denna bakgrund enligt min mening mycket angeläget
            att få klarlagt vilken bild som är den riktiga.
          </note>
          <note>
            Jag vill därför fråga kulturministern om regeringen har för avsikt
            att ta initiativ till detta.
          </note>
          <note type="speaker">
            1993/94:296 av Kjell Eldensjö (kds) till försvarsministern om
            hemvärnets rekryteringsbas:
          </note>
          <note>
            Sverige befinner sig i en tid av ovisshet beträffande framtida
            behovsnivån för svenska försvaret.
          </note>
          <note>
            Mycket hänger på demokratiprocessens utveckling i Ryssland och
            andra öststater.
          </note>
          <note>
            Det finns emellertid de som menar att den frivilliga delen av
            försvaret i framtiden kommer att få en ökad betydelse för bevakning
            och försvar av samhällsviktiga anläggningar och av lokalsamhället.
            Om denna bedömning är riktig så är det naturligtvis angeläget
            att bl.a. basen för rekrytering till hemvärnet breddas. Samtidigt
            är det viktigt att behövliga möjligheter finns tillgängliga för
            att undvika att olämpliga personer rekryteras.
          </note>
          <note>
            Min fråga till försvarsministern blir därför följande:
          </note>
          <note>
            Har försvarsministern några planer på att bredda rekryteringsbasen
            till hemvärnet, men samtidigt stärka skyddet mot olämplig rekrytering?
          </note>
          <note type="speaker">
            1993/94:297 av Kjell Eldensjö (kds) till försvarsministern om
            krigsplacering i hemvärnet för ungdomar i utbildningsreserven:
          </note>
          <note>
            I en krymt krigsorganisation behövs nu färre värnpliktiga för
            utbildning än tidigare. Av de mönstrande värnpliktiga hamnar emellertid
            omkring 10 % i den s.k. utbildningsreserven. Det finns en risk
            att denna reserv kommer att uppfattas som ett B-lag. Många av
            de ungdomar som hamnar i reserven är motiverade att göra sin militärtjänst
            och söker finna andra möjligheter att få aktivera sig inom totalförsvarets
            ram. Följden har därför blivit att hemvärnets chefer ideligen
            får förfrågningar från dessa ungdomar om möjligheten att i stället
            få kommma in i hemvärnet. Detta är i dag en omöjlighet, eftersom
            endast personal med fullgjord värnplikt tas in.
          </note>
          <note>
            Min fråga till försvarsministern blir då:
          </note>
          <note>
            Kan försvarsministern tänka sig att införa en sådan ordning,
            att ungdomar i utbildningsreserven som har intresse av krigsplacering
            i hemvärnet ges en
          </note>
          <note>
            10--12-veckors skyddsvaktsutbildning på något regemente, och
            därefter i mån av behov placeras i ett hemvärnsförband?
          </note>
          <note>
            1993/94:298 av Karl-Göran Biörsmark (fp) till justitieministern
            om innehav av barnpornografiska alster:
          </note>
          <note>
            Under den senaste tiden har det ifrågasatts om tryck- och yttrandefrihetslagstiftningen
            är ändamålsenlig när det gäller att stoppa spridningen av barnpornografi.
            Bl.a. har ledamöter i konstitutionsutskottet övervägt behovet
            av att kriminalisera innehavet av barnpornografi.
          </note>
          <note>
            Min fråga till statsrådet är därför:
          </note>
          <note>
            Är justitieministern beredd att medverka till att denna fråga
            löses under våren?
          </note>
          <note type="speaker">
            1993/94:299 av Karin Pilsäter (fp) till justitieministern om
            innehav av barnpornografi:
          </note>
          <note>
            I Justitiedepartementets utredning ''Ökat skydd för barn-- Ytterligare
            åtgärder mot sexuella övergrepp m.m.'' (Ds 1993:80) har man bl.a.
            behandlat frågan om kriminalisering av innnehav av barnpornografi.
          </note>
          <note>
            I utredningen drar man dock slutsatsen att en kriminalisering
            av innehav av barnpornografi inte bör genomföras.
          </note>
          <note>
            Med anledning av det ovan anförda vill jag ställa följande fråga:
          </note>
          <note>
            Vilka andra åtgärder överväger
          </note>
          <note>
            Justitiedepartementet för att motverka barnpornografi?
          </note>
          <note>
            1993/94:300 av Patrik Norinder (m) till jordbruksministern om
            användning av s.k.
          </note>
          <note>
            kodressörer:
          </note>
          <note>
            Kodressörer är från den 1 januari 1994 förbjudna i mjölkkostall.
            En av landets ledande experter på sjukdomar hos kor, docent Bo
            Pehrson,
          </note>
          <note>
            Veterinärinrättningen, Skara, anför att frekvensen kor med klövröta
            ökat markant när inga s.k.
          </note>
          <note>
            kodressörer använts. Detta har nyligen presenterats i vetenskapliga
            undersökningar vid försöksgården i Skara.
          </note>
          <note>
            En rmlig åtgärd skulle kunna vara att låta en arbetsgrupp utvärdera
            och klargöra hur kodressörer i framtiden skall få nyttjas.
          </note>
          <note>
            Vilka åtgärder är statsrådet beredd att vidta för att kodressörer
            i framtiden skall få nyttjas för att främja en god djurhälsa?
          </note>
          <note type="speaker">
            1993/94:301 av Bengt Hurtig (v) till kommunikationsministern
            om avbrott i teleförbindelserna:
          </note>
          <note>
            Fungerande teleförbindelser är av största vikt i hela det svenska
            samhället. Riksdagen har lagt fast mål för den service och kvalitet
            som skall gälla för Telia
          </note>
          <note>
            AB. Däri ingår bl.a. målet att fel på telenätet skall repareras
            inom ett dygn. Särskilt för boende på landsbygden är det av säkerhetsskäl
            viktigt att teleförbindelserna fungerar. Många fastboende där
            är äldre och saknar bil. Larmcentraler skall kunna nås vid t.ex.
            sjukdom, brand och strömavbrott.
          </note>
          <note>
            Även försvaret har intresse av att teleförbindelserna inte bryts
            vid t.ex. ymnigt snöfall. Trots de mål som riksdagen uppställt
            har det i vinter inträffat att boende på landsbygden veckovos
            varit utan teleförbindelser på grund av snöfall. Otillräcklig
            röjning av ledningsgator och eftersläpning i arbetet att ersätta
            blanktråd med kabel synes vara orsaker till de långvariga avbrotten.
            Tillsynen av att Telia AB fullgör sina uppgifter åligger Telestyrelsen.
            Ytterst finns dock ett politiskt ansvar.
          </note>
          <note>
            Avser kommunikationsministern att ta några initiativ med anledning
            av långa avbrott av teleförbindelserna på en del håll på landsbygden?
          </note>
          <note>
            1993/94:302 av Eva Zetterberg (v) till statsrådet Alf
          </note>
          <note>
            Svensson om Mexico och de mänskliga rättigheterna:
          </note>
          <note>
            Under flera århundraden har den indianska befolkningen i provinsen
            Chiapas i södra Mexico levt under förtryck ooch svåra sociala,
            ekonomiska villkor. Det uppror från fattiga bönder i området som
            ägt rum under den senaste tiden är ett uttryck för det stora missnöje
            som råder bland befolkningen.
          </note>
          <note>
            Enligt rapportering från organisationer för mänskliga rättigheter
            har den mexikanska regeringen använt oerhört brutala metoder för
            att slå ned upproret. Eventuellt har avrättningar ägt rum efter
            summarisk rättegång. Erbjudandet att använda Rigoberta Menchu,
            1992 års fredspristagare, som medlare har inte accepterats.
          </note>
          <note>
            Jag vill därför fråga statsrådet:
          </note>
          <note>
            På vad sätt har svenska regeringen agerat för att mänskliga rättigheter
            skall respekteras i Mexico?
          </note>
          <note type="speaker">
            1993/94:303 av Eva Zetterberg (v) till justitieministern om innehav
            av barnpornografiska alster:
          </note>
          <note>
            Vid en rättegång i Norrköping som gäller barnpornografiska alster
            har det framgått vilken tortyr och vilka fruktansvärda övergrepp
            som sker mot barn även i vårt land. Redan vid tidigare rättegångar
            har opinionen i vårt samhälle entydigt fördömt användningen och
            spridningen av barnpornografi. För att stoppa användningen och
            spridningen av barnpornografi krävs ett beslut om kriminalisering
            av innehavet. Den grundlagsändring som krävs för ett sådant beslut
            uppfattas av en bred allmänhet som absolut nödvändig att vidta
            skyndsamt.
          </note>
          <note>
            Jag vill därför fråga:
          </note>
          <note>
            Är justitieministern beredd att stödja kravet på förbud av innehav
            av barnpornografiska filmer m.m.?
          </note>
          <note type="speaker">
            1993/94:304 av Roland Larsson (c) till justitieministern om försäkringsmäklares
            ansvarsförsäkring:
          </note>
          <note>
            I Sverige har vi på senare tid fått en ny yrkeskår som är i stark
            tillväxt -- försäkringsmäklarna. I
          </note>
          <note>
            många europeiska länder har denna yrkesgrupp funnits i hundratals
            år. I Sverige har det genom ändrad lagstiftning först på senare
            år blivit möjligt att etablera sig som försäkringsmäklare.
          </note>
          <note>
            Mäklarna svarar för oberoende försäkringsrådgivning som gagnar
            både konsumenten och näringslivet och står under tillsyn av Finansinspektionen.
          </note>
          <note>
            Den reglering som gäller för svenska försäkringsmäklare ställer
            dock i fråga om ansvar långt större krav än vad som t.ex. gäller
            inom EU.
          </note>
          <note>
            Av detta följer att en ensam svensk försäkringsmäklare kan få
            betala upp till 150 000:-
          </note>
          <note>
            per år för en ansvarsförsäkring jämfört med ca
          </note>
          <note>
            30 000:- för motsvarande med de regler som gäller i övriga Europa.
          </note>
          <note>
            Min fråga till justitieministern är:
          </note>
          <note>
            När skall kraven på ansvarsförsäkring för svenska försäkringsmäklare
            bli sådana att de kan anses arbeta på samma villkor som försäkringsmäklare
            inom EU?
          </note>
          <note>
            den 14 januari
          </note>
          <note>
            1993/94:305 av Ylva Annerstedt (fp) till statsrådet
          </note>
          <note>
            Ulf Dinkelspiel om EU och den svenska offentlighetsprincipen:
          </note>
          <note>
            Under hösten diskuterades flera gånger våra möjligheter att få
            ett tillfredsställande skydd i EU
          </note>
          <note>
            för vår offentlighetsprincip. Statsrådets svar var då att olika
            möjligheter övervägdes.
          </note>
          <note>
            Eftersom förhandlingarna accelererat på senaste tiden vill jag
            fråga statsrådet:
          </note>
          <note>
            I vilken form avser statsrådet framföra Sveriges krav på skydd
            för offentlighetsprincipen?
          </note>
          <note type="speaker">
            1993/94:306 av Margitta Edgren (fp) till finanministern om Statens
            person- och adressregisternämnd:
          </note>
          <note>
            Jag är en av de ledamöter som riksdagen utsett till
          </note>
          <note>
            SPAR-nämnden (Statens person- och adressregisternämnd). Nämndens
            uppgift är att vara huvudman och registeransvarig för SPAR-
          </note>
          <note>
            registret. Som registeransvarig har nämnden tagit beslut om att
            införa en fyraveckors karenstid innan uppgifter över avlidna personer
            utlämnas. Beslutet togs med hänvisning till de efterlämnades personliga
            integritet och respekt för deras sorgearbete.
          </note>
          <note>
            Det beslutet har överklagats till regeringen som nu undanröjt
            nämndens beslut. Motivet till undanröjningen är enligt uppgift
            att nämnden överskridit sina befogenheter.
          </note>
          <note>
            Min fråga till ministern är:
          </note>
          <note>
            Avser regeringen att utfärda nya instruktioner för
          </note>
          <note>
            SPAR-nämnden eftersom nämnden själv anser att den nuvarande ger
            utrymme för denna typ av beslut?
          </note>
          <note type="speaker">
            1993/94:307 av Gullan Lindblad (m) till kulturministern om Sverige
            som asylland för kosovoalbaner:
          </note>
          <note>
            Den 13 januari meddelades att en specialdomstol i
          </note>
          <note>
            Storbritannien inte ansett sig kunna återsända två flyktingar
            till Sverige som första asylland, eftersom
          </note>
          <note>
            Sverige enligt domstolens mening inte anses vara ett tryggt asylland
            för kosovoalbaner.
          </note>
          <note>
            Vilka åtgärder avser invandrarministern vidta med anledning av
            detta domslut?
          </note>
          <note>
            6 § Kammaren åtskildes kl. 15.01.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
