<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--17</head>
          <docDate when="1993-10-28">1993-10-28</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 22 oktober.
          </note>
          <note>
            2 § Avsägelse
          </note>
          <note>
            Andre vice talmannen meddelade att Kent
          </note>
          <note>
            Carlsson (s) anhållit om att fr.o.m. den 1 november bli entledigad
            från uppdraget som ledamot av riksdagen.
          </note>
          <note>
            Kammaren biföll denna avsägelse.
          </note>
          <note>
            3 § Meddelande om information från regeringen
          </note>
          <note type="speaker">
            Anf. 1 ANDRE VICE TALMANNEN:
          </note>
          <note>
            Jag får meddela att statsrådet Ulf Dinkelspiel (m)
          </note>
          <note>
            onsdagen den 10 november kl. 9.00 lämnar information om medlemskapsförhandlingarna
            med
          </note>
          <note>
            EG.
          </note>
          <note>
            4 § Meddelande om svar på interpellationer
          </note>
          <note>
            Till riksdagen hade inkommit följande skrivelse:
          </note>
          <note>
            Interpellationerna 1993/94:26 och 21
          </note>
          <note>
            Till riksdagen
          </note>
          <note>
            Jag får härmed anmäla att tidigare överenskommet svarsdatum för
            interpellation 1993/94:26 om åtgärder för att förhindra vräkningar
            framställd av
          </note>
          <note>
            Hans Göran Franck är, på grund av utlandsresa, ändrat till den
            2 december 1993.
          </note>
          <note>
            Interpellation 1993/94:21 om åtgärder för att minska antalet
            vräkningar framställd av Marianne
          </note>
          <note>
            Carlström besvaras också vid detta tillfälle.
          </note>
          <note>
            Stockholm den 21 oktober 1993
          </note>
          <note>
            Bengt Westerberg
          </note>
          <note>
            5 § Svar på interpellation 1993/94:13 om bostadsbidragen
          </note>
          <note type="speaker">
            Anf. 2 Socialminister BENGT WESTERBERG (fp):
          </note>
          <note>
            Herr talman! Britta Sundin har frågat mig dels vilka åtgärder
            jag avser vidta för att familjer med små inkomster skall kunna
            bo kvar, eller om de är trångbodda, skall kunna förbättra sitt
            boende, dels om bostadsbidragen även i fortsättningen skall vara
            ett bostadspolitiskt instrument, som främjar ett bra boende, eller
            om bostadsbidragen undan för undan kommer att omvandlas till ett
            allmänt konsumtionsstöd.
          </note>
          <note>
            I regeringens proposition (1992/93:174) om bostadsbidragens administration,
            som riksdagen behandlade i våras, slog regeringen fast att
          </note>
          <note>
            ''bostadsbidragens uppgift är att ge ekonomiskt svaga hushåll
            möjligheter att hålla sig med goda och rymliga bostäder. Den bostadsstandard
            som stödet skall säkra skall vara den som man på sikt vill nå
            för hela befolkningen och inte bara den standard som kortsiktigt
            klarar hushållens omedelbara behov''.
          </note>
          <note>
            Regeringen har sedan dess inte ändrat uppfattning.
          </note>
          <note>
            Bostadsbidragen kommer även fortsättningsvis att vara ett bostadspolitiskt
            instrument.
          </note>
          <note>
            I den nämnda propositionen föreslogs vidare en rad förbättringar
            som riksdagen också godkände. Den generella åldersgränsen för
            barn i fråga om bostadsbidrag till barnfamiljer höjdes från 17
            till 18
          </note>
          <note>
            år. De övre hyresgränserna höjdes med 400 kr per månad för familjer
            med ett och två barn och med
          </note>
          <note>
            300 kr för familjer med tre och flera barn. De bostadskostnadsgränser
            över vilka bostadsbidrag lämnas med 50 % av bostadskostnaden höjdes
            med
          </note>
          <note>
            600 kr per månad för enbarnsfamiljer och med 400
          </note>
          <note>
            kr för familjer med två eller flera barn. Enklare och mer lättförståeliga
            regler för bostadsbidragsprövningen beslutades.
          </note>
          <note>
            Höjningen av bostadskostnadsgränserna uppgick till mellan 5 och
            8 % i förhållande till 1993 års regler. Detta har medfört att
            andelen bidragshushåll med bostadskostnader som överstiger de
            övre bostadskostnadsgränserna har minskat kraftigt.
          </note>
          <note>
            Britta Sundin hänvisar i sin interpellation till
          </note>
          <note>
            Boverkets anslagsframställning där verket redovisat en undersökning
            som visar att över hälften av bidragshushållen med hemmavarande
            barn skulle få en försämring av bostadsbidragen år
          </note>
          <note>
            1994. Det är dock att märka att Boverket vid denna beräkning
            utgått från att bostadskostnadsökningarna under år 1994 uppgår
            till 11 %. De avtal som hittills slutits har legat avsevärt under
            den nivån. Om bostadskostnadsökningarna stannar vid en sådan lägre
            nivå blir resultatet ett annat än vad som redovisas i Boverkets
            anslagsframställning.
          </note>
          <note>
            Avslutningsvis vill jag framföra att jag även fortsättningsvis
            noggrant kommer att följa vad som händer på bostadsmarknaden och
            ta de initiativ när det gäller bostadsbidragen som den utvecklingen
            kan föranleda.
          </note>
          <note type="speaker">
            Anf. 3 BRITTA SUNDIN (s):
          </note>
          <note>
            Herr talman! Jag vill tacka socialminister Bengt
          </note>
          <note>
            Westerberg för svaret på min interpellation även om jag tycker
            att det var mycket tunt.
          </note>
          <note>
            Socialministern redovisar i sitt svar den proposition om bostadsbidrag
            som vi behandlade i riksdagen i våras. Det är ju för mig redan
            kända fakta. Min oro för de låglönegrupper som i dag har bostadsbidrag
            har inte minskat av det här svaret.
          </note>
          <note>
            På en punkt har svaret ändå gjort mig lugnare. Med detta svar
            kan vi slå fast att bostadsbidragen även fortsättningsvis skall
            vara ett bostadspolitiskt instrument. Det är bra.
          </note>
          <note>
            Från tid till annan har det dykt upp åsikter i debatten om att
            bostadsbidrag borde jämställas eller t.o.m. slås ihop med socialbidrag.
            Med tanke på hur den här regeringen har handskats med bostadsfrågorna
            har jag känt en oro för att det skulle bli så. Men nu har jag
            av socialministern klart fått deklarerat att bostadsbidragen skall
            vara bostadsbidrag också i framtiden. Det tackar jag för.
          </note>
          <note>
            Men vad händer med de bostadspolitiska målen om regeringen låter
            bostadsbidragen urholkas så att de blir mindre och mindre värda?
            Det är den utveckling som vi har fått uppleva de senaste åren.
          </note>
          <note>
            Från 1992 till 1993 har andelen bidrag av hyran minskat. Nu säger
            Boverket att det också blir en sådan utveckling från 1993 till
            1994.
          </note>
          <note>
            Många oroliga hyresgäster, bostadsrättsinnehavare och även småhusägare
            hör i dag av sig till mig. De ringer, skickar kort och brev, och
            jag träffar dem på arbetsplatser och vid olika möten.
          </note>
          <note>
            En del har hamnat i en hopplös situation och säger:
          </note>
          <note>
            nu går det inte längre. En del har fått tränga ihop sig i mindre
            bostäder. På nära håll har jag fått uppleva hur en vuxen son har
            fått flytta tillbaka till sina föräldrar.
          </note>
          <note>
            Detta är en skrämmande utveckling, och den går rasande fort.
            Bostadskostnaderna har under de senaste åren ökat mycket kraftigare
            än kostnaderna i övrigt.
          </note>
          <note>
            Antalet familjer som är berättigade till bostadsbidrag ökade
            med 20 % från 1992 till 1993.
          </note>
          <note>
            Boverket beräknar att vi för 1994 får räkna med ytterligare kraftiga
            ökningar. Under 1993 kommer ca 8 000 familjer i Sverige att vräkas
            därför att de inte klarar av att betala sin hyra. För första gången
            på 50 år ökar trångboddheten i Sverige.
          </note>
          <note>
            Arbetslösheten ligger nu på en nivå som vi 1991 inte ens kunde
            drömma om. Vi vet att den innebär att man får minskade inkomster
            och att man får ytterligare problem med att klara av sin boendekostnad.
          </note>
          <note>
            Visst har hyresgränserna höjts, som socialministern säger i sitt
            svar, men faktum kvarstår ändå. 1993 var
          </note>
          <note>
            65 %, eller 210 000 familjer, förlorare, dvs.
          </note>
          <note>
            bostadsbidraget täckte en mindre del av bostadskostnaden än året
            innan. För 1994 beräknar
          </note>
          <note>
            Boverket att detta kommer att gälla 52 %. Mer än hälften av bostadsbidragsfamiljerna
            får alltså en allt mindre del av hyran täckt. I båda fallen är
            det familjer med de lägsta inkomsterna som drabbas värst.
          </note>
          <note>
            Jag har nu inte räknat med en kostnadsökning på
          </note>
          <note>
            11 % utan på 5,5 %. Den siffran har jag hittat i
          </note>
          <note>
            Boverkets skrift Bostadsbidrag 1993. Den hade jag inte fått när
            jag ställde min interpellation.
          </note>
          <note>
            Dessutom finns det i dag faktiskt bedömare som tror att kostnadsökningarna
            kommer att bli betydligt större. Vi vet också att regeringen har
            lagt fram förslag om ytterligare försämringar i bostadssektorn
            med 3 miljarder under kommande år.
          </note>
          <note>
            Hur går det om vårdnadsbidraget införs? Enligt det förslag som
            en arbetsgrupp har lagt fram kommer det att påverka bostadsbidraget.
            Det kan innebära att bostadsbidraget kan minska med upp till 4
            500
          </note>
          <note>
            kr per år. En ensamstående mamma får vårdnadsbidrag som hon inte
            kan leva på, dyrare barnomsorg, tappar de 90 garantidagarna och
            får minskat bostadsbidrag. Vad säger Bengt
          </note>
          <note>
            Westerberg till henne?
          </note>
          <note>
            Hur går det med våra mål i bostadspolitiken, om den här utvecklingen
            får fortsätta? Alla skall ha möjlighet att hålla sig med goda
            och rymliga bostäder, säger vi. Tror inte socialministern att
            det här klingar ganska falskt i mångas öron i dag?
          </note>
          <note>
            Jag skall noggrant följa vad som händer på bostadsmarknaden och
            ta initiativ när det gäller bostadsbidragen som den utvecklingen
            kan föranleda, som socialministern säger i sitt svar.
          </note>
          <note>
            Vad är det för utveckling? Räcker det inte med det som jag har
            påvisat i det här inlägget? Vad är det som ytterligare behövs
            för att Bengt Westerberg skall gripa in?
          </note>
          <note type="speaker">
            Anf. 4 Socialminister BENGT WESTERBERG (fp):
          </note>
          <note>
            Herr talman! Låt mig först börja med att konstatera att en hel
            del av de svårigheter som Britta Sundin pekar på hänger ihop med
            att vi har en ekonomisk kris i landet. Den kan vi inte trolla
            bort genom att knäppa med fingrarna eller genom att svänga med
            en trollstav. Krisen finns där. Det är sant att den leder till
            att fler hushåll blir berättigade till bostadsbidrag och för övrigt
            också till sociabidrag.
          </note>
          <note>
            Jag tycker att det är bra att den här typen av skyddsnät finns
            som kan hjälpa människor även i svåra ekonomiska tider. På den
            punkten utgår jag ifrån att vi är helt överens.
          </note>
          <note>
            Vi kan också konstatera att man i en mycket stor del av hyresbeståndet
            har nått en smärtgräns när det gäller hyror. I praktiken har vi
            en marknadsanpassning av hyrorna i ungefär 80 % av beståndet.
            Där finns det inte utrymme för några stora hyreshöjningar. Det
            skulle leda till tomma lägenheter. Hushållen kan inte betala mycket
            högre hyror än vad de redan gör i dag. Det har också lett till
            att i de pågående hyresförhandlingarna träffas avtal i regel på
            en ganska låg nivå. Jag tror genomsnittet i dag för de träffade
            avtalen -- 60--
          </note>
          <note>
            70 % av avtalen är nog klara vid det här laget --
          </note>
          <note>
            gäller drygt 3,5 %. Det är alltså mindre än den hyreshöjning
            som Boverket har räknat med i sin senaste utredning.
          </note>
          <note>
            Britta Sundin säger att många får en mindre andel av sin hyra
            som bostadsbidrag. Det är korrekt.
          </note>
          <note>
            Minskningen är dock genomsnittligt mycket liten.
          </note>
          <note>
            Mellan 1992 och 1993 handlade det om att det var en procentenhet
            mindre av hyran som utgick i bostadsbidrag, enligt Boverkets utredning
            som
          </note>
          <note>
            Britta Sundin hänvisade till. I verkligheten har det alltså skett
            en ytterst marginell justering.
          </note>
          <note>
            Glädjande är att det i år är en betydligt mindre andel än förra
            året, och mindre än 1992, som ligger över den övre hyresgränsen.
            År 1992 var det 40 %
          </note>
          <note>
            av hushållen som gjorde det. I år är vi nere i 30 %.
          </note>
          <note>
            Nästa år kommer vi att vara nere på ungefär 20 %.
          </note>
          <note>
            Tillsammans med en del andra regelförändringar som vi har gjort
            har det här lett till att den fördelningspolitiska profilen för
            bostadsbidragen --
          </note>
          <note>
            den omfördelning vi åstadkom med hjälp med av bostadsbidragen
            -- har skärpts under de senaste åren. Det tycker jag är en positiv
            och bra utveckling.
          </note>
          <note>
            Britta Sundin tar också upp frågan om vilka effekter vårdnadsbidraget
            kan ha. Jag kan bara konstatera att för den ensamstående mamma
            -- det är det vanligaste -- som förvärvsarbetar och som får ett
            vårdnadsbidrag att användas för att betala kostnader i barnomsorgen
            kommer bostadsbidraget inte att påverkas med det förslag som arbetsgruppen
            har lagt fram. Detsamma gäller naturligtvis för en ensamstående
            pappa.
          </note>
          <note>
            Regeringen har dock ännu inte tagit ställning till förslaget.
            Arbetsgruppens förslag medför ett minskat bostadsbidrag för den
            som väljer att vara hemma och uppbära vårdnadsbidrag. Men det
            medför totalt sett ett ökat tillskott av pengar.
          </note>
          <note>
            Vårdnadsbidraget efter skatt är litet mindre än
          </note>
          <note>
            20 000 kr. Av den summan förlorar man knappt
          </note>
          <note>
            5 000 kr i bostadsbidrag, men det blir ändå mer pengar över än
            vad det är i dag.
          </note>
          <note>
            Till sist frågade Britta Sundin mig vilka initiativ jag är beredd
            att ta. Ett initiativ har varit den proposition som riksdagen
            behandlade så sent som i slutet av våren. Det är inte på något
            sätt så att jag och regeringen förhåller oss passiva i denna fråga.
          </note>
          <note>
            Tvärtom tar vi initiativ när det behövs. Just nu ser jag inte
            behov av några ytterligare initiativ. Nu skall de nya reglerna
            sättas i verket fr.o.m. årsskiftet.
          </note>
          <note>
            Sedan får vi se vad som händer. Vi följer noga utvecklingen,
            bl.a. med hjälp av Boverket. Det är inte otänkbart att vi kan
            behöva återkomma även under nästa år med någon form av initiativ
            från regeringens sida. Men för dagen är det inte aktuellt.
          </note>
          <note type="speaker">
            Anf. 5 BRITTA SUNDIN (s):
          </note>
          <note>
            Herr talman! Det är svårt att bedöma kostnadsutvecklingen. Det
            råder delade meningar om hur hög bostadskostnaden i slutändan
            kommer att bli för 1994. För 1993 gjorde
          </note>
          <note>
            Finansdepartementet en bedömning att det det skulle bli 5,8 %.
            I verkligheten blev det 7,1 %. I de förhandlingar som i dag är
            slutförda finns det förbehåll för kostnadsökningar som kan komma
            till.
          </note>
          <note>
            I dag vet vi att regeringen har lagt fram ett förslag om att
            ytterligare 500 miljoner skall dras bort ifrån räntebidragen.
            Det kommer att innebära kostnadsökningar av ganska rejäla mått.
            Dessutom gäller hyresförhandlingarna bara hyresgäster.
          </note>
          <note>
            Många bostadsrättshavare i Sverige sitter i en rejäl knipa som
            de inte kan ta sig ur. I slutändan kommer de att drabbas av konkurs
            om ingenting görs.
          </note>
          <note>
            Det mest besvärande och det som jag anser är mest oroligt är
            att försämringarna drabbar dem som redan i dag har det sämst.
            De som har de lägsta lönerna får vidkännas de här sänkningarna
            av bostadsbidragen i förhållande till hyran. Även om
          </note>
          <note>
            Bengt Westerberg inte anser att det är särskilt mycket att ta
            hänsyn till vet jag hur det är. Jag har träffat många människor
            som lever så på marginalen att en minskning av bostadsbidragen
            på detta sätt kan få katastrofala följder. Jag är orolig för att
            vi håller på att tappa målsättningen när det gäller den sociala
            bostadspolitiken och välfärden, som vi har varit överens om här
            i Sverige. På vilket sätt skall vi kunna hjälpa dessa familjer
            så att de slipper flytta och byta ner sig till trångboddhet?
          </note>
          <note type="speaker">
            Anf. 6 Socialminister BENGT WESTERBERG (fp):
          </note>
          <note>
            Herr talman! Jag tycker inte att den beskrivning som Britta Sundin
            ger är riktigt korrekt. Med de förändringar vi har gjort av bostadsbidragen
            gäller en mycket stor del av förbättringarna ensamstående föräldrar.
            Det beror på att i det nya regelsystemet så räknas inte bidragsförskotten
            in i den inkomst som man beräknar bostadsbidragen med utgångspunkt
            ifrån. De ensamstående föräldrarna måste rimligen vara bland dem
            som har det svårast i den grupp av hushåll som får bostadsbidrag.
            Jag tror, som sagt, inte att beskrivningen av att det är de som
            drabbas hårdast är riktigt korrekt.
          </note>
          <note>
            Generellt kan man säga att de regelförändringar vi har genomfört
            innebär att de som har höga boendekostnader får ökad hjälp oavsett
            om de har låga inkomster eller medelinkomster. Om man har höga
            boendekostnader får man hjälp. Det hänger ihop med höjningen av
            den övre bostadskostnadsgränsen som jag talade om tidigare.
          </note>
          <note>
            Herr talman! När det gäller hyresöverenskommelserna håller jag
            med Britta
          </note>
          <note>
            Sundin om att man inte kan veta hur utfallet blir.
          </note>
          <note>
            I går skaffade jag från SABO och Hyresgästernas riksförbund fram
            de överenskommelser som föreligger redan i dag. Där är genomsnittet
            betydligt lägre än 5,5 %. Det finns åtskilliga avtal där man inte
            har någon hyreshöjning alls. Jag uppskattar att genomsnittet för
            de flesta avtalen är
          </note>
          <note>
            3,5 %. En del överenskommelser återstår förvisso.
          </note>
          <note>
            Vi får se vad som händer. Min gissning är att de som är kvar
            att förhandla i stort sett kommer att följa de överenskommelser
            som redan är träffade. Inte minst de marknadsfaktorer som jag
            pekade på talar för att det inte kommer att bli några stora hyreshöjningar.
            På den punkten känner jag faktiskt en betydande optimism.
          </note>
          <note type="speaker">
            Anf. 7 BRITTA SUNDIN (s):
          </note>
          <note>
            Herr talman! Vi gör faktiskt helt olika bedömingar av kostnadsutvecklingen
            på hyressidan. Jag har inte haft tillgång till samma material
            som socialministern. Däremot vet jag att det finns många stora
            SABO-företag som i dag ännu inte har gjort upp och där man tror
            att en uppgörelse knappast kommer till stånd före årsskiftet.
            I
          </note>
          <note>
            uppgörelserna ligger också ett förebehåll för att hyran kan komma
            att öka om det kommer förslag som innebär ytterligare kostnadsökningar.
          </note>
          <note>
            När det gäller de ensamstående med barn tycker jag att man har
            gjort en litet för enkel bedömning, även från Boverkets sida.
            Man tycks ha glömt bort att i den proposition som socialministern
            hänvisar till plockade man också bort ett särskilt bidrag på 1
            800
          </note>
          <note>
            kr som de de här familjerna tidigare hade fått. I
          </note>
          <note>
            propositionen sade man att man plockar bort det här bidraget
            och att det i stället skall bli fråga om ett ökat bostadsbidrag.
          </note>
          <note>
            Skall man vara riktigt rättvis mot dessa familjer skall man alltså
            ifrån detta resultat dra 1 800 kr om året. Då blir resultatet
            ännu sämre än vad som syns, t.o.m. i Boverkets beräkningar.
          </note>
          <note>
            Jag har inte någonstans kunnat se att man har tagit hänsyn till
            detta. Det har egentligen ingenting med bostadsbidragen att göra,
            utan var ett särskilt bidrag som dessa familjer fick t.o.m. i
            år.
          </note>
          <note>
            Det är alltså min bedömning att vi här har ett jättestort problem.
            Det är nödvändigt att vi tittar på hur dessa familjer skall klara
            av sin situation.
          </note>
          <note>
            I går hörde jag en familjeekonom i TV, som berättade om hur problematiskt
            det är för många familjer och som sade att man kanske måste omprioritera.
            Är det verkligen nödvändigt att varje barn skall ha ett eget rum?
          </note>
          <note>
            Vad säger Bengt Westerberg om de målsättningar vi har? Vi har
            sagt att för barnens skull, för deras möjligheter till uppväxt
            i ett välfärdssamhälle, skall vi som målsättning ha att varje
            barn skall ha eget rum. Tycker socialministern också att det är
            dags att omprioritera detta?
          </note>
          <note type="speaker">
            Anf. 8 Socialminister BENGT WESTERBERG (fp):
          </note>
          <note>
            Fru talman! Jag tycker att vi skall hålla fast vid de målsättningar
            som vi har framlagt i den sociala bostadspolitiken. Det är också
            vad som ligger till grund för regeringens proposition om bostadsbidragen.
            Men det stora bostadspolitiska problemet handlar faktiskt inte
            om ungdomar, som i dag i regel har en mycket god bostadsstandard.
          </note>
          <note>
            Det handlar i stället om äldre människor. För dem behöver vi
            förbättra bostadsstandarden. För dem är det ingalunda självklart
            med något eget rum. Det är fortfarande mycket vanligt att gamla
            och sjuka människor tvingas tillbringa en stor del av livet i
            flerbäddsrum under ganska dåliga förhållanden.
          </note>
          <note>
            Där ser jag den största utmaningen för 1990-talet när det gäller
            att öka bostadsstandarden.
          </note>
          <note>
            För familjerna skall vi i huvudsak hålla fast vid de regler och
            normer som vi har. Jag menar att bostadsbidragen är ett viktigt
            led i bostadspolitiken. De hjälper också många barnfamiljer med
            låga inkomster och höga boendekostnader att ha en bra standard.
            Det skall vi se till att de kommer att kunna ha i fortsättningen
            också.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1993/94:6 om den ekonomiska situationen
            för vissa bostadsrättsföreningar
          </note>
          <note type="speaker">
            Anf. 9 Statsrådet BO LUNDGREN (m):
          </note>
          <note>
            Fru talman! Oskar Lindkvist har frågat mig vilka åtgärder jag
            ämnar vidta för att komma till rätta med problemen med konkurser
            i nyare bostadsrättsföreningar och för de boende i sådana föreningar.
          </note>
          <note>
            Regeringen kommer i morgon att lämna riksdagen ett förslag till
            åtgärder för att stabilisera bostadskreditmarknaden. Ett syfte
            med de åtgärder som regeringen föreslår är att motverka obestånd
            hos ägare av bostadshus som byggts eller byggts om med statligt
            stöd under senare år. Ett annat syfte är att underlätta finansieringen
            av bostadsbyggandet de närmaste åren.
          </note>
          <note>
            Bl.a. föreslås att alla krav på viss lånefinansiering för rätt
            till räntebidrag enligt de regler som gällde fram till utgången
            av 1991 tas bort. Förslaget innebär ökade möjligheter för utsatta
            fastighetsägare att rekonstruera lånebilden på fastigheten utan
            risk för att räntebidragen minskas.
          </note>
          <note>
            Vidare föreslås en tillfällig ordning med en särskild statlig
            avgiftsbelagd kreditgaranti för att möjliggöra för kreditinstituten
            att lämna lån för att hjälpa utsatta fastighetsägare att omfördela
            en del av ränteutgifterna på de fastighetslån som fastighetsägaren
            tagit upp inom ramen för det gamla bostadsfinansieringssystemet.
          </note>
          <note>
            Dessa åtgärder, om de genomförs, bör sammanfattningsvis förbättra
            möjligheterna för fastighetsägare och kreditgivare att undvika
            konkurser. Inte minst gäller detta nyare bostadsrättsföreningar
            som har ett högt kostnadsläge till följd av de höga produktionskostnader
            och räntor som rådde under slutet på 1980-talet.
          </note>
          <note>
            I sin interpellation berör Oskar Lindkvist också besluten om
            att minska de statliga räntesubventionerna under perioden 1994--1996
          </note>
          <note>
            med tillsammans 3 miljarder kronor. Jag vill erinra om att det
            förslag som regeringen har lämnat riksdagen om hur denna besparing
            bör läggas ut innebär att de senast färdigställda årgångarna av
            hyres- och bostadsrättshus undantas från besparingen 1994.
          </note>
          <note type="speaker">
            Anf. 10 OSKAR LINDKVIST (s):
          </note>
          <note>
            Fru talman! Min reaktion: Alltid något. Så kan jag väl uttrycka
            mig om svaret från statsrådet Bo
          </note>
          <note>
            Lundgren.
          </note>
          <note>
            Mycket har ju sipprat ut om vad som står i morgondagens proposition
            -- mycket mera än vad svaret innehåller. Tidningarnas kommentarer
            är både klarsynta och logiska. Jag skall ta ett litet avsnitt
            ur Finanstidningen för i dag, den 28 oktober
          </note>
          <note>
            1993.
          </note>
          <note>
            Tidningen skriver: ''Frågan är bara hur långt
          </note>
          <note>
            Danells förslag räcker.'' Tills vidare utgår jag ifrån att Danellförslaget
            är regeringens proposition.
          </note>
          <note>
            ''Visserligen'', fortsätter tidningen, ''ger det en större flexibilitet
            än de rådande systemen. Men någon lösning för bostadslånekrisen
            är det knappast. För att klara den krävs att Sverige får fart
            på hjulen. Som så många andra ''lösningar' på finanskrisen går
            Danells förslag snarast ut på att skjuta problemen på framtiden
            i hopp om att denna ser ljusare ut än nutiden.''
          </note>
          <note>
            Det är precis den uppfattning som man hör överallt där dessa
            frågor diskuteras. Det som har inträffat är att effekterna av
            regeringens bostadspolitik har skapat en oro på bostadsmarknaden
            som vi i
          </note>
          <note>
            Sverige inte är vana vid.
          </note>
          <note>
            Det gäller hyresgäster och deras ökade boendekostnader, som leder
            till vräkningar och personliga tragedier. Det gäller min frågeställning
            i interpellationen: bostadsrättsföreningar som pålagts kostnader
            av en omfattning som fört flera föreningar i konkurs. Andra bostadsrättsföreningar
            av senare årgångar befinner sig i oönskade konkurslägen. Närmare
            ett femtiotal bostadsrättsföreningar är i konkurs, ett långt större
            antal är pressade ekonomiskt av regeringens politik, som uppenbarligen
            bygger på det gamla antagandet att tål de den påfrestningen så
            tål de också detta.
          </note>
          <note>
            Vad jag känner till är en av avsikterna i regeringens morgondagsproposition
            att bostadsrättsföreningarna skall undvika konkurs.
          </note>
          <note>
            När handläggningen kommer i riksdagen skall jag gå in i en mera
            detaljerad beskrivning om hur litet det aviserade förslaget i
            propositionen kommer att innebära för de berörda bostadsrättsföreningarna.
          </note>
          <note>
            I nuläget vill jag ta upp en fråga som har en given anknytning
            till min fråga i interpellationen. Det gäller alla bostadsrättshavarna
            i de berörda bostadsrättsföreningarna. De har gått in i bostadsrätten
            med en ekonomisk kalkyl på familjenivå som byggde på en fungerande
            arbetsmarknad och i dess förlängning en rättvis bostadsmarknad.
          </note>
          <note>
            Nu fungerar inte arbetsmarknaden.
          </note>
          <note>
            Familjeinkomsterna minskas markant där det är arbetslöshet. Följdverkningarna
            av bostadsrättsföreningarnas konkurs eliminerar inte den enskilde
            bostadsrättshavarens ekonomiska problem, speciellt inte för dem
            som inte längre platsar på arbetsmarknaden. Man lämnar den bostadsrätt
            som familjen bestämt sig för att satsa på. Man gör det inte frivilligt,
            men när man tvingas gå därifrån tar man med sig den skuld som
            man har till bostadsrättsföreningen och den skuld man har på bostadsrätten,
            som har tagits i bank för att klara insatsen i bostadsrätten.
            Många av dessa nuvarande och f.d. bostadsrättshavare skall också
            betala sin del av de 3 miljarder kronor som regeringspartierna
            och Ny demokrati har bestämt skall tas ut under de kommande tre
            åren.
          </note>
          <note>
            Statsrådet säger i sitt svar att regeringen har tagit hänsyn
            när det gäller utlägget av dessa 3 miljarder kronor. Det låter
            vackert. Men det är totalt fel slutsats. Åtskilliga kommer att
            få lämna sina hem --
          </note>
          <note>
            vare sig de bor i villor, bostadsrätt eller hyresrätt från framför
            allt de senaste årgångarna.
          </note>
          <note>
            Jag förutsätter att vi båda som skåningar dagligen följer upp
            den skånska pressen. I gårdagens
          </note>
          <note>
            Helsinborgs Dagblad noteras en undersökning som har utförts bland
            6 000 hyresgäster i Helsingborg.
          </note>
          <note>
            Nära två personer av tre uppger att de vill flytta om de kan
            få ner sina hyror. Flertalet bor vanligtvis i bostäder som är
            anpassade till familjens storlek och behov.
          </note>
          <note>
            Alla som berörs av dagens svar och morgondagens förväntade proposition
            och de problem som regeringen anser att vi skall försöka lösa
            på deras sätt, kommer att bli mycket besvikna över regeringens
            handläggning av bostadspolitiken.
          </note>
          <note type="speaker">
            Anf. 11 LARS STJERNKVIST (s):
          </note>
          <note>
            Fru talman! Statsrådet har vid upprepade tillfällen sagt att
            det finns två anledningar till att han inte vill skjuta upp besparingen
            på 3 miljarder kronor för att hjälpa dem som har de bekymmer som
            Oskar
          </note>
          <note>
            Lindkvist har beskrivit.
          </note>
          <note>
            En anledning är att människor skulle förlora förtroendet för
            regeringens politik. I förlängningen skulle räntorna gå upp och
            problemen i samhällsekonomin fördjupas. Det märkliga är att jag
            har inte mött en enda s.k. aktör som delar den uppfattningen.
            Jag har träffat många bankmän, ekonomer, t.o.m. politiska kolleger
            med samma politiska färg som statsrådet, t.ex. Mikael
          </note>
          <note>
            Odenberg och Georg Danell, som har sagt att det här inte alls
            är något särskilt begåvat förslag. Jag har träffat aktörer på
            marknaden, byggentreprenörer och boende, som säger precis samma
            sak.
          </note>
          <note>
            För klarhets vinnande: Jag anser inte att man skall ge bostadssektorn
            frisedel. Det är självklart att när statens ekonomi skall saneras
            måste också statens kostnader pressas tillbaka på ett sådant betydelsefullt
            och omfattande område som bostadssektorn. Däremot delar jag den
            uppfattning som i stort sett alla jag har mött har framfört, nämligen
            att det är fel tidpunkt att genomföra besparingarna. Det går inte
            att klämma fram mer pengar ur en marknad och ur boende som redan
            är utmärglade. Risken är uppenbar att notan i stället bara skickas
            vidare till bankakuten eller till kommunernas socialbyråer.
          </note>
          <note>
            Den andra anledningen är att den fördelning som statsrådet har
            föreslagit, och som riksdagens majoritet har beslutat om, är felaktig.
            Skall en besparing i den storleksordningen genomföras, måste alla
            -- även jag, statsrådet och Oskar
          </note>
          <note>
            Lindkvist -- som har haft förmånen att bosätta sig i relativt
            billiga lägenheter byggda tidigare få en chans att vara med och
            betala saneringen av statsfinanserna.
          </note>
          <note>
            I morgon skall en del förslag som Oskar Lindkvist säger är väl
            kända läggas fram. Det finns i och för sig en del sympatiska inslag.
            Men samtidigt är det något som är galet. Alla är överens om vad
            som är grundproblemet. Det verkar bakvänt att lägga fram förslag
            som hjälpligt försöker läka såren av de åtgärder som regeringen
            har vidtagit. Det bästa och effektivaste borde rimligtvis vara
            att i stället undanröja orsaken till att så många människor har
            det besvärligt. Man borde skjuta upp den besparing som har gjort
            att så många fastighetsägare befinner sig i denna penibla situation.
          </note>
          <note>
            Jag vill återkomma till den fråga jag inledde med.
          </note>
          <note>
            Jag tycker att det är viktigt att vi som politiker är lyhörda.
            Självfallet skall vi vägledas av våra ideologiska värderingar.
            Jag inser att hur mycket jag än tjatar och sliter min kalufs kommer
            jag aldrig att lyckas övertyga statsrådet om att en social bostadspolitik
            och ett aktivt statligt och samhälleligt ansvar är riktigt och
            viktigt. Däremot har jag fortfarande en förhoppning om att vi
            vid akuta situationer skall kunna enas om åtgärder som gör att
            människor får en rimlig möjlighet att anpassa sig efter kraftiga
            svängningar i verkligheten. Vi skall ta rimliga hänsyn till vad
            olika intressenter säger.
          </note>
          <note>
            Alldeles oavsett utgångspunkter eller ideologiska värderingar
            har jag inte mött en enda som har sagt att dessa besparingar är
            nödvändiga och riktiga.
          </note>
          <note>
            Kan statsrådet nämna någon som kan verifiera den beskrivning
            som statsrådet så ofta framför? Nämn någon som ger stöd för uppfattningen
            att besparingar på 3 miljarder kronor på bostadsområdet är nödvändiga
            för att skapa förtroende för regeringens ekonomiska politik.
          </note>
          <note>
            Nämn en ekonom, bankman eller aktör på marknaden som kan stödja
            den uppfattningen.
          </note>
          <note type="speaker">
            Anf. 12 STEFAN ATTEFALL (kds):
          </note>
          <note>
            Fru talman! I min egenskap av boende i en bostadsrätt i en HSB-förening
            och med erfarenhet av en 18-procentig hyreshöjning skulle jag
            också vilja lägga mig i denna diskussion.
          </note>
          <note>
            Vi vet att bostadssubventionerna har gått och går både till rika
            och fattiga människor i vårt land -- i enlighet med olika kalkyler
            kanske mest till de välbeställda. Det har varit en dålig fördelningspolitisk
            träffsäkerhet i de allmänna bostadsstöden. Det är självklart att
            när statsfinanserna skall saneras måste det också beröra bostadssektorn.
            Hur snabbt och hur mycket är självklart en svår avvägning. Det
            intressanta i sammanhanget är att notera att
          </note>
          <note>
            Socialdemokraterna är emot alla förändringar oavsett när de inträffar.
          </note>
          <note>
            Vi antog ett nytt bostadsfinansieringssystem i riksdagen. Det
            byggde på bl.a. att det skulle gå jämnt ut med det gamla systemet
            om räntorna sjönk något. De har sjunkit mer än vad kalkylerna
            byggde på. Det har visat sig så till vida att inte bara subventionerna
            utan även räntorna avgör vad nettoeffekten blir.
          </note>
          <note>
            Jag delar uppfattningen att bostadsrätterna befinner sig i en
            speciellt bekymmersam situation.
          </note>
          <note>
            Det beror på bl.a. att där inte finns möjligheter att slå ut
            eventuella besparingar på större bestånd.
          </note>
          <note>
            Dessutom byggdes en stor andel bostadsrätter under de sista åren
            på 1980-talet när produktionskostnaderna var höga. Kalkylerna
            grundades på fortsatt hög inflation och höga räntor.
          </note>
          <note>
            Sedan har vi fått uppleva att inflationen drastiskt gått ned
            och att statsfinanserna kräver besparingar.
          </note>
          <note>
            Denna situation måste pareras på olika sätt. Bo
          </note>
          <note>
            Lundgren har nämnt en del saker. Det finns bostadsbidragssystem,
            och det har tagits hänsyn till nya besparingar i detta avseende.
            Jag har själv varit med i finansutskottet och beslutat om fördelning
            av besparingar på en halv miljard kronor 1994 som inte berör de
            nya årgångarna. Sedan är det fråga om ytterligare 1 miljard kronor
            1995 och en halv miljard kronor 1996.
          </note>
          <note>
            En annan sak som är intressant att diskutera i sammanhanget och
            som är viktig är det långa perspektivet för bostadsrätterna. Vi
            kristdemokrater har arbetat fram en rapport om bostadsrätternas
            situation. Vi pekar på den skuldbomb som finns inbyggd i många
            bostadsrättsföreningar. Kalkylerna har grundats på höga produktionskostnader
            och en hög skuldsättning men också på att inflationen skulle amortera
            bort skulderna. Därför har det inte lags in några större amorteringar
            för dem som bor i bostadsrätt. Hela boendekalkylen har byggt på
            att inflationen skulle rädda en del av kalkylen. När inflationen
            sjunker och vi kommer i ett läge där räntebidragen måste trappas
            ned hamnar vi i en bekymmersam situation. När räntebidragen efter
            ett antal år trappas ned har bostadsrättshavaren ingen avdragsrätt
            för den del i föreningens skuld som man har såsom bostadsrättshavare.
          </note>
          <note>
            Villaägaren har rätt att dra av sin skuld, men inte bostadsrättshavaren.
          </note>
          <note>
            I den här rapporten skissar vi kristdemokrater på olika förslag
            för att åstadkomma mer neutralitet mellan exempelvis villaägare
            och bostadsrättshavare. Vi har exempelvis tagit upp avdragsrätt
            även för föreningens skuld och räntebörda och samma nedtrappningsregler
            av boendesubventionerna för villor som för bostadsrätter. I dagens
            system ligger en skevhet, som är konstruerad under tidigare år
            av en gången majoritet i Sveriges riksdag.
          </note>
          <note>
            Min fråga till Bo Lundgren är: Vad händer i det långsiktiga persektivet
            i regeringens arbete? Pågår något arbete med att lägga fram förslag
            för att komma till rätta med den skuldbomb som jag tror är det
            kanske allvarligaste problemet i dagens situation?
          </note>
          <note>
            På många håll i landet är bostadssituationen bekymmersam när
            det gäller bostadsrätter och boende i övrigt. Men framför allt
            ser jag en stor fara när nedtrappningarna av subventionerna slår
            igenom om några år och inflationen fortfarande är låg och den
            här skulden skall betalas, om man som privatperson inte har någon
            avdragsrätt för den.
          </note>
          <note>
            För att hjälpa till i det arbete som jag hoppas pågår -- eller
            i alla fall borde komma i gång -- i
          </note>
          <note>
            Finansdepartementet skulle jag vilja överlämna vår rapport från
            kds. Jag hoppas att den skall vara till nytta i statsrådets fortsatta
            arbete.
          </note>
          <note type="speaker">
            Anf. 13 Statsrådet BO LUNDGREN (m):
          </note>
          <note>
            Fru talman! Lars Stjernkvist tyckte att jag skulle bidra till
            att undanröja orsakerna till att så många människor har det besvärligt
            i dag. Det är just det som jag gör. I det politiska valet i september
            1991
          </note>
          <note>
            undanröjdes en av de stora orsakerna, nämligen den förra regeringen.
            Det är ju den förra regeringens politik under 1980-talet som har
            lett till de allmänna ekonomiska problem som vi har att hantera.
          </note>
          <note>
            Det är också den bostadspolitik som bär den regeringens signum,
            inte minst med medverkan av
          </note>
          <note>
            Oskar Lindkvist här i riksdagen, som har skapat väldigt mycket
            av besvärligheterna. Oskar
          </note>
          <note>
            Lindkvist kommer att gå upp här i talarstolen och säga: Nu upprepar
            han sig igen! Men någonting som är fast klart dokumenterat måste
            man ta upp, eftersom Oskar Linkvist åtekommer med samma typ av
            frågeställningar gång efter annan.
          </note>
          <note>
            Oskar Lindkvist resonerade även mycket kring den allmänna ekonomisk-politiska
            situationen, vilket jag tycker är rimligt och bra. Bostadspolitiken
            måste ju numera ses i ett totalt ekonomisk-politiskt sammanhang.
            Oskar Lindkvist hänvisade till de många familjer som drabbas av
            den ena partens eller bägge parters arbetslöshet och de ekonomiska
            problem och andra problem som följer av detta.
          </note>
          <note>
            Det beror främst på tre saker. Det beror på de strukturella problem
            som byggdes upp under de senaste decennierna, en allför stor offentlig
            sektor och generösa transfereringssystem, som minskade produktiviteten
            på ett sätt som dämpade konkurrenskraften.
          </note>
          <note>
            Det beror också på de höga skatterna med sina snedvridande effekter,
            skatter som ändå inte räckte till för att undvika det strukturella
            budgetunderskott som redan i mitten av 70-talet växte fram, vilket
            i sin tur så småningom drev upp räntenivåerna.
          </note>
          <note>
            Det beror inte minst på den finanssektorkris som från år 1985
            och framåt har präglat ekonomin och svarar för det största problemet
            bakom dagens nedgång, och som också är motivet till uppgången
            i dagens byggkostnader som är så förödande.
          </note>
          <note>
            Problemet är att dessa hus byggdes alldeles för dyrt.
          </note>
          <note>
            Det kan väl inte ens Oskar Lindkvist beskylla den här regeringen
            för att ha åstadkommit. Det är ju
          </note>
          <note>
            Oskar Lindkvist och de som var beredda att lura hyresgäster och
            bostadsrättshavare att göra glädjekalkyler, att tro på en hög
            inflation och att acceptera byggkostnader som var fullkomligt
            orimliga, som har gjort det.
          </note>
          <note>
            Det som vi nu ägnar oss åt är att försöka förbättra situationen
            och få en ny sådan. Samtidigt som vi gör de nödvändiga åtgärderna
            försöker vi så långt möjligt lindra effekterna av den förra regeringens
            bostadspolitik för de människor som drabbats av den. Att rensa
            upp i den sörjan är inget roligt arbete. Det måste jag säga.
          </note>
          <note>
            Låt oss se på kostnaderna för att producera den här trerumslägenheten
            på 72 m2 med normal standard -- det av alla så omhuldade exemplet.
            Den lägenheten kostade i bara ränteutgifter, med dåvarande byggkostnader
            och ränteläge, 9 300 per kr månad. Tycker Oskar Lindkvist att
            den summan är rimlig? Eller är det rimligt att den totala hyreskostnaden
            egentligen var över 11 000 kr? Är
          </note>
          <note>
            Oskar Lindkvist stolt över den politiken? Jag tar i litet grand,
            därför att jag tycker att vi går på tomgång i debatten. Var och
            en skall ju ta sitt ansvar, både i den finansiella och i den politiska
            sektorn.
          </note>
          <note>
            Vi har nu lyckats få ned byggkostnaderna. Vi har lyckats skapa
            utrymme för de räntesänkningar som sammantaget gör att motsvarande
            lägenhet i dag byggs med en ränteutgift på 5 700 kr per månad.
            Vi finner kanske att det blir mindre än så, om vi jämför med dagens
            räntenivå. Det är alltså dramatiska förändringar till det bättre.
            Det är det här som ger både dagens och morgondagens boende en
            bättre situation.
          </note>
          <note>
            Att gå in med åtgärder som syftar till att ta tillbaka det som
            åstadkommits för att ge en tillräcklig stramhet i finanspolitiken
            och därmed få ned räntorna skulle ju vara förödande för människorna
            i Sverige. En sådan politik är jag inte beredd att medverka till.
          </note>
          <note>
            Däremot skall vi naturligtvis vidta alla de åtgärder som vi kan
            som syftar till att lindra effekterna för de människor som drabbas
            av Socialdemokraternas bostadspolitik.
          </note>
          <note>
            Problemet med bostadsrätterna, som Stefan
          </note>
          <note>
            Attefall tog upp, är gränssättandet. Vi har t.ex. det extrema
            fallet där man i en förening har en fastighet, ingen fördelningsmöjlighet,
            samma årgång. Man ligger alltså illa till. När vi har lagt ut
            de 3 miljarder kronor som Socialdemokraterna hösten 1992 var överens
            med regeringen om att spara, har vi till skillnad från vad
          </note>
          <note>
            Socialdemokraterna då förutsatte lagt ut sparandet över tre år,
            med lindring under det första året för de senaste årgångarna.
            Det har regeringen gjort.
          </note>
          <note>
            Regeringen lägger nu fram ytterligare förslag för att förbättra
            deras situation. Vi ser också ljusglimtar i ekonomin, efter det
            mörker som skapades av den förra regeringen, vilket också, som
            Oskar Lindkvist själv sade, hjälper till. Vi försöker alltså ta
            hänsyn till den här kategorin och underlätta deras situation.
          </note>
          <note>
            Fastighetsbeskattningen, som Stefan Attefall tog upp, måste man
            fundera på när det gäller hur den skall utformas. Jan Francke
            har ett utredningsuppdrag där han redovisar vissa tankar om bostadsrättsföreningarnas
            beskattning för framtiden. Det finns ytterligare utredningsförslag,
            som det finns anledning att lägga fram på riksdagens bord under
            våren 1994. Visserligen kan jag inte förutse de eventuella svårigheter
            som finns i det här avseendet. Men det är i vart fall min ambition,
            för att på det viset kunna förbättra situationen. Då diskuteras
            ju bl.a. de frågor som
          </note>
          <note>
            Stefan Attefall tog upp i sitt inlägg här.
          </note>
          <note type="speaker">
            Anf. 14 LARS STJERNKVIST (s):
          </note>
          <note>
            Fru talman! Jag konstaterar att det inte är särskilt lätt att
            vara oppositionspolitiker i den här kammaren och i dessa tider.
            Först säger statsrådet
          </note>
          <note>
            Bo Lundgren att allt det som vi socialdemokrater har gjort är
            fel. Sedan säger Stefan Attefall att vi socialdemokrater inte
            har gjort ett dugg. I all min blygsamhet konstaterar jag att det
            vore bättre om de som företräder majoriteten i den här kammaren
            ägnade sig mer åt att regera och försöka styra landet och mindre
            åt att försöka skärskåda oppositionen. Jag säger detta särskilt
            av den anledningen att ni aldrig lyssnar på de kloka synpunkter
            som vi kommer med.
          </note>
          <note>
            Det som Bo Lundgren nu säger, i upprörda tongångar, om de 3 miljarderna
            och deras oerhörda betydelse för statsfinanserna, för saneringen
            av statsfinanserna och för respekten för den ekonomiska politiken,
            är inte trovärdigt.
          </note>
          <note>
            Stefan Attefall och många andra människor har fått kraftiga bostadskostnadsökningar,
            men Stefan
          </note>
          <note>
            Attefall tillhör de privilegierade, som har en rimlig chans att
            betala kostnadsökningarna. Han känner säkert till att åtskilliga
            av hans grannar har det kämpigare. Många har blivit arbetslösa,
            och många har det besvärligt på olika sätt.
          </note>
          <note>
            Hur skall jag kunna förklara för dem att de 3
          </note>
          <note>
            miljarderna är nödvändiga för att skapa balans i statens ekonomi,
            när regeringen och riksdagen samtidigt anser sig ha råd att skänka
            30 miljarder kronor skattefritt till företagen -- om än i ett
            vällovligt syfte --, när man anser sig ha råd att sänka bolagsskatten,
            när man sänker skatten för aktieägare?
          </note>
          <note>
            Jag kan förstå att det finns motiv för alla dessa åtgärder, men
            de innebär ändå att den oerhört disciplinerade budgetpolitiken,
            som statsrådet här slåss för när det gäller de 3 miljarderna,
            saknar trovärdighet.
          </note>
          <note>
            Vi är inte bara några övervintrade socialdemokrater som här i
            kammaren i förtvivlan försöker peka på vilka problem de människor
            har som framför allt bor i nyare hus, utan det gör i stort sett
            alla jag möter. Det är minsann inte bara påhejare av socialdemokratisk
            bostadspolitik, utan också en massa människor som delar Bo Lundgrens
            grundvärderingar när det gäller bostadspolitik, som säger att
            de hårda besparingar som nu genomförs av den sittande regeringen
            är felaktiga. Det är ekonomer, bankfolk och många andra. Jag ber
            ödmjukt statsrådet att namnge en som ger stöd för
          </note>
          <note>
            Bo Lundgrens uppfattning att den här besparingen är nödvändig
            för att rädda landets ekonomi.
          </note>
          <note type="speaker">
            Anf. 15 OSKAR LINDKVIST (s):
          </note>
          <note>
            Fru talman! Jag fick frågan om jag kände någon stolthet över
            den socialdemokratiska bostadspolitiken. Ja, jag är fruktansvärt
            stolt över den socialdemokratiska bostadspolitiken.
          </note>
          <note>
            Sverige är det enda landet i västvärlden som har haft och har
            möjligheter att föra en bostadspolitik där var och en skall kunna
            efterfråga en bostad som svarar mot behovet för familjen och för
            den enskilde medborgaren. Jag är fruktansvärt stolt över att det
            har förunnats mig under lång tid i svensk politik, som företrädare
            för svensk arbetarrörelse i Socialdemokratiska arbetarepartiet,
            att vara med om att bygga upp den sociala bostadspolitiken. Jag
            har också varit med om att bidra till att skapa de ekonomiska
            förutsättningarna för en sådan social bostadspolitik.
          </note>
          <note>
            Svaret på frågan om jag är stolt är ett obetingat, mycket bestämt
            ja.
          </note>
          <note>
            Bo Lundgren säger att han undanröjde en av orsakerna till svårigheterna
            på bostadsmarknaden genom att se till att det kom en ny regering
            1991.
          </note>
          <note>
            Men hur var det nu, Bo Lundgren? Vilka var det som utlovade hyressänkningar
            i valet 1991? Jag har för mig att det var Moderata samlingspartiets
            ordförande som t.o.m. utlovade hyressänkningar i kronor räknat.
            Centerpartiet utlovade också hyressänkningar.
          </note>
          <note>
            Det gjorde vi aldrig i socialdemokratin. Vi visste att det fanns
            ekonomiska problem som gjorde det svårt att lova några hyressänkningar.
            Hur kunde ni utlova hyressänkningar 1991?
          </note>
          <note>
            Under 1992 och 1993 har ni radikalt försämrat ekonomin för stora
            grupper i det svenska boendet.
          </note>
          <note>
            Det är helt ofattbart att ni har kunnat göra detta.
          </note>
          <note>
            Bo Lundgren känner till, genom att han har varit i riksdagen
            länge, att vi i socialdemokratin gjorde ansatser i slutet av 1988,
            1989 och 1990 att lägga in en byggskatt för att förhindra att
            resurserna togs från bostadsområdet. Det bidrog bl.a. till att
            öka kostnadsutvecklingen.
          </note>
          <note>
            Nu har jag talat till protokollet, och jag har bara ett litet
            önskemål om svar på denna fråga: Är Bo
          </note>
          <note>
            Lundgren klar över att det förslag som läggs fram i morgon --
            som jag antar är snarlikt den Danellska utredningen -- inte betyder
            någonting annat än att många bostadsrättsföreningar kommer att
            gå i konkurs och att många bostadsrättshavare inte kommer att
            kunna fortsätta att inneha sina bostadsrätter?
          </note>
          <note type="speaker">
            Anf. 16 STEFAN ATTEFALL (kds):
          </note>
          <note>
            Fru talman! Lars Stjernkvist framställer det som om det bara
            var Socialdemokraterna som var bekymrade för människor som har
            det svårt med hyror m.m. Jag kan försäkra Lars Stjernkvist och
            alla andra att även jag och många andra politiker, däribland alla
            från regeringspartierna, är bekymrade.
          </note>
          <note>
            De bekymmer man upplever är en utgångspunkt för att försöka hitta
            lösningar som är långsiktigt hållbara. Det är därför vi diskuterar
            bostadssubventioner och bostadspolitik. Vi skall ju inte gå tillbaka
            till hög inflation, stora statliga subventioner, som skapar ekonomiska
            problem i vårt land, utan vi måste försöka hitta en modell för
            att få bort problemen, som gör att vi får långsiktigt goda spelregler
            på bostadsmarknaden. Det var därför jag tog upp de långsiktiga
            aspekterna för bostadsrättsföreningarna, som har en speciellt
            bekymmersam situation.
          </note>
          <note>
            Jag tar fasta på vad Bo Lundgren sade, dvs. att det förhoppningsvis
            kommer ett förslag år 1994. Jag kan bara hälsa att vi kommer att
            bevaka frågorna och vara aktiva i diskussionerna, både i regeringskretsen
            och i riksdagsarbetet.
          </note>
          <note>
            Lars Stjernkvist påstod att jag hade sagt att
          </note>
          <note>
            Socialdemokraterna inte har gjort ett dugg i bostadspolitiken
            och att Bo Lundgren hade sagt att de har ställt till kaos. Problemet
            är bara att
          </note>
          <note>
            Socialdemokraterna tidigare ställde till kaos på det här området,
            och sedan dess har de sagt nej till alla förslag.
          </note>
          <note>
            Mitt exempel med det nya bostadsfinansieringssystemet visar bara
            att man med en politik som sänker räntorna också kan spara statliga
            pengar till subventionerna, utan att boendekostnaden blir högre.
            Vi måste finna en sådan politik, som är både kortsiktigt någorlunda
            rimlig och långsiktigt hållbar.
          </note>
          <note>
            När det gäller att försöka undvika besparingar kortsiktigt är
            Socialdemokraterna gärna med på noterna, men när det gäller att
            hitta långsiktiga, konstruktiva lösningar saknar de kreativitet.
            Jag skulle välkomna om Lars Stjernkvist och Oskar
          </note>
          <note>
            Lindkvist kunde bidra med sådant. Då tror jag att det skulle
            bli lättare att föra samtal i riksdagens utskott i de här frågorna.
            Tyvärr verkar det vara trögt på den punkten.
          </note>
          <note type="speaker">
            Anf. 17 Statsrådet BO LUNDGREN (m):
          </note>
          <note>
            Fru talman! Jag respekterar Oskar Lindkvist som person. Jag tycker
            dock att det är litet ledsamt att han, trots den säkert goda ambitionen
            med den politik han har företrätt, inte inser att man inte kan
            kalla en bostadspolitik för social som leder till att den egentliga
            kostnaden för en trerummare byggd i slutet av den socialdemokratiska
            regeringsperioden är 11 000--11 500 kr per månad. En sådan bostadspolitik
            är snarare asocial.
          </note>
          <note>
            Är vi inte överens, Oskar Lindkvist, om att det är där problemet
            ligger? Så höga kostnader kan inte vare sig skattebetalarna bära
            i form av subventioner -- det vore fel att utlova det --, de enskilda
            hyresgästerna eller bostadsrättshavarna, med sina hyror och bostäder.
          </note>
          <note>
            Det vi nu har gjort är att sänka kostnaderna och därmed pressa
            ned den totala hyreskostnaden i framtiden. Jag tog exemplet med
            en sänkt ränteutgift för samma lägenhet på tre år från 9 300
          </note>
          <note>
            kr till 5 700 kr per månad. Det är väl en rätt positiv effekt,
            Oskar Lindkvist? Det förslag som läggs fram i morgon kommer också
            att underlätta för en hel del av de personer som har problem.
          </note>
          <note>
            Jag vill alltså påstå att vi bedriver en i ordets egentliga bemärkelse
            social bostadspolitik, men det är ingen bostadspolitik som bygger
            på social ingenjörskonst, där man försöker planera fram allting
            -- med de risker som det har visat sig innebära. Vi har dragit
            ned byggkostnaderna.
          </note>
          <note>
            Dessutom får vi nästa år, så vitt jag kan bedöma, de lägsta hyresökningarna
            under lång tid totalt sett.
          </note>
          <note>
            Samtidigt minskar det totala behovet av kostnadsökningar för
            framtiden.
          </note>
          <note>
            I en debatt med mig i tisdags tyckte Lars Stjernkvist att fastighetsskatten
            absolut inte skulle höjas. Med tanke på de hyreshöjningar som
            skulle kunna inträffa nästa år om fastighetsskatten ökade automatiskt,
            är det förvånansvärt att Lars
          </note>
          <note>
            Stjernkvist nu anser att man skall höja fastighetsskatten. Han
            sade ju att man skall göra det i stället för att spara 3 miljarder,
            utlagt på det sätt som vi har föreslagit. Det där med att ha homogenitet
            i synpunkterna kan alltid diskuteras.
          </note>
          <note>
            Människor ställs ibland inför ett enda problem, nämligen detta:
            Är just den här besparingen den rätta? Då säger de kanske: Nej,
            just det här behöver vi inte göra, utan vi kan ta det någon annanstans
            i stället.
          </note>
          <note>
            Det är helheten som är det viktiga. Vi måste föra en finanspolitik
            som är tillräckligt stram, och då är det här en mycket viktig
            ingrediens för att räntorna skall kunna sänkas totalt sett.
          </note>
          <note>
            Lars Stjernkvist tog sedan upp frågan om företagsbeskattningen.
            Man skall ju aldrig beta i de hagar som man inte kan hantera frågorna
            i.
          </note>
          <note>
            Lars Stjernkvist säger att regeringen skulle skänka
          </note>
          <note>
            30 miljarder till företagen. Jag vet inte vad det är för 30 miljarder,
            men antagligen är det skatteutjämningsreservbeloppet, det halva
            belopp som återförs till företagen utan skattekonsekvenser. Anser
            Lars Stjernkvist att dessa 30 miljarder är statens pengar? Är
            det företagens pengar? Ja, naturligtvis är det företagens pengar,
            ingenting annat än företagens pengar. Det är pengar i företagen
            som ni med ert skattesystem har ansett aldrig egentligen skall
            beskattas. De skall vara obeskattade som reserver i ett fortfarighetstillstånd.
          </note>
          <note>
            Det som händer nu när vi ändrar bolagsskatten och ägarbeskattningen
            är att hälften av det här skattas av, dvs. skatteinkomsterna blir
            större än de annars skulle bli. Det är ingen gåva. Det är företagens
            pengar. Skattekonsekvenserna blir nu större än annars. Det innebär
            att bolagsskatten höjs, den sänks inte. Bolagsskatten i sig höjs,
            och det är en delfinansiering av lindringarna vad gäller dubbelbeskattningen.
            Den andra är en höjning av arbetsgivaravgiften med 0,2 %, dvs.
            att vi finansierar denna lindring inom ramen för näringslivssektorn,
            precis som socialdemokraterna själva har krävt. För inte tycker
            väl Lars Stjernkvist och Oskar Lindkvist att det är bra att vi
            har kvar den dubbelbeskattning som hindrar framväxten av de nya
            jobb som gör att man lättare kan hantera också sin bostadssituation?
          </note>
          <note type="speaker">
            Anf. 18 OSKAR LINDKVIST (s):
          </note>
          <note>
            Fru talman! Jag förklarade tidigare att jag var stolt över den
            socialdemokratiska bostadspolitiken. Nu säger Bo Lundgren att
            han är stolt över regeringens bostadspolitik. Eftersom de är fullständigt
            åtskilda i sin uppläggning, har vi klarat ut var vi står politiskt.
            Det behöver inte råda något tvivel på den punkten i den fortsatta
            debatten.
          </note>
          <note>
            Jag skulle vilja säga ett par saker som jag tror kan spela en
            viss roll för fortsättningen på den här debatten. Jag kommer att
            nästa vecka framställa en interpellation om bostadspolitiken.
            Det har jag bestämt när jag hört Bo Lundgren lägga ut resonemanget
            om bostäderna. Jag tror att det är väldigt viktigt att vi får
            en debatt, där vi tar upp bostadspolitiken till diskussion och
            där vi klargör våra ståndpunkter, så att folk kan gå till riksdagsprotokollet
            och se vad vi har deklarerat för synpunkter på bostadspolitiken.
            Det är svårt för både mig och Bo Lundgren att i en debatt av det
            här slaget ordentligt klara ut de synpunkter som vi har på bostadspolitiken.
          </note>
          <note>
            Jag har nu tagit upp frågan om bostadsrättsföreningarnas prekära
            situation. Det gäller de bostadsrättsföreningar som sedan 1988
          </note>
          <note>
            och framåt råkat i ett utomordentligt besvärligt läge som innebär,
            och har inneburit för flertalet av dem, att de har fått gå i konkurs.
          </note>
          <note>
            Jag sade i en tidigare replik till Bo Lundgren att det inte bara
            var bostadsrättsföreningar jag talar för.
          </note>
          <note>
            Det finns också villaägare som har tagit lån, för de vill bo
            i villa. De har valt denna boendeform. De har varit beredda att
            satsa på den boendeformen.
          </note>
          <note>
            De har också nu råkat ut för besvärligheter. De kunde ju inte
            förutse att det inte skulle finnas en arbetsmarknad som ger jobb.
            De kunde inte förutse att det skulle vara arbetslöshet och att
            bostadsområdet skulle få bära så enorma kostnader som det har
            blivit genom regeringens politik.
          </note>
          <note>
            Därtill kommer att åtskilliga bostadsrättsinnehavare har fått
            lämna hus och hem.
          </note>
          <note>
            En politik, Bo Lundgren, som tvingar folk i Sverige att lämna
            de bostäder de har varit beredda att satsa och offra på, vilket
            den ekonomiska utvecklingen i samhället genom regeringens politik
            har omöjliggjort, tycker jag inte är någonting att vara stolt
            över.
          </note>
          <note>
            Men som sagt vi har inom socialdemokratin ett program för arbeten
            och ett program för bostäder.
          </note>
          <note>
            Jag skall framställa en interpellation så att vi båda får tillfälle
            att ta upp en rejäl bostadspolitisk debatt.
          </note>
          <note type="speaker">
            Anf. 19 Statsrådet BO LUNDGREN (m):
          </note>
          <note>
            Fru talman! Jag tycker att det alltid är trevligt att föra en
            debatt för att klargöra olika alternativ. Inte minst är det viktigt
            för medborgarna att se vad man har att vänta sig efter ett val.
            Då måste man titta på de effekter som politiken enligt det ena
            eller det andra alternativet har fått. Oskar Lindkvists politik
            ledde till att mot slutet av den period då han hade möjlighet
            att påverka bostadspolitiken var ränteutgifterna för en nyproducerad
            trerummare
          </note>
          <note>
            9 300 kr i månaden. I år och sannolikt också nästa år är de 5
            700 kr. Då kan vi diskutera vad som är rimligt. Oskar Lindkvist
            svarade inte på frågan om det är rimligt med 9 300 i ränteutgifter.
            Jag skall inte ställa frågan igen bara för att konstatera att
            svaret uteblir.
          </note>
          <note>
            Oskar Lindkvist förde in väldigt mycket i debatten -- frågan
            om den ekonomiska politiken i stort. Allt detta för ju för långt
            för att diskutera vidare nu. En sak skall vi dock konstatera:
            Vi hade ett väldigt svårt utgångsläge när vi inledde regeringsarbetet,
            därför att vi var på väg in i en ekonomiskt mycket besvärlig situation,
            vilket vi förutsåg och redovisade för medborgarna i 1991 års val.
            Till skillnad från Allan Larsson talade vi inte i valrörelsen
            så mycket om vändpunkter. Det fanns ingen vändpunkt att förutse,
            utan vi förutsåg stora problem för framtiden. Det har lett till
            allmänna ekonomiska problem för många hushåll. Det är beklagligt.
          </note>
          <note>
            Då måste vi starta en ekonomiskt politik som ger ny växtkraft
            i den svenska ekonomin. En väldigt viktig sak är att skapa förutsättningar
            för att få ner räntan. Det gynnar oss alla och inte minst bostadsområdet.
          </note>
          <note>
            Det här är alltså en oerhört stor debatt att föra. Vi får nöja
            oss i dag med att fundera igenom vad er politik innebar och vad
            vår politik innebär.
          </note>
          <note>
            Siffrorna talar för sig själva, Oskar Lindkvist. Jag ser fram
            emot den kommande debatten.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1993/94:10 om åtgärder mot införsel
            av narkotika i ett EG-
          </note>
          <note>
            perspektiv
          </note>
          <note type="speaker">
            Anf. 20 Statsrådet BO LUNDGREN (m):
          </note>
          <note>
            Fru talman! Sverre Palm har mot bakgrund av skatteutskottets
            utfrågning ''Tullen i ett EG-
          </note>
          <note>
            perspektiv'' frågat mig vilka åtgärder regeringen föreslår för
            att Sverige även i ett EG-perspektiv effektivt skall kunna begränsa
            införseln av narkotika.
          </note>
          <note>
            Jag vill inledningsvis framhålla att en ökad illegal införsel
            av narkotika till Sverige vid ett svenskt medlemskap i EG är oacceptabel.
            Regeringen har för avsikt att vidta alla de åtgärder som erfordras
            för att upprätthålla ett skydd mot sådan införsel även gentemot
            andra EG-länder.
          </note>
          <note>
            Detta kan ske främst genom det fördjupade samarbete med andra
            EG-länders behöriga myndigheter som ett medlemskap ger möjlighet
            till och genom en bevakning vid gränserna, dock inte i form av
            stickprov. I Storbritannien, som har en geografisk belägenhet
            som påminner om Sveriges, har sådana metoder tillämpats med stor
            framgång.
          </note>
          <note>
            Detta är frågor som behandlas av den interdepartementala arbetsgruppen
            för utredning av frågor om gränskontroller och gränsformaliteter
            i ett EG-medlemskapsperspektiv. Arbetsgruppens rapport väntas
            inom kort. Genom rapporten bör vi få en mer detaljerad bild av
            hur ett sådant skydd skall kunna utformas.
          </note>
          <note>
            Det finns därför goda skäl att tro att vi vid ett medlemskap
            i EG kan upprätthålla ett gott skydd mot illegal införsel av narkotika
            från eller via andra
          </note>
          <note>
            EG-länder.
          </note>
          <note type="speaker">
            Anf. 21 SVERRE PALM (s):
          </note>
          <note>
            Fru talman! Jag tackar statsrådet för svaret på min interpellation.
            Den är ställd med utgångspunkt i den oro som vi socialdemokrater
            upplever ute i landet och som vi finner bland tullpersonalen över
            hur Sverige effektivt skall kunna bekämpa införseln av narkotika
            i ett EG-perspektiv.
          </note>
          <note>
            Vi har i motioner till riksdagen föreslagit åtgärder där vi klargör
            de socialdemokratiska kraven om ökade befogenheter för Tullen,
            vilka tyvärr har avslagits av riksdagen. Vi delgav statsrådet
            detta i den utfrågning som skatteutskottet hade den 4 maj i år.
            Då som nu fick vi inga konkreta svar på hur
          </note>
          <note>
            Tullverket skall uppträda i ett EG-perspektiv.
          </note>
          <note>
            Statsrådet hänvisar i svaret i dag till att utredningen om gränskontroller
            och gränsformaliteter väntas att inom kort lämna sin rapport.
            Här vill jag fråga statsrådet Lundgren: Hur mycket försenad är
            denna rapport? Hinner Bo Lundgren springa i kapp
          </note>
          <note>
            EG-tåget? För tiden går, och det är väldigt bråttom nu att lämna
            förslag på hur regeringen tänker lösa frågan om gränskontrollen
            och Tullens möjligheter att effektivt begränsa införseln av narkotika,
            droger och andra farligheter över huvud taget.
          </note>
          <note>
            Får vi tid på oss också för den demokratiska process med information
            och inhämtande av synpunkter, som skall föregå folkomröstningen?
            Det är således ett demokratiskt krav, att regeringsförslaget kommer
            i god tid.
          </note>
          <note>
            Mina frågor är: Klarar regeringen att hålla tidtabellen? När
            kan vi förvänta oss ett förslag?
          </note>
          <note type="speaker">
            Anf. 22 MARTIN NILSSON (s):
          </note>
          <note>
            Fru talman! Jag får tacka för det svar som statsrådet har givit.
            Detta är en viktig fråga som behöver diskuteras. Det finns i dag
            en stor oro inför EG-
          </note>
          <note>
            medlemskapet och begreppet öppna gränser och vad detta kommer
            att innebära för narkotikahanteringen. Det finns också en oro
            som föranleds av den debatt som förs i många EG-
          </note>
          <note>
            stater, framför allt i många europeiska huvudstäder, om att i
            olika former legalisera narkotikamissbruk och i kontrollerade
            former göra narkotika mer lättillgängligt, dvs. det som brukar
            kallas för harm-reduction. Den oron är självfallet befogad här
            i Sverige. Statsrådet Lundgrens partikamrater i Fria moderata
            studentförbundet jobbar enligt samma linje. Det är oroande att
            den tendensen finns inom svenskt politiskt liv. Det är därför
            viktigt att vi här och nu statuerar tydliga exempel och att vi
            klargör att ett svenskt EG-
          </note>
          <note>
            medlemskap inte kommer att innebära några förändringar.
          </note>
          <note>
            Personligen är jag, liksom statsrådet, en av dem som är positivt
            inställd till ett svenskt EG-
          </note>
          <note>
            medlemskap. Just därför är det oerhört viktigt att markera vad
            som skall gälla inför framtiden.
          </note>
          <note>
            Statsrådet har skrivit i svaret att det inte är aktuellt med
            stickprovskontroller. De nuvarande reglerna för EG-ländernas gränskontroller
            förutsätter att det finns en välgrundad misstanke för att man
            skall kunna kontrollera och göra ingrepp mot dem som reser över
            gränserna. I Storbritannien tillämpas detta på ett något annorlunda
            sätt än vad man gör i t.ex. Holland. I Storbritannien hävdar man
            att man aldrig har haft stickprovskontroller. När man gör ingrepp,
            gör man det utifrån kännedom om olika personer och utifrån generella
            misstankar. Man har inte alltid så väldokumenterade och välgrundade
            misstankar. Detta påminner ganska mycket om det system som vi
            har i Sverige i dag. Ett strikt stickprovssystem innebär ju att
            man kontrollerar t.ex. var sjunde person, men det systemet har
            vi inte i Sverige. Här kontrollerar man personer som man av olika
            anledningar misstänker för att föra in olagliga varor.
          </note>
          <note>
            Kommer vi att kunna behålla det nuvarande systemet? Ser statsrådet
            några likheter mellan
          </note>
          <note>
            Storbritanniens och Sveriges system? Är det statsrådets avsikt
            att försöka att upprätthålla det svenska systemet?
          </note>
          <note>
            Jag delar Sverre Palms uppfattning när det gäller tidsplanen.
            Jag är litet oroad över att man inte har kommit längre i de pågående
            förhandlingarna. Det sitter fortfarande en interdepartemental
            grupp för att utreda dessa frågor. Jag tycker nog att regeringen
            borde försöka att skynda på det hela.
          </note>
          <note>
            Formuleringen ''det finns goda skäl att tro'' gör mig litet oroad.
            Denna formulering påminner om den formulering som i samband med
            EG-förhandlingar brukar användas kring den svenska offentlighetsprincipen.
            Man brukar hävda att det inte behövs några förhandlingar om offentlighetsprincipen.
            Frågan kommer ändå att lösas, eftersom offentlighetsprincipen
            inte avviker på något sätt.
          </note>
          <note>
            Några konkreta frågor: Kommer regeringen att ta upp dessa frågor
            i förhandlingarna? Finns det någon anledning att redan i förhandlingarna
            slå fast att den modell som tillämpas i Sverige när det gäller
            gränskontroller kommer att gälla även i framtiden?
          </note>
          <note type="speaker">
            Anf. 23 KARL GUSTAF SJÖDIN (nyd):
          </note>
          <note>
            Fru talman! Statsrådet Bo Lundgrens svar föranleder mig att ställa
            en del frågor. Jag skall inte inveckla mig i diskussioner om
          </note>
          <note>
            Frankfurtresolutionen och annat som är på gång ute i Europa.
            Den diskussionen får vi ta en annan gång.
          </note>
          <note>
            I anledning av statsrådets svar, att regeringen har för avsikt
            att vidta alla de ågärder som erfordras för att upprätthålla ett
            skydd mot en sådan införsel, vill jag ställa följande frågor.
          </note>
          <note>
            Martin Nilsson talade om den engelska tullens sätt att arbeta.
            Man gör inte några stickprovskontroller.
          </note>
          <note>
            Man har civil personal som inte är uniformerad.
          </note>
          <note>
            Misstankegraden är lägre, och man jobbar operativt i hela landet.
            Med tanke på det som statsrådet sade om att regeringen har för
            avsikt att vidta alla åtgärder som erfordras, har Ny demokrati
            väckt ett antal motioner i vilka vi har begärt att det skall bli
            tillåtet att använda okonventionella spaningsmetoder. I Sverige
            är det inte tillåtet med s.k. kontrollerade leveranser, dvs. att
            polispersonal sköter leveranser till Sverige för att eventuellt
            kunna sätta fast någon här i landet som befinner sig högre upp
            i narkotikahierarkin. Jag skulle gärna vilja att statsrådet Lundgren
            ytterligare utvecklade vad han menar med att regeringen skall
            vidta alla åtgärder som erfordras.
          </note>
          <note type="speaker">
            Anf. 24 WIDAR ANDERSSON (s):
          </note>
          <note>
            Fru talman! Martin Nilsson talade i sitt anförande om drogliberalismen
            i en del av länderna i det övriga Europa. Detta är väldigt viktigt
            och måste påverka den svenska regeringens och riksdagens handläggning
            av dessa frågor.
          </note>
          <note>
            Eftersom vår restriktiva hållning när det gäller narkotikafrågorna
            är allmänt accepterad -- jag tror att det är en av de frågor där
            regering, riksdag och medborgarna i stort sett är överens -- har
            naturligtvis narkotikafrågan i diskussioner om EG-
          </note>
          <note>
            medlemskap blivit -- och kommer att bli -- ett starkt slagträ
            som framför allt kommer att användas av nej-sidan. Rader av mer
            eller mindre underbyggda påståenden florerar.
          </note>
          <note>
            När det gäller den specifika fråga som Sverre Palm ställer i
            sin interpellation, är narkotika för Sveriges del en importvara.
            Man räknar med att ca 80--90 %
          </note>
          <note>
            av den narkotika som finns i Sverige importeras från EG-området.
            I EG-parlamentet finns det en stor oro som är väl underbyggd.
            I februari 1994
          </note>
          <note>
            skall det hållas en omröstning om huruvida EG-
          </note>
          <note>
            parlamentet skall uttala sig för en legalisering av det som man
            brukar kalla lätt narkotika. Det är framför allt gröna partier
            i Holland, de södra delarna av
          </note>
          <note>
            Schweiz och i Italien som driver den här linjen. Här hemma är
            det oroväckande nog med de nyliberala krafterna -- som visserligen
            ännu är isolerade i studentförbundet, men ändå -- som driver en
            legalisering.
          </note>
          <note>
            I anledning av Sverre Palms interpellation vill jag fråga två
            saker. Jag vill först betona den fråga som
          </note>
          <note>
            Martin Nilsson ställde när det gäller möjligheten till fortsatta
            stickprovskontroller. Det är viktigt att vi i riksdagen blir tydliga
            i vårt budskap till medborgarna om hur den fortsatta svenska restriktiva
            narkotikapolitiken kommer att se ut.
          </note>
          <note>
            För det andra vill jag fråga: Vilka kontakter har regeringen
            i sitt EG-förberedande arbete med de olika medlemsländerna, framför
            allt med de länder som har skrivit under Schengenkonventionen,
            angånde olika metoder och arbetsplaner för att förhindra legaliseringsförespråkarnas
            frammarsch i
          </note>
          <note>
            Europa, som vi alla har anledning att vara oroade över?
          </note>
          <note type="speaker">
            Anf. 25 Statsrådet BO LUNDGREN (m):
          </note>
          <note>
            Fru talman! Det här var många detaljfrågor. Jag skall i det här
            inlägget försöka utveckla synen på vad som kan göras. Sedan får
            vi se om några ytterligare detaljfrågor återstår.
          </note>
          <note>
            Först och främst kan jag konstatera att vi alla är rörande överens
            om att detta är en synnerligen viktig fråga. Vi har också en gemensam
            utgångspunkt i att till varje pris förhindra en liberalisering
            eller legalisering i Sverige av det som skulle kunna kallas för
            lättare droger. Detta tror jag att vi är överens om. Vi kan därför
            lämna frågan därhän.
          </note>
          <note>
            EG-medlemskapet kommer att innebära vissa förändringar vad gäller
            narkotikabekämpningen.
          </note>
          <note>
            Men min bedömning är att det rätt utnyttjat från vår sida totalt
            sett kommer att kunna bli förbättrade möjligheter, vilket naturligtvis
            är vår ambition.
          </note>
          <note>
            Det är givet att det till följd av EG-medlemskapet blir bättre
            möjligheter till en fördjupad samverkan med motsvarande myndigheter
            i de andra medlemsländerna. Det innebär att vi gemensamt med dessa
            länder kommer att kunna bygga upp ett bättre skydd och en bättre
            bekämpning av de stora internationella organisationerna på det
            här området. Detta är ganska oomtvistat. Allt annat givet innebär
            reglerna om ett fritt varuflöde problem. I det sammanhanget kommer
            bl.a. frågan om stickprovskontroll in. Även här kommer det i fortsättningen
            att finnas möjligheter bl.a. genom att vi kan begränsa den nuvarande
            strikta kontrollen så att vi får resurser över som kan användas
            för insatser mot just droger och andra farliga varor. Det är viktigt
            att komma ihåg att
          </note>
          <note>
            Romfördragets 36:e artikel medger införselförbud bl.a. för att
            skydda liv och hälsa. Det finns alltså genom Romfördraget möjligheter
            att vidta sådana åtgärder. Syftet med sådana kontroller kan emellertid
            inte vara att kontrollera det allmänna varuflödet.
          </note>
          <note>
            Vi skall se till att vi också i fortsättningen skall kunna göra
            kontroller som förebygger narkotikainförsel. Detta innebär att
            man får se verksamheten som brottsbekämpande snarare än som en
            gränskontrollverksamhet. På samma sätt som i dag kan man bygga
            kontroller på underrättelser eller erfarenheter av riskprofiler
            och motsvarande. På detta vis jobbar man i stor utsträckning i
            dagsläget, och den möjligheten kommer att finnas kvar.
          </note>
          <note>
            Inom ramen för det som medges inom EG och som bygger på Romfördraget
            finns det goda möjligheter att t.o.m. förstärka just satsningen
            på den typen av riktade insatser samt möjligheter till fördjupade
            insatser inom landet. I detta sammanhang kommer naturligtvis både
            Tullen och Polisen att utnyttjas med den kompetens de har på området.
            Den exakta fördelningen av arbetet kan alltid diskuteras. Dessa
            frågor är viktiga och grannlaga, vilket gör att det pågår ett
            noggrannt arbete för att ta tillvara varenda möjlighet som finns
            för att förbättra den situation som är i dagsläget. Jag är övertygad
            om att tidtabellen kommer att hålla, dvs. att vi inom en rimlig
            tid efter en rejäl prövning kommer att kunna förelägga riksdagen
            de förslag som behövs.
          </note>
          <note>
            Slutligen när det gäller Tullen och Polisen sköts de internationella
            kontakterna i första hand av handläggare i Finansdepartementet
            respektive
          </note>
          <note>
            Justitiedepartementet.
          </note>
          <note>
            Sammanfattningsvis är min bedömning att det blir förbättringar
            vad gäller den större samverkan och när det gäller möjligheten
            att bekämpa den större organiserade brottsligheten. Vi bör också
            kunna få mer resurser för att även i fortsättningen kunna hantera
            en speciellt riktad kontroll av olaga narkotikainförsel, även
            om det inte blir en generell varuflödeskontroll på det sätt som
            är i dag.
          </note>
          <note type="speaker">
            Anf. 26 SVERRE PALM (s):
          </note>
          <note>
            Fru talman! Det är riktigt att vi är överens om denna viktiga
            fråga, att Sverige måste ha ett bra skydd och att Tullen i ett
            EG-perspektiv kommer att ha en stor möjlighet att bekämpa införsel
            av narkotika.
          </note>
          <note>
            Jag skall först uppehålla mig litet vid frågan om stickprov som
            togs upp av Martin Nilsson. EG-
          </note>
          <note>
            minister Ulf Dinkelspiel har uttalat en stark sympati för tanken
            om fortsatta stickprovskontroller. Han förutsatte t.o.m. att de
            vid misstanke om narkotikabrott skulle kunna förstärkas. Vi har
            nu fått höra av statsrådet
          </note>
          <note>
            Lundgren att stickprovskontroller inte är möjliga.
          </note>
          <note>
            Är det Bo Lundgrens ord som gäller eller kan Bo
          </note>
          <note>
            Lundgren klarlägga varför Ulf Dinkelspiel har en annan uppfattning
            i frågan? Det är trots allt genom stickprovskontroller som man
            vid Tullen har gjort de stora beslagen.
          </note>
          <note>
            Jag fick besked om att tidtabellen skall hålla. Jag frågade också
            hur försenad rapporten är, eftersom den såvitt jag förstår är
            styrande. Jag har efterlyst rapporten i en debatt här i kammaren
            med Carl
          </note>
          <note>
            Fredrik Graf, och den har också efterfrågats vid andra tillfällen.
            Den skall ju ge underlag för de beslut som skall fattas.
          </note>
          <note>
            Kan statsrådet i dag ge oss några besked om huruvida rapporten
            innehåller förslag om vidgade befogenheter för Tullens personal?
            Hur får personalen uppträda om de misstänker eller bara får en
            intention om att något är på gång? Kommer
          </note>
          <note>
            Tullen att få verka över hela landets yta såsom i
          </note>
          <note>
            Danmark och Frankrike bl.a.? Vilka ändringar är man på gång att
            föreslå i de svenska lagar som behöver ändras? Hur långt har man
            kommit med det arbetet?
          </note>
          <note type="speaker">
            Anf. 27 MARTIN NILSSON (s):
          </note>
          <note>
            Fru talman! Jag instämmer i mångt och mycket i det som Sverre
            Palm sade. Det är ändå ett positivt besked att det finns en enighet
            kring dels den svenska narkotikapolitiken, dels intentionen att
            man skall försöka begränsa bruket och införseln av narkotika.
          </note>
          <note>
            Jag hoppas att jag kan dela statsrådets förhoppning att det blir
            förbättringar, men jag tycker att det är regeringens plikt och
            skyldighet att nu på område efter område försöka lyckas med att
            bevisa detta för medborgarna. Vi har ännu inte lyckats speciellt
            bra på detta område. Detta är ett av de områden där det i dag
            råder störst osäkerhet.
          </note>
          <note>
            Det är viktigt att poängtera att EG-medlemskapet inte behöver
            innebära att man inte kommer att ha möjlighet att göra de kontroller
            som man gör i dag, även om de kommer att ske i andra former och
            kanske möjligtvis utan uniformer osv. Men det viktiga är att veta
            att det i dag inte görs reguljära stickprovskontroller där var
            sjunde person plockas ut utan att, som statsrådet sade, i stället
            riskprofiler osv. plockas ut. Jag uppfattar statsrådets besked
            så, att det är regeringens intention att försöka upprätthålla
            möjligheten att göra kontroll av riskprofilsgrupper. Detta hoppas
            jag kommer att ske även i fortsättningen. Även om vi får ett bättre
            samarbete mellan olika poliser på ett europeiskt plan, måste man
            komma ihåg att den största mängden tillslag i dag görs just vid
            gränserna. Det måste även i framtiden finnas en riktig bevakning
            eller kontroll i någon bemärkelse.
          </note>
          <note>
            Det är nu viktigt att få klara besked från regeringen om hur
            detta kommer att drivas. Exemplet från
          </note>
          <note>
            Storbritannien visar att det är möjligt. Men jag tycker ändå
            att det är viktigt att den svenska regeringen tar upp dessa frågor
            vid medlemskapsförhandlingarna och att man talar om vilken linje
            vi står för samt att vi vill ansluta oss till den modell som Storbritannien
            i dag jobbar efter.
          </note>
          <note>
            Om regeringen driver en sådan linje, tror jag att vi har stora
            förutsättningar att bli eniga kring frågan om hur Tullen i ett
            EG-perspektiv skall se ut.
          </note>
          <note type="speaker">
            Anf. 28 Statsrådet BO LUNDGREN (m):
          </note>
          <note>
            Fru talman! Jag vet inte om jag uttryckte mig på ett sätt så
            att Sverre Palm missförstod mig. Innan jag kommer in på frågorna
            om gränskontroller, stickprov och annat, vill jag beträffande
            det som
          </note>
          <note>
            Martin Nilsson tog upp om problemen med att övertyga opinionen
            om att EG-medlemskapet inte leder till negativa konsekvenser på
            det ena och det andra området, säga att EG-medlemskapet inför
            framtiden är oerhört centralt och viktigt för oss alla.
          </note>
          <note>
            I takt med att förhandlingresultat kommer fram har vi en gemensam
            uppgift att redovisa dessa. Även de frågor som man kan hantera
            utan förhandlingar bör redovisas.
          </note>
          <note>
            Vi skall ju inte välja att förhandla om frågan om att använda
            de nuvarande möjligheterna inom EG. Då ifrågasätter vi ju möjligheterna
            som sådana.
          </note>
          <note>
            Jag kanske uttryckte mig oklart, men jag sade att vi måste fortsätta
            att, förutom den övergripande samverkan, behålla någon form av
            kontrollverksamhet i anslutning till våra inre gränser i syfte
            att förhindra olaga införsel av narkotika. Det gäller alltså inte
            dagens generella kontroll av varuflödet som sådant, utan det måste
            vara en inriktning på narkotika. Det är det som är viktigt. Vi
            har ju goda förutsättningar att utnyttja vår geografiska position
            för att uppnå detta.
          </note>
          <note>
            Som jag tolkar det, finns det möjlighet att, inom
          </note>
          <note>
            Romfördraget och dess paragraf med förbud mot införsel av sådant
            som kan hota liv och hälsa, göra den typen av kontroller om man
            utformar dem på ett sätt som inte stör det legitima varuflödet.
            Det kommer man säkert att kunna göra på ett bra sätt.
          </note>
          <note>
            Överläggningen var härmed avslutad.
          </note>
          <note>
            8 § Svar på interpellation 1993/94:5 om kommunernas kostnader
            för bosnier som söker asyl
          </note>
          <note>
            Anf. 29 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Maud Björnemalm har mot bakgrund av regeringens beslut
            i juni 1993 om att i princip ca
          </note>
          <note>
            40 000 bosnier skall få permanent uppehållstillstånd i Sverige,
            i en interpellation frågat mig om regeringen är beredd att ge
            kommunerna full täckning för de kostnader som uppstår efter de
            18 månader som schablonbidraget beräknas täcka.
          </note>
          <note>
            Staten har ett övergripande ekonomiskt ansvar för flyktingmottagandet
            under flyktingens introduktion i det svenska samhället.
          </note>
          <note>
            Enligt den nuvarande ordningen för statlig ersättning till kommunerna
            för flyktingmottagande har kommuner som tagit emot flyktingar
            och vissa andra utlänningar för bosättning rätt till bl.a.
          </note>
          <note>
            schablonersättning. I denna schablonersättning, som infördes
            den 1 januari 1991, ingår huvuddelen av de olika former av statsbidrag
            som före denna tidpunkt lämnades till kommunerna för flyktingmottagande.
            Den avser bl.a. att täcka genomsnittlig kostnad för ekonomisk
            hjälp till försörjning och bostad under tillståndsåret och ytterligare
            tre år. Dessutom skall schablonersättningen täcka kostnaden för
            svenskundervisning och kommunens extra kostnader för barnomsorg,
            annan social service, skolundervisning, tolkverksamhet och administration
            under den första introduktionstiden samt huvuddelen av de särskilda
            bidrag som tidigare kunde lämnas av invandrarverket för olika
            ändamål.
          </note>
          <note>
            Samtidigt som schablonersättningen infördes betonades behovet
            av effektiva introduktionsinsatser för att flyktingar så fort
            som möjligt skall kunna bli delaktiga i det svenska samhället
            och kunna försörja sig själva. Jag vill också erinra om att kommunerna
            fr.o.m. den 1
          </note>
          <note>
            januari 1993 i lag har givits möjlighet att ställa som villkor
            att flyktingen följer en introduktionsplan som upprättats i samråd
            mellan den enskilde flyktingen och kommunen för att introduktionsersättning
            skall kunna beviljas.
          </note>
          <note>
            När nuvarande schablonersättning till kommunerna fastställdes
            var den genomsnittliga tid som en flykting var beroende av socialbidrag
            för sin försörjning 18 månader.
          </note>
          <note>
            Just nu pågår med hjälp av Kommunförbundet en uppföljning av
            kommunernas kostnader för flyktingmottagandet under de senaste
            åren. Den blir klar senare i höst. Regeringen kommer då att ta
            ställning till behovet av en förstärkning av schablonersättningen
            efter överläggningar med
          </note>
          <note>
            Svenska kommunförbundet. Utgångspunkten är att den princip som
            gäller sedan tidigare skall ligga fast: Staten skall även fortsättningsvis
            ha det fulla ekonomiska ansvaret för de kostnader schablonersättningen
            är avsedd att täcka.
          </note>
          <note>
            Om uppföljningen visar att kommunerna inte får den täckning av
            kostnaderna för mottagandet som varit avsedd kommer regeringen
            i budgetpropositionen i januari att lämna förslag om en utökad
            schablonersättning.
          </note>
          <note>
            Regeringen är medveten om att det tillfälligt kraftigt utökade
            flyktingmottagandet med anledning av den stora inströmningen av
            asylsökande från Bosnien-Hercegovina kommer att ställa stora krav
            på kommunernas mottagningsresurser. Om inte kommunerna förmår
            att tillfälligt öka sitt mottagande kommer många flyktingar att
            bli kvar på förläggningarna under lång tid. Det minskar deras
            möjligheter att försörja sig själva och bearbeta sina i många
            fall svåra upplevelser. Om flyktingarnas väntan på förläggning
            förlängs blir totalkostnaden för skattebetalarna högre och en
            eventuell framtida introduktion i det svenska samhället kan försvåras.
          </note>
          <note>
            Regeringen har den 13 oktober 1993 lämnat förslag till riksdagen
            att kommuner som kraftigt ökar sitt mottagande under sista kvartalet
            1993 och kalenderåret 1994 bör få ett extra stimulansbidrag utöver
            den vanliga schablonersättningen.
          </note>
          <note>
            Stimulansbidraget bör även kunna utgå till kommuner som redan
            i dag har ett stort mottagande men ändå ökar detta. Bidraget bör
            vara 25 000 kronor per mottagen flykting och utbetalas i två delar:
            en del när överenskommelse träffats mellan kommunen och Invandrarverket
            och en del när flyktingen kommer till kommunen, om det sker för
            den 1 oktober 1994.
          </note>
          <note>
            För invandrartäta storstadskommuner med stor inflyttning av flyktingar
            som redan tagits emot i en annan kommun föreslås att regeringen
            skall kunna besluta om särskilda regler för stimulansbidrag.
          </note>
          <note>
            Det finns även andra statliga insatser som är ägnade att underlätta
            kommunernas mottagande. För den stora gruppen bosniska asylsökande
            som i dag finns i Invandrarverkets förläggningssystem ordnas sedan
            några veckor tillbaka intensifierad svenskundervisning på förläggningarna.
            Dessutom skall kartläggning göras av flyktingarnas utbildningsbakgrund
            och arbetslivserfarenhet i syfte att underlätta kommunernas och
          </note>
          <note>
            Arbetsmarknadsverkets arbete med individuella introduktionsplaner.
          </note>
          <note>
            Det är också viktigt att lyfta fram behovet av arbetsmarknadspolitiska
            insatser för flyktingar och andra invandrare. I regeringens riktlinjer
            till AMS
          </note>
          <note>
            är de redan nu en prioriterad grupp. Särskilda medel har avsatts
            för åtgärder för invandrare och flyktingar samt för extra förmedlingspersonal
            som skall arbeta med gruppen. Regeringen avser att återkomma i
            budgetpropositionen med en bedömning av det fortsatta behovet
            av arbetsmarknadspolitiska åtgärder för flyktingar och av Arbetsmarknadsverkets
            resurser för detta ändamål.
          </note>
          <note>
            Slutsatsen är således att staten även fortsättningsvis kommer
            att ta det fulla ekonomiska ansvaret för de kostnader schablonersättningen
            är avsedd att täcka. Genom stimulansbidraget och de besked som
            i övrigt lämnats ges förutsättningar för kommunerna att ställa
            upp i den nuvarande extraordinära situationen. Det är min övertygelse
            att kommunerna nu ger plats för de flyktingar som får stanna i
            Sverige.
          </note>
          <note>
            Det behövs nu också en ordentlig mobilisering av de många frivilligorganisationer
            och föreningar som på många olika sätt har ett engagemang i flyktingmottagandet.
            Föreningsliv och frivilligorganisationer kan bl.a. medverka till
            att skapa de nödvändiga sociala nätverk som de nyanlända flyktingarna
            behöver för sin integration i det svenska samhället.
          </note>
          <note type="speaker">
            Anf. 30 MAUD BJÖRNEMALM (s):
          </note>
          <note>
            Fru talman! Jag tackar för svaret, men jag tycker att statsrådet
            gått runt min fråga.
          </note>
          <note>
            Det schablonbidrag som kommunerna i dag får beräknas täcka kostnaderna
            för ca 18 månder, som
          </note>
          <note>
            Birgit Friggebo sade. Bidraget infördes under högkonjunktur och
            var avsett att stimulera kommunerna att vidta mer aktiva åtgärder
            för flyktingar än man gjort tidigare. Avsikten var också att schablonbidraget
            skulle göra det möjligt för kommunerna att på ett mer flexibelt
            sätt arbeta med olika åtgärder för att integrera flyktingarna
            i det svenska samhället och underlätta möjligheterna att få ett
            arbete och kunna försörja sig.
          </note>
          <note>
            Schablonbidraget började gälla den 1 januari 1991.
          </note>
          <note>
            Riksdagen beslöt att regeringen noga skulle följa utvecklingen.
          </note>
          <note>
            Regeringen har nu fattat beslut om att ca 40 000
          </note>
          <note>
            bosnier skall få stanna i Sverige och att nära anhöriga också
            skall få komma.
          </note>
          <note>
            Det finns litet olika uppfattningar om hur många anhöriga det
            kan bli fråga om. 20 000--30 000, säger regeringen. Invandrarverket,
            som grundar sin uppfattning på erfarenheter från andra grupper,
            säger att antalet kan bli 45 000--50 000.
          </note>
          <note>
            Vilken siffra man än väljer -- ingen vet ju säkert --
          </note>
          <note>
            är det ett stort antal människor som på bästa sätt skall placeras
            ut i våra kommuner. Det här är en mycket speciell situation, också
            för kommunerna.
          </note>
          <note>
            Detta ställer oerhört stora krav på kommunerna.
          </note>
          <note>
            Många kommuner tvekar eller ställer sig avvisande till att ytterligare
            utöka sitt flyktingmottagande.
          </note>
          <note>
            Det tycker jag att man måste ha stor förståelse för.
          </note>
          <note>
            Men då blir naturligtvis flyktingarna kvar på förläggningarna
            -- med allt vad detta för med sig både för den enskilde och för
            staten.
          </note>
          <note>
            Den kommunala ekonomin är, som vi alla vet, hårt ansträngd i
            dag, och arbetsmarknadssituationen är minst sagt mörk. Staten
            har ett övergripande ekonomiskt ansvar för flyktingmottagandet
            under flyktingens introduktion i det svenska samhället, säger
            Birgit Friggebo. Det är naturligtvis riktigt.
          </note>
          <note>
            Men vad händer efter de 18 månaderna, då schablonbidraget är
            slut? Vems är ansvaret i denna speciella situation?
          </note>
          <note>
            De ganska många kommunalråd som varit i kontakt med mig säger
            att de inte klarar det här ekonomiskt. Man vet att det i det arbetsmarknadsläge
            som nu råder inte är troligt att flyktingarna i någon större utsträckning
            kan få ett jobb och försörja sig. Det är, tyvärr, den bistra verkligheten,
            och det vet man ute i kommunerna.
          </note>
          <note>
            När schablonbidraget är slut och flyktingen inte fått arbete
            och således inte kan försörja sig är det kommunernas socialtjänst
            som får träda in. Det betyder en kraftig kostnadsövervältring
            från staten till kommunerna.
          </note>
          <note>
            Det stimulansbidrag om 25 000 kr som regeringen föreslår räcker
            inte långt. Jag är inte lika optimistisk som Birgit Friggebo när
            det gäller detta med att kommunerna kommer att ta emot fler flyktingar
            med hjälp av de 25 000 kronorna.
          </note>
          <note>
            Om jag har tytt propositionen rätt är det inte heller alla kommuner
            som får de 25 000 kronorna, utan det gäller bara de kommuner som
            kraftigt ökar sitt mottagande. Vad betyder då ett kraftigt ökande
            mottagande? Är det en gång så mycket som man har tagit emot tidigare,
            eller är det två eller tre gånger mera?
          </note>
          <note>
            Om ett stort antal flyktingar, Birgit Friggebo, snabbt skall
            bosätta sig i landets kommuner borde väl alla ställa upp solidariskt.
            Men det finns kommuner som hittills har vägrat. Det gäller välmående
            kommuner som Danderyd och Lidingö, för att ge ett par exempel.
          </note>
          <note>
            Skall de här kommunerna och andra slippa ta sitt ansvar även
            i fortsättningen? Eller har regeringen några planer eller metoder
            när det gäller att fördela kostnaderna mellan landets kommuner?
          </note>
          <note>
            När det här beslutet fattades av regeringen måste man väl ha
            diskuterat vilka konsekvenser som ett sådant här beslut för med
            sig. Ansvaret för beslutet ligger ju ändå på regeringen, inte
            på landets kommuner.
          </note>
          <note type="speaker">
            Anf. 31 BERT KARLSSON (nyd):
          </note>
          <note>
            Fru talman! Att verkligheten är regeringens största fiende står
            väl klart.
          </note>
          <note>
            I går var jag i Skara. Jag var i Skara också i måndags. Vi var
            1 000 personer som hade en demonstration. Varför? Jo, Skara kommun
            skall dra ner med 10 miljoner beträffande skolan, äldreomsorgen
            och barnomsorgen. Det finns nämligen inga pengar i Skara kommun.
            Pengarna har tagit slut. Kommunens ekonomi går med minus. Varför?
          </note>
          <note>
            Jo, i den här salen fattar man en mängd beslut utan att ta reda
            på hur verkligheten ser ut, utan att över huvud taget diskutera
            med riksdagen. Regeringen har faktiskt fattat beslutet om bosnierna
            utan att fråga riksdagen. Man frågar definitivt inte kommunerna
            innan om de ekonomiskt klarar det här -- och det gör de inte.
            Den ersättning man får räcker inte i 18 månader ens. Birgit Friggebo
            talar ofta om att vi skall sätta de här människorna i sysselsättning.
            Men vilken sysselsättning avses då?
          </note>
          <note>
            Det finns ju inte några arbeten i dag ute i kommunerna.
          </note>
          <note>
            Kommunerna får dra ner, därför att de inte har några pengar.
            Ändå säger man gång på gång att det här skall ordna sig. Men det
            gör det inte om regeringen inte tar fullt ansvar för den ekonomiska
            ersättningen till kommunerna. Då handlar det plötsligt om ganska
            stora belopp. Om det kommer
          </note>
          <note>
            80 000 eller 100 000 människor vet inte Birgit
          </note>
          <note>
            Friggebo, och det vet inte vi här. Det vet ingen.
          </note>
          <note>
            Men låt oss säga att 80 000 människor kommer hit.
          </note>
          <note>
            Var och en kostar i genomsnitt ca 100 000 kr. Det blir 8 miljarder
            kronor som vi skall fatta beslut om här i riksdagen. Det innebär
            att vi förmodligen får sänka a-kasseersättningen med ytterligare
            10--15 %
          </note>
          <note>
            för att kunna finansiera detta -- eller varifrån skall man annars
            få pengarna?
          </note>
          <note>
            Om vi inte tar det här ansvaret gentemot kommunerna, var skall
            då kommunerna ta sina pengar? Kommunerna har, som sagt, inga pengar
            i dag. De har inte ens pengar till den verksamhet som de är ålagda
            att ha.
          </note>
          <note>
            Över huvud taget finns det många frågetecken, men också i och
            för sig många plus, när det gäller vad regeringen på sistone har
            gjort. Man har ju satt flyktingar i arbete. Man har äntligen infört
            att flyktingar får börja läsa svenska tidigt osv. För detta måste
            ni i regeringen ha beröm. De här åtgärderna är precis vad Ny demokrati
            föreslog för flera år sedan.
          </note>
          <note>
            Men återigen kommer vi fram till att det nu kommer att kosta
            mycket mera om flyktingarna får vara kvar på förläggningarna.
            Det är ganska fantastiskt att en förläggning i ett nedlagt sjukhus
            lokaler måste kosta mer än en nyrenoverad lägenhet. Detta har
            jag aldrig förstått. Jag trodde att vi nu var klara med kostnadsutvecklingen
            när det gäller Invandrarverkets affärer och att vi nu kommit ner
            till en riktig nivå. Tydligen är det inte så. Men tydligen finns
            de dåliga kontrakt kvar som faktiskt innebär att det blir två
            tre gånger dyrare än för ett rum på hotell Sheraton.
          </note>
          <note>
            Sedan vill jag fråga Birgit Friggebo: Hur kan man från regeringens
            sida fatta ett så stort beslut som det här är fråga om -- det
            gäller ju kanske 8 miljarder per år -- utan att fråga riksdagen,
            utan att finansiera det här? Detta är ganska fantastiskt och kan
            bara hända här.
          </note>
          <note type="speaker">
            Anf. 32 LARS MOQUIST (nyd):
          </note>
          <note>
            Fru talman! I detta mitt första inlägg vill jag ta upp villkoren
            för schablonersättningen. I svaret säger kulturministern: ''I
            denna schablonersättning, som infördes den 1 januari 1991, ingår
            huvuddelen av de olika former av statsbidrag som före denna tidpunkt
            lämnades till kommunerna för flyktingmottagandet. Den avser bl.a.
            täcka genomsnittlig kostnad för ekonomisk hjälp till försörjning
            och bostad under tillståndsåret och ytterligare tre år. Dessutom
            skall schablonersättningen täcka kostnaden för svenskundervisning
            samt kommunens extra kostnader för barnomsorg, social service,
            skolundervisning, tolkverksamhet och administration -- -- -- samt
            huvuddelen av de särskilda bidrag som tidigare kunde lämnas av
          </note>
          <note>
            Invandrarverket för olika ändamål.''
          </note>
          <note>
            För att lugna kommunerna sade kulturministern i debatten den
            13 oktober: ''Utgångspunkten för de överläggningarna är att kostnadsfördelningen
            mellan stat och kommun inte skall förändras. Den del som staten
            nu ansvarar för skall staten även i fortsättningen ansvara för.
            Det betyder att om kommunerna i genomsnitt får stå för socialbidragskostnaden
            under en längre period än tidigare, skall schablonersättningen
            justeras därefter.''
          </note>
          <note>
            Det är precis vad kulturministern säger här: ''Staten skall även
            fortsättningsvis ha det fulla ansvaret för de kostnader som schablonersättningen
            avser att täcka. Om uppföljningen visar att kommunerna inte får
            den täckning av kostnaderna för mottagandet som varit avsedd kommer
            regeringen i budgetpropositionen i januari att lämna förslag om
            en utökad schablonersättning.''
          </note>
          <note>
            Jag skall i och för sig inte svara Maud Björnemalm.
          </note>
          <note>
            Men jag måste säga att hon nog inte läst svaret, eftersom hon
            frågar som hon gör om kommunernas resurser. Kulturministern har
            ju här anvisat hur det hela skall gå till.
          </note>
          <note>
            Menar Birgit Friggebo att även tidsfaktorn -- som ju finns med
            i de 138 300 kronorna för tre fyra år, som i praktiken har blivit
            18 månader -- skall justeras uppåt och möjliggöra en evig kostnadstäckning
            för kommunerna?
          </note>
          <note>
            Om det är på det sättet får man säkert med sig flertalet kommuner
            för ett ökat flyktingmottagande. Kvar kan man säga finns frågorna
            för kommunerna om integrering av flyktingarna. Man ser naturligtvis
            det positiva i att man blir av med en del tomma lägenheter.
          </note>
          <note>
            Men det som det skulle vara intressant att få besked av kulturministern
            om är egentligen: Kommer staten att se till att kommunerna får
            en evig kostnadstäckning? Det här svaret bygger på att man är
            beredd att lämna förslag om en utökad schablonersättning, alltså
            kan schablonersättningen egentligen bli vilket tal som helst.
            Man kanske är så klok att man säger att den inte skall vara en
            halv miljon kronor, men att man hela tiden får sina kostnader
            täckta successivt.
          </note>
          <note>
            Det kunde vara intressant om kulturministern ville utveckla den
            frågan: Har kommunerna inte någon anledning att känna rädsla över
            huvud taget? Men de som har anledning att känna rädsla är ju skattebetalarna,
            för någon skall ju betala detta.
          </note>
          <note>
            Antingen är det kommunerna eller också är det staten. Skatt som
            skatt.
          </note>
          <note>
            I övrigt skall jag be att få återkomma i mina kommande inlägg.
            Jag skall inte förlänga debatten i det här skedet.
          </note>
          <note>
            Anf. 33 STEN ANDERSSON i Malmö (m):
          </note>
          <note>
            Fru talman! Jag tänker inte kommentera själva bosnierbeslutet,
            för det skall jag debattera med statsrådet den 11 november. Det
            skall bli mycket intressant att göra det vid det tillfället.
          </note>
          <note>
            I stället tänkte jag ta upp frågan om kommunernas ersättning.
            Räcker de pengar som nu anslagits? En mätare på det är det faktum
            att många kommuner tvekar att teckna nya avtal med Invandrarverket.
          </note>
          <note>
            Det kan jag förstå. En sådan kommun som Malmö har tagit emot
            betydligt fler personer än man tecknat avtal om. Skall man ta
            emot ett större antal, utöver det redan stora antal man har tagit
            emot, för att få tillgång till dessa extra pengar kan jag förstå
            att man t.ex. i Malmö tvekar att teckna nya avtal.
          </note>
          <note>
            Det står också i svaret att erfarenheten visar att den genomsnittliga
            tiden innan en flykting slutar att uppbära socialbidrag uppgår
            till 18 månader. Fru talman och fru statsråd, jag skulle vilja
            känna till den källan. Jag vet att ett stort antal utomeuropeiska
            flyktingar i Malmö som kom 1985,
          </note>
          <note>
            1986 och 1987 då fick och fortfarande uppbär socialbidrag. Jag
            är medveten om att vi befinner oss i en djup lågkonjunkter, men
            de i den kategorin som har ett jobb är faktiskt ganska lätt räknade.
          </note>
          <note>
            Någon kommentar vill jag göra till Maud
          </note>
          <note>
            Björnemalm. Hon ironiserar litet grand över att alla kommuner
            inte är lika generösa. Hon nämnde
          </note>
          <note>
            Danderyd och Lidingö. Jag kan tillägga Vellinge och Sjöbo. Varför?
            Jo, vi har i dag en debatt i
          </note>
          <note>
            Sverige där små kommuner runt om i landet slår sig för bröstet
            och säger: Vi tar vårt ansvar -- jämfört med de fyra nämnda kommunerna
            -- vi tar emot
          </note>
          <note>
            40--60 asylsökande eller flyktingar varje år. Men, fru statsråd,
            de är väl medvetna om att efter ett halvt år finns dessa människor
            i flera fall inte i den kommun där de egentligen skulle ha stannat.
          </note>
          <note>
            Jag är helt på det klara med att man inte kan hindra någon människa
            i Sverige att flytta. Men den stora överanhopningen av flyktingar
            i Stockholm,
          </note>
          <note>
            Göteborg och Malmö visar att de kommuner som talar så varmt om
            sin generositet inte har en sådan varm generositet när de konfronteras
            med verkligheten.
          </note>
          <note>
            Sedan skulle jag vilja ställa ytterligare en fråga till statsrådet,
            nämligen om introduktionsersättningen. Här pratar man om schablonersättning.
            Men, säger man, efter ett visst datum kan kommunerna, om en asylsökande
            eller en flykting inte går med på att delta i någon introduktion,
            dra in introduktionsersättningen.
          </note>
          <note>
            Finns det någon skillnad -- där är kanske en lucka i mitt minne
            -- mellan schablonersättning och introduktionsersättning? Vad
            händer den flykting som nekar att delta i någon introduktion?
            Han eller hon måste ha samma rätt som alla andra att ändå få hjälp
            till bostad via socialtjänstlagen?
          </note>
          <note type="speaker">
            Anf. 34 INGVAR JOHNSSON (s):
          </note>
          <note>
            Fru talman! Jag vill först instämma i det som Maud
          </note>
          <note>
            Björnemalm har sagt om vår syn på frågan. Det är viktigt att
            de ekonomiska villkoren för kommunerna blir rimliga. Det är också
            viktigt att regeringen och regeringspartierna i sin helhet tar
            sitt ansvar för sina beslut i övriga delar av frågan.
          </note>
          <note>
            Mot bakgrund av hur representanter för borgerliga partier agerar
            ute i kommunerna skulle jag med skärpa vilja markera följande:
          </note>
          <note>
            Det är faktiskt fyrpartiregeringen i sin helhet som har fattat
            beslutet om att bosnierna och deras anhöriga skall få uppehållstillstånd.
            Därför tycker jag att regeringsbeslutet i frågan också innebär
            att de fyra regeringspartierna måste ta ekonomiskt och även moraliskt
            ansvar när flyktingarna nu skall placras ute i kommunerna.
          </note>
          <note>
            Men ute i landet finns det en rad häpnadsväckande exempel på
            hur borgerliga partiers representanter smiter ifrån sitt ansvar.
            Jag skall bara nämna ett exempel.
          </note>
          <note>
            I min hemkommun Trollhättan har Moderaterna, med sitt kommunalråd
            Elizabeth Nyström i spetsen, sagt nej till att ens fortsätta diskussionen
            med Invandrarverket om att ta emot några av de bosniska flyktingarna.
            Men hon är inte bara kommunalråd, som har att ta ställning till
            frågor om kommunernas kostnader för de asylsökande, hon tillhör
            dessutom Moderaternas centrala ledning.
          </note>
          <note>
            Hon sitter i partistyrelsen.
          </note>
          <note>
            I partistyrelsen måste hon först ha godkänt regeringens politik.
            Därefter sätter hon sig i kommunstyrelsen där hemma i knät på
            Ny demokrati och lämpar över ansvaret på
          </note>
          <note>
            Socialdemokraterna och de övriga borgerliga partierna.
          </note>
          <note>
            Man kan ta sig för pannan och tro att det inte är sant. Detta
            är ett exempel på ett makalöst dubbelspel som jag tycker saknar
            motstycke. Så agerar de mest ledande representanterna i det största
            regeringspartiet i en fråga.
          </note>
          <note>
            Jag vill också i all vänlighet varna invandrarministern för att
            ta lätt både på frågorna som handlar om kommunernas kostnader
            och det exempel jag ger. Om invandrarministern inte vågar säga
            ifrån mot ledande borgerliga politiker och inte får dem att ta
            sitt ansvar i denna fråga är jag rädd för att väldigt många av
            bosnierna blir kvar ute på sina flyktingförläggningar.
          </note>
          <note>
            Jag vill därför ha ett alldeles klart och entydigt besked av
            invandrarministern om vad hon anser om detta. Anser invandrarministern
            att det är rimligt att så ledande företrädare för ett regeringsparti
            smiter ifrån sitt ansvar i denna känsliga fråga?
          </note>
          <note>
            Anf. 35 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Fru talman! Låt oss erinra oss vad detta handlar om. Det är lidande
            människor som har flytt undan ett krig och som nu sitter och väntar
            i otrygghet på våra förläggningar. Det är det ena.
          </note>
          <note>
            Det andra är att merparten av de här människorna redan finns
            i Sverige. De finns ute i kommuner. Vad det nu handlar om är att
            diskutera huvudmannaskapet för de bosniska flyktingarna, med ett
            fortsatt ansvar från statens sida när det gäller ekonomin.
          </note>
          <note>
            Maud Björnemalm säger att jag går runt hennes fråga. Hon har
            alltså frågat om regeringen är beredd att ge kommunerna full täckning
            för de kostnader som uppstår efter de 18 månader som schablonbidraget
            beräknas räcka.
          </note>
          <note>
            Jag har mycket utförligt i mitt svar talat om att grunden för
            flyktingpolitiken är att staten har det ekonomiska ansvaret. Tidigare
            bestämmelser utgick ifrån att man inom ramen för schablonersättningen
            från statens sida har räknat med socialbidrag under tillståndsåret
            och upp till tre år därefter.
          </note>
          <note>
            Att schablonersättningen i dag är konstruerad att gälla under
            18 månader beror på att man vid det tillfälle det senast gjordes
            en kontroll av vilka kostnaderna var i kommunerna fann att den
            genomsnittliga socialbidragstiden var 18 månader.
          </note>
          <note>
            En del hade kanske inte socialbidrag under någon tid alls medan
            andra kanske hade socialbidrag under både två och tre år, men
            genomsnittet var 18
          </note>
          <note>
            månader.
          </note>
          <note>
            Hela tanken bakom att införa detta system var att man inte skulle
            ha småposter som kommuner och statliga myndigheter skulle räkna
            på: Vad kostar skolan för den enskilda individen?, Vad kostar
            barnomsorgen för den enskilda individen?, Vad kostar socialhjälpen?,
            osv. Det är detta systemet bygger på.
          </note>
          <note>
            Om den genomsnittliga socialbidragstiden nu har blivit längre
            skall det tas hänsyn till det i de förhandlingar som vi nu skall
            ha med
          </note>
          <note>
            Kommunförbundet, som nu hjälper till att ta fram underlag för
            dessa förhandlingar. Jag tror att riksdagen uppskattar att regeringen
            vill föra sina förhandlingar med fakta i botten och inte enbart
            ett tyckande.
          </note>
          <note>
            Det var någon här som ställde frågan: Räcker pengarna? Det har
            kommit olika signaler. En del kommuner säger att de gör vinst
            på schablonersättningen, bl.a. beroende på att de ägnar sig åt
            mycket ordentliga introduktionsinsatser. Människor får lära sig
            svenska ordentligt. De får yrkesträning, och en del kommer faktiskt
            trots arbetsmarknadsläget ut i arbete och kan försörja sig.
          </note>
          <note>
            På andra håll säger man att ersättningen inte räcker. Det kan
            bero på att arbetsmarknadssituationen där är värre eller att man
            inte i samma utsträckning ägnar sig åt en aktiv introduktion.
          </note>
          <note>
            Det frågades här om staten tar på sig ansvaret för en evig ersättning
            för flyktingar och invandrare.
          </note>
          <note>
            Självfallet inte. I detta system ligger att kommunerna skall
            ha en aktiv introduktionsperiod med syftet att dessa människor
            skall kunna försörja sig så snabbt som det över huvud taget är
            möjligt.
          </note>
          <note>
            Det vore fel signal om staten sade att den i evärdelig tid skall
            ta ansvar för alla flyktingars socialhjälp.
          </note>
          <note>
            Det skulle minska intresset från kommunerna att se till att människor
            kommer ut i arbete. Det är heller inte rimligt att somliga svenska
            medborgare, vilket ju en del kan bli efter fem år, skall ha en
            särställning.
          </note>
          <note>
            Jag är mycket förhoppningsfull när det gäller bosnierna eftersom
            de har en ganska bra yrkesbakgrund och utbildningsbakgrund. Hela
            syftet är att de skall kunna bearbeta sina traumatiska upplevelser
            och komma ut i samhällslivet för att planera för sin framtid och
            inte sitta på förläggningarna i ett tröstlöst väntande, och kanske
            därmed också försämras psykiskt.
          </note>
          <note>
            Det sägs att kommunerna tvekar att skriva på avtal.
          </note>
          <note>
            Jag har stor förståelse för kommunernas situation.
          </note>
          <note>
            Det är naturligtvis viktigt att de gör klart för sig var de gör
            för någonting. Men de signaler som jag har fått efter en genomgång
            med Invandrarverket så sent som i går är att optimismen där är
            ganska stor, och man säger att man skall klara av detta.
          </note>
          <note>
            Invandrarverket har tecknat en del avtal, och ganska många förhandlingar
            är avslutade. Det finns också kommuner som har tecknat avtal utöver
            det som var Invandrarverkets önskan.
          </note>
          <note>
            Bert Karlsson sade att kommunernas pengar inte räcker till skola,
            pensionärer och annat. Det är mycket viktigt att riksdagens ledamöter
            är på det klara med att utplaceringen av bosnierna i kommunerna
            inte kostar kommunerna ett enda öre. Med den ersättning som de
            nu erhåller får de
          </note>
          <note>
            138 000 kr plus stimulansbidraget. Det innebär full kostnadstäckning
            under en tvåårsperiod.
          </note>
          <note>
            När man i dag diskuterar budgetar i kommunerna försöker man skylla
            på att det är så besvärligt och att man får pruta på än det ena
            och än det andra för att man skall ta emot flyktingar. Detta är
            icke sant!
          </note>
          <note>
            Kommunernas budgetar under nästa år drabbas inte med ett enda
            öre på grund av bosnierna!
          </note>
          <note>
            Herr talman! Tyvärr är min taletid nu slut.
          </note>
          <note type="speaker">
            Anf. 36 MAUD BJÖRNEMALM (s):
          </note>
          <note>
            Herr talman! Min interpellation till Birgit Friggebo var ställd
            mot bakgrunden att också jag anser att de bosniska flyktingarna
            skall få en kommunplats och flytta ut i kommunerna. Men jag inser
            också problemen för kommunerna.
          </note>
          <note>
            Dess värre måste jag korrigera Birgit Friggebo litet grand när
            det gäller den schablonersättning som infördes den 1 januari 1991.
            Dessförinnan fick man bidrag under tillståndsåret och ytterligare
            tre år.
          </note>
          <note>
            Det blev en förändring när man införde schablonbidraget. Det
            skedde en åtstramning, och ersättningen beräknades då räcka endast
            18
          </note>
          <note>
            månader.
          </note>
          <note>
            Man gör en uppföljning av kommunernas kostnader och en utvärdering
            av schablonbidraget.
          </note>
          <note>
            Det bestämde riksdagen när beslutet om schablonbidraget fattades.
          </note>
          <note>
            Birgit Friggebo säger att regeringen kommer att i budgetpropositionen
            ta ställning till en förstärkning eller en förlängning av schablonbidraget.
            Jag tycker att det är för sent att vänta tills budgetpropositionen
            kommer. Den kommer att läggas fram i början av januari, och sedan
            skall den behandlas i riksdagen. Jag är ganska övertygad om att
            kommunerna kommer att invänta riksdagens behandling av en eventuell
            förstärkning av schablonbidraget innan de beslutar sig för att
            utöka sitt flyktingmottagande.
          </note>
          <note>
            Jag anser att det inte går att vänta så länge. Det går heller
            inte att vilseleda kommunpolitiker. De vet vad det handlar om.
            De vet hur länge schablonbidraget räcker. De kan sin ekonomiska
            situation, och de kan sin kommuns arbetsmarknad.
          </note>
          <note>
            Löser inte regeringen detta problem är jag rädd att resultatet
            blir att flyktingarna från f.d. Jugoslavien blir kvar på förläggningarna.
            Det är inte bra för den enskilde flyktingen, och det är inte bra
            för barnen.
          </note>
          <note>
            De skall ut i kommunerna till ett eget liv.
          </note>
          <note type="speaker">
            Anf. 37 LARS MOQUIST (nyd):
          </note>
          <note>
            Herr talman! Birgit Friggebo talar här om pengarna och de 18
            månaderna. Om jag rätt kommer ihåg vad riksdagens revisorer sade
            drog de inte alls den slutsatsen kulturministern här drar, nämligen
            att dessa människor efter 18 månader inte längre var i behov av
            socialbidrag. Det var helt enkelt så att efter genomsnittligt
            18 månader var pengarna slut, och sedan fick kommunerna stå för
            det hela. Vi kan gå tillbaka och titta vad riksdagens revisorer
            verkligen sade. Men min uppfattning är att pengarna var slut efter
            18 månader.
          </note>
          <note>
            Jag återgår till stimulansbidraget. En märklig konstruktion,
            som kan minska utbetalningarna på
          </note>
          <note>
            25 000 kr till kommunerna, är regeringens förslag för de kommuner
            som får s.k. sekundärinflyttning.
          </note>
          <note>
            Det rör sig om kostnader i en kommun dit man flyttar efter att
            först ha kommit till en annan kommun. Den första kommunen har
            redan uppburit stimulansbidrag med 25 000 kr, men övervältrar
            sedan kommande kostnader på den kommun dit man efteråt flyttar.
          </note>
          <note>
            Av propositionen framgår att man inom ramen för stimulansbidraget
            skall kunna besluta om särskilda regler för bidrag till vissa
            sekundärmottagande kommuner. Det sägs alltså att detta skall ske
            ''inom ramen för'' stimulansbidraget.
          </note>
          <note>
            Om regeringen menar vad den säger innebär detta att dessa 25
            000 kr till kommunerna kommer att naggas i kanten. Det har inte
            angivits på ett klart och entydigt sätt, varför många kommuner
            lär leva i tron att bidraget inte kommer att understiga
          </note>
          <note>
            25 000 kr.
          </note>
          <note>
            Den slutsatsen kan man även i fortsättningen dra när man läser
            vad kulturministern säger i svaret apropå bidraget. Där sägs att
            regeringen skall kunna besluta om särskilda regler för stimulansbidrag.
            Vad blir det då av ''inom ramen'', när regeringen skall kunna
            bestämma om särskilda regler?
          </note>
          <note>
            Den uppfattning man velat bibringa kommunerna är att de får dessa
            25 000 kr, för att motverka att man först flyttar till en liten
            kommun och sedan till en stor kommun, och att inga pengar skall
            tas från dessa 25 000 kr. Men det står faktiskt i propositionen
            att dessa 25 000 kr inte skall bli några
          </note>
          <note>
            25 000 kr.
          </note>
          <note>
            Jag tycker att dessa 25 000 kr. egentligen är ett skämt. Man
            säger att 25 000 kr. skall täcka kostnaderna. Kulturministern
            säger nu att komunerna får full kostnadstäckning i två års tid.
          </note>
          <note>
            Jag förstår inte hur dessa 25 000 kr. skall kunna räcka i 6 månader
            när 138 300 inte räcker mer än 18
          </note>
          <note>
            månader. Den matematiken går inte riktigt ihop.
          </note>
          <note>
            En annan sak som legat bakom motivet till det här förslaget är
            att om flyktingars väntan på förläggning förlängs, blir totalkostnaderna
            för skattebetalarna högre. Det har tydligen inte föresvävat regeringen
            att man skulle kunna skapa regler för temporära uppehållstillstånd
            och föra ut människorna från förläggningssystemet. Permanenta
            upphållstillstånd skall inte behöva vara ett villkor för att man
            skall få lämna förläggningarna. Jag vet inte varför den kopplingen
            har kommit till.
          </note>
          <note type="speaker">
            Anf. 38 INGVAR JOHNSSON (s):
          </note>
          <note>
            Herr talman! Jag hoppas att det bara var tidsbrist som gjorde
            att invandrarministern inte svarade på min fråga i det förra inlägget.
            Det jag tar upp är ytterligt allvarligt. Om vi får en lång rad
            exempel på att ledande borgerliga politiker ute i kommunerna går
            direkt emot regeringens beslut, är jag övertygad om att den varning
            som jag uttalade kommer att slå in. Det kommer att bli väldigt
            många kvar i flyktingförläggningarna.
          </note>
          <note>
            Till det jag har sagt tidigare vill jag bara tillägga att då
            drabbar den skammen i första hand inte kommunerna. Den skam som
            vårt land får känna från omvärlden i en sådan situation drabbar
            regeringen och regeringspartierna.
          </note>
          <note type="speaker">
            Anf. 39 BERT KARLSSON (nyd):
          </note>
          <note>
            Herr talman! Jag blev återigen anklagad för att ljuga. Jag sitter
            i fullmäktige, Birgit Friggebo, och ser kostnaderna. Jag tog med
            mig några siffror för skojs skull. De tre senaste åren har vi
            i Skara kommun tagit emot 218 personer. Av dem har 8
          </note>
          <note>
            lyckats få deltidsjobb och 8 har fått utbildning. Alla är beroende
            av socialbidrag. Kom sedan inte och säg att detta inte belastar
            kommunernas ekonomi.
          </note>
          <note>
            Alla som hittills varit uppe i debatten är väl överens om att
            så är fallet, men det tycks inte Birgit
          </note>
          <note>
            Friggebo acceptera.
          </note>
          <note>
            Jag fick naturligvis inget svar på hur regeringen kan fatta ett
            beslut som berör 8 miljarder kronor per år.
          </note>
          <note>
            Jag frågar fortfarande hur man tänker finansiera detta. Vi har
            ett underskott i Sveriges finanser i år på ungefär 300 miljarder
            om vi räknar in alla kostnader. Regeringen är ju expert på att
            dölja en massa kostnader via a-kassor, fonder osv. Var skall man
            ta pengarna? Skall man ta ytterligare från de arbetslösa, sjukersättningar
            osv.? Var får man 8
          </note>
          <note>
            miljarder kronor ifrån? Jag förmodar att vi kommer att låna 8
            miljarder till.
          </note>
          <note>
            Sedan fick jag naturligtvis inte svar på varför förläggningsplatserna
            måste kosta så oerhört mycket. För varje gång kommunerna tvekar
            hotar
          </note>
          <note>
            Birgit Friggebo med att det är så mycket dyrare på förläggningsplatserna.
            Jag kan inte förstå det. Det är helt enkelt inte möjligt.
          </note>
          <note>
            Det viktigaste i det här fallet är att få svar på hur regeringen
            tänker få igenom detta i riksdagen. De föregående talarna har
            varit ganska överens med mig om kritiken. Var skall man i så fall
            få pengarna?
          </note>
          <note>
            Om inte riksdagen ställer upp med pengarna, hur skall då kommunerna
            klara detta?
          </note>
          <note>
            Anf. 40 STEN ANDERSSON i Malmö (m):
          </note>
          <note>
            Herr talman! Den här debatten grundar sig på det s.k. Bosnienbeslutet.
            Statsrådet sade i sitt svar att merparten bosnier finns i Sverige.
            Jag är inte så tvärsäker på den uppgiften. Låt oss avvakta ett
            år.
          </note>
          <note>
            Då kommer vi nog att få reda på att merparten som är knutna till
            det här beslutet inte finns i Sverige i dag.
          </note>
          <note>
            Staten betalar, säger statsrådet. Kommunerna betalar inte ett
            öre. Det finns en sak som kännetecknar alla kommuninvånare. Det
            är att de betalar statlig skatt. Vilket konto pengarna än kommer
            ifrån är det ändå kommuninvånarna som får betala detta i slutänden.
            Det kanske inte blir i dag, men våra barnbarn eller barnbarnsbarn
            får stå för den här notan.
          </note>
          <note>
            Att säga att flyktingpolitiken inte belastar a-kassa, sjukvård
            och skola är ungefär lika intelligent som att säga att SIDA inte
            ger u-hjälp för att man köper vapen i ett u-land. Det förstår
            ju alla. Men vi kan inte komma ifrån tron att de pengar som i
            dag läggs på vapen i u-länderna kan läggas där, därför att man
            får u-hjälp till skolor och liknande. Om man inte hade fått det,
            hade man kanske köpt mindre vapen.
          </note>
          <note>
            Vi står här och säger att människorna från Bosnien har lidit
            oerhört mycket. Samtidigt, herr talman, är det i dag visumtvång
            för exakt samma kategori.
          </note>
          <note>
            Konsekvensen är dess värre och tyvärr inte helt glasklar.
          </note>
          <note>
            Till sist skulle jag vilja ställa en fråga till statsrådet.
          </note>
          <note>
            Det finns kommuner, som i stil med Malmö, har fått ta emot kanske
            tre--fyra gånger större antal flyktingar än man tecknat avtal
            om. Det har kostat
          </note>
          <note>
            Malmö kommun och dess invånare stora summor.
          </note>
          <note>
            Är statsrådet beredd att på något vis medverka till att de kommuner
            som, i likhet med Malmö, verkligen har tagit sitt ansvar, får
            någon form av kompensation för detta?
          </note>
          <note>
            Anf. 41 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Bert Karlsson sade i sitt förrförra anförande att
            regeringen hade fattat detta beslut utan att fråga riksdagen.
            Det vore helt olagligt om riksdagen skulle blanda sig i ett förvaltningsbeslut.
          </note>
          <note>
            Det står t.o.m. i grundlagen att riksdagen är förbjuden att ta
            ställning i förvaltningsbeslut av olika slag. Trots detta kommer
            en riksdagsman och kräver att vi skall bryta mot grundlagen.
          </note>
          <note>
            Jag har dessutom anmälts till konstitutionsutskottet i denna
            fråga. Där står det att detta är en fråga av stor ekonomisk och
            etnisk betydelse. Alla våra grundlagar utgår från att vi har likhet
            inför lagen och att man inte skall döma efter ras och etnisk tillhörighet.
            Jag tycker att man visar sitt rätta ansikte här.
          </note>
          <note>
            Jag har inte anklagat Bert Karlsson för att ljuga.
          </note>
          <note>
            Jag har sagt att det är viktigt att man talar om för medborgarna
            ute i kommunerna att när det gäller de bosnier som nu skall ut
            i kommunerna, drabbas nästa års budget inte av ett enda öre, eftersom
            det är staten som betalar kostnaderna. Det är sant.
          </note>
          <note>
            Bert Karlsson talar om 8 miljarder kronor. Jag vet inte var han
            får den summan ifrån. Årets budget, som ligger på 11,7 miljarder
            kronor för den totala kostnaden, kommer inte att påverkas genom
            dessa beslut. Budgeten för det här året kommer att hålla.
          </note>
          <note>
            Förläggningskostnaderna har minskat per capita med ungefär 30
            % under senare år, från ca 320 kr.
          </note>
          <note>
            per dygn till 240 kr. per dygn. Det har skett genom en stor insats
            av Invandrarverket. Att det är något dyrare på förläggningarna
            än ute i kommunerna beror naturligtvis på att flyktingarna kan
            sköta sig mer själva ute i kommunerna. Invandrarverket har en
            administration och folk flyttar ut och in i förläggningarna. Det
            gör att det krävs mer personal här.
          </note>
          <note>
            Sten Andersson i Malmö ställer mycket berättigade frågor om storstadskommunerna.
            Dit flyttar flyktingarna ofta i andra hand efter en kommunplacering.
            Invandrarverket tar nu hänsyn till detta i förhandlingarna med
            kommunerna. De kommuner som har tagit emot få flyktingar tidigare
            skall kraftigt öka sitt mottagande för att få stimulansbidraget.
            De som tidigare har tagit emot många skall öka något, men när
            det gäller storstäderna talar vi i propositionen om att vi måste
            ta speciell hänsyn, eftersom vi vet att de senare får andrahandsinflyttningar.
          </note>
          <note>
            Vi har också talat om att stimulansbidraget kan vara särskilt
            konstruerat just för storstadskommunerna. Jag tycker att det är
            helt rimligt.
          </note>
          <note>
            Det har varit mycket diskussion om anhöriginvandringen. Om man
            tittar på vad som händer efter en tvåårsperiod, finner man att
            anhöriginvandringen normalt står för ungefär 30 %
          </note>
          <note>
            ökning. På 40 000 bosnier skulle det betyda ungefär
          </note>
          <note>
            12 000-15 000 personer, varav 90 %
          </note>
          <note>
            erfarenhetsmässigt är kärnfamiljer, dvs. make, maka och barn.
          </note>
          <note>
            Det talas väldigt mycket om att här skall det komma horder av
            människor. Detta finns det inte någon erfarenhet av. Vi har en
            anhöriginvandring som bl.a. innebär att svenskar gifter sig med
            utlänningar och att gamla arbetskraftsinvandrare gifter sig med
            flickor och pojkar från sina tidigare hemländer. Är det detta
            man vill förbjuda när man talar om anhöriginvandringen?
          </note>
          <note>
            Ingvar Johnsson frågar om min inställning när det gäller kommunerna.
            Min förhoppning är att kommunerna faktiskt skall teckna avtal.
            Det finns många tecken på det, även om jag också har stor förståelse
            för att man i en del kommuner är litet oroad och tycker att det
            är en stor uppgift. Det är en stor uppgift.
          </note>
          <note>
            Oavsett från vilket parti eller vilken organisation eller på
            annat sätt man försöker motarbeta att de här människorna skall
            ha möjlighet att skapa sig en framtid, att lägga grunden för att
            kunna försörja sig, att kunna bearbeta sina hemska upplevelser,
            att barnen skall gå i skolan, så tycker jag att det kan kritiseras.
            Dessa människor är här. Vi skall försöka ge dem de bästa förhållanden.
            Låt mig samtidigt tillägga att jag har sett referat i tidningar
            om motstånd i nästan alla partier ute i kommunerna.
          </note>
          <note>
            Det är inte bara vissa partier som står för det.
          </note>
          <note>
            Sedan frågan om schablonersättningen. Maud
          </note>
          <note>
            Björnemalm säger att tidigare var det tre år, men så gjordes
            det en åtstramning till 18 månader. När beslutet om schablonersättning
            togs, sade man att kostnadsansvaret mellan staten och kommunen
            inte skulle förskjutas, och vad man gjorde var då att man tog
            de gamla bestämmelserna och tittade på den genomsnittliga kostnaden.
            Då blev det 18
          </note>
          <note>
            månader.
          </note>
          <note>
            Så i grunden finns det gamla åtagandet kvar. Vad det nu handlar
            om är att vi skall titta på fakta tillsammans med Kommunförbundet.
            Hur ser det verkligen ut i de olika kommunerna? Signalerna är
            olika. En del kommuner gör vinst på schablonersättningen, andra
            gör förlust.
          </note>
          <note>
            Då är frågan: Skall det lämnas besked tidigare än i budgeten?
            Vi skall ha förhandlingar nu under hösten, och det är klart att
            det är bra att det lämnas besked så tidigt som möjligt, men den
            formella möjligheten för regeringen att äska pengar är ju först
            i budgetarbetet. Även om vi skulle försöka lägga fram en proposition,
            tänker ju inte riksdagen behandla den under hösten.
          </note>
          <note type="speaker">
            Anf. 42 LARS MOQUIST (nyd):
          </note>
          <note>
            Herr talman! Birgit Friggebo tog upp bl.a. KU-
          </note>
          <note>
            anmälan, där vi har sagt att man borde ha vänt sig till riksdagen.
            Vi använder orden ekonomisk och etnisk, och Birgit Friggebo hängde
            upp sig på etnisk. Ja, man lägger ju vad man vill i det uttrycket,
            och Birgit Friggebo gör sin tolkning och sprider den vidare. Det
            får stå för Birgit Friggebos del.
          </note>
          <note>
            Vad vi menar med ekonomisk och etnisk är för det första att det
            är en väldigt stor kostnad som kommunerna eller staten drar på
            sig. För det andra tycker vi att integrationen eller assimileringen
            har gått för snabbt. Man hinner inte med det hela, och vi har
            sett vad det leder till för någonting i samhället, nämligen till
            motsättningar mellan svenskar och dem som kommer hit. Det är närmast
            de båda frågorna som vi har tagit upp.
          </note>
          <note>
            När det gäller anhöriginvandringen kommer Birgit
          </note>
          <note>
            Friggebo nu med litet nya siffror. Jag vill bara påpeka att i
            samband med propositionen som vi har diskuterat här om Bosnien
            m.m. säger t.ex.
          </note>
          <note>
            Invandrarverket att mellan 45 000 och 50 000
          </note>
          <note>
            människor brukar anhöriginvandringen uppgå till.
          </note>
          <note>
            Att man nämner en sådan siffra, om den inte kan appliceras på
            bosnierna, förstår jag inte.
          </note>
          <note>
            Regeringen väljer att säga att det kan bli 20 000--
          </note>
          <note>
            30 000.
          </note>
          <note>
            Jag skall inte gå in på vilken siffra som är rätt, om det är
            45 000--50 000 eller 20 000--30 000. Nu tyckte jag att vi fick
            andra siffror. Jag vet inte om jag fattade fel när jag hörde siffran
            12 000 här.
          </note>
          <note>
            Bert Karlsson tog bl.a. upp frågan om vad som egentligen händer
            om riksdagen säger nej till höjda schablonersättningar och över
            huvud taget till ersättningen på 25 000 kr. Regeringen har hela
            tiden förutsatt att förslaget kommer att gå igenom.
          </note>
          <note>
            Hur kan man vara så säker på det? När man har fattat beslutet
            att bosnierna skall få stanna, har man utgått ifrån att det finns
            pengar till förfogande. Jag är inte så säker på att det finns
            det.
          </note>
          <note>
            Regeringen har kanske gjort en riktig bedömning, att riksdagen
            kommer att säga ja. Men i vart fall i dagsläget finns inte pengarna,
            och det är en av orsakerna till oron ute i kommunerna.
          </note>
          <note>
            Kostnaderna vill man liksom aldrig diskutera. Man kan inte diskutera
            ekonomi och humanism på samma gång. Det är två ord som inte hör
            samman.
          </note>
          <note>
            Jag har varit väldigt försiktig här i kammaren och sagt att en
            flykting som är arbetslös kostar 50 000
          </note>
          <note>
            kr. per år. När vi då vet att de 138 300 varade i 18
          </note>
          <note>
            månader, kan vi säga att årskostnaden är ungefär
          </note>
          <note>
            90 000 kr.
          </note>
          <note>
            Lägger vi nu 1,7 miljarder, som stimulansbidraget innebär, till
            de tidigare 7--8 miljarderna, så är vi uppe i vart fall i 9 miljarder
            per år. Svenska folket skall veta att det är den kostnaden. Tycker
            svenska folket att vi har råd med den kostnaden, så är det okay.
            Men man skall lägga korten på bordet och säga att det är den kostnaden.
          </note>
          <note type="speaker">
            Anf. 43 BERT KARLSSON (nyd):
          </note>
          <note>
            Herr talman! Gång på gång blir man anklagad för att vara rasist,
            när man ifrågasätter flyktingpolitiken. Jag anser faktiskt att
            jag blev mer eller mindre anklagad för att ha rasistiska tankar
            för att jag ifrågasatte ett regeringsbeslut som kostar 8
          </note>
          <note>
            miljarder per år.
          </note>
          <note>
            För knappt två år sedan förde vi en diskussion där jag sade att
            det borde vara visumtvång för personer från Kosovo, att det var
            charterresor mer eller mindre. Ett och ett halvt år senare erkände
            regeringen och Birgit Friggebo att så var fallet. Det infördes
            visumtvång.
          </note>
          <note>
            Jag kritiserade Invandrarverket, som Birgit
          </note>
          <note>
            Friggebo nu berömmer. Hon kanske glömmer vem det var som startade
            debatten om de höga priserna.
          </note>
          <note>
            Birgit Friggebo vägrade gång på gång att visa de rätta siffrorna,
            när jag förklarade att det betalades fantasipriser. Ingen tog
            notis om det. Det behövdes tidningsartiklar i 14 dagar för att
            man skulle inse att man var totallurad. Det kallar Birgit Friggebo
            för att Invandrarverket har varit duktiga.
          </note>
          <note>
            När det gäller de 8 miljarderna är det ganska lätt att räkna,
            precis som Lars Moquist säger, men om det är 8 eller 9 miljarder
            är det ingen som vet.
          </note>
          <note>
            Uppgifterna om hur många som kommer ytterligare är uppgifter
            som Invandrarverket lämnar. Jag vet att de inte är speciellt trovärdiga
            i de här frågorna heller, och det är väl ingen som vet om det
            blir 30 000, 40 000 eller 50 000, men jag har aldrig tidigare
            hört siffran 12 000, måste jag säga.
          </note>
          <note>
            Det skall bli mycket intressant att följa det här och se vem
            som ligger närmast sanningen. Vi har inte varit speciellt långt
            från sanningen tidigare i de här frågorna.
          </note>
          <note>
            Det pratas mycket om att vi är humana i Sverige.
          </note>
          <note>
            Man hänvisar just till det när det gäller beslutet om bosnierna.
            Hur kan man då samtidigt införa visumtvång för personer som kommer
            från området? Har förhållandena förbättrats? Nej, de har blivit
            värre både i Bosnien och i Kosovo.
          </note>
          <note>
            Också i fråga om Kosovo finns det därför anledning att ifrågasätta
            visumtvånget. Det har inte hänt någonting som förbättrat situationen
            i Kosovo, och tydligen bryr sig ingen i det här läget om vad som
            har hänt med dem som har åkt tillbaka, om vi nu skall prata om
            att vi är humana i Sverige.
          </note>
          <note>
            Anf. 44 Kulturminister BIRGIT FRIGGEBO
          </note>
          <note>
            (fp):
          </note>
          <note>
            Herr talman! Jag tycker att det är ganska viktigt att man lyssnar
            på vad som sägs från talarstolen här i kammaren, och att man inte
            bemöter någonting helt annat. Ibland kan det bli missförstånd.
            Det går fort, det är många siffror osv.
          </note>
          <note>
            Till Lars Moquist vill jag säga att jag sade att man inom en
            tvåårsperiod får en anhöriginvandring som ligger på ungefär plus
            30 %. Det vet man av erfarenhet. Det skulle för bosnierna göra
            12 000--
          </note>
          <note>
            15 000 personer inom en tvåårsperiod.
          </note>
          <note>
            90 % av anhöriginvandringen tillhör kärnfamiljen, dvs. maka,
            make och barn. Det vet man erfarenhetsmässigt. Resten är andra
            anhöriga. Jag vill ge den informationen, mot bakgrund av många
            av de missuppfattningar som går ut på att man tror att det är
            andra anhöriga än den närmaste familjen som kommer hit. Ett av
            syftena med det permanenta uppehållstillståndet var att möjliggöra
            en familjeåterknytning, för att de människor som sitter här i
            säkerhet, men är oroliga bl.a. för sina anhöriga, skulle få en
            större trygghet.
          </note>
          <note>
            Vår utgångspunkt för de beslut som har fattats är de människor
            som har kommit hit och deras välbefinnande, men också vad som
            är bäst för det svenska samhället. Jag tror att det är bäst för
            det svenska samhället att vi har människor som kan känna sig någorlunda
            trygga och som kan planera för en framtid. Det hindrar inte alls
            att de i framtiden kan vilja återvända, under förutsättning av
            att det blir en säker fred i området.
          </note>
          <note>
            Det spekulerades om vilket stöd det kan finnas i riksdagen för
            att se till att kommunerna får täckning för sina kostnader. Jag
            tror att kommunpartiet i denna riksdag är ganska stort.
          </note>
          <note>
            Dessutom har vi i dag hört deklarationer från det socialdemokratiska
            partiet att man anser att det är viktigt att kommunerna får sina
            ersättningar.
          </note>
          <note>
            Vi kan bolla med siffror hit och dit -- 8 miljarder, 9
          </note>
          <note>
            miljarder osv. Vi har en budget för detta år som lyder på 11,7
            miljarder. Vi har räknat efter vad de förslag som vi nu lägger
            fram om stimulansbidrag och en extra kvot kostar. Det innebär
            att budgeten för detta år håller. Det är vad vi har att hålla
            oss till.
          </note>
          <note>
            Jag skulle vilja uppmana riksdagsmannen Bert
          </note>
          <note>
            Karlsson från Skara att sluta upp med ett martyrskap i denna
            kammare. Man får faktiskt vara beredd att diskutera värderingar
            och fakta. Men man kan inte hela tiden påstå att andra ledamöter
            av denna riksdag och regeringsledamöter anklagar
          </note>
          <note>
            Bert Karlsson för att vara lögnare och för att vara rasist, när
            det aldrig har gjorts. Det är bara ett sätt att framställa sig
            som en särskild martyr i denna riksdag. Bli nu en fullvärdig medlem
            av denna kammare.
          </note>
          <note>
            Överläggningen var härmed avslutad.
          </note>
          <note>
            9 § Svar på interpellation 1993/94:2 om Bai
          </note>
          <note>
            Bang-projektet
          </note>
          <note type="speaker">
            Anf. 45 Statsrådet ALF SVENSSON (kds):
          </note>
          <note>
            Herr talman! Johan Lönnroth har frågat mig vad jag tänker göra
            för att säkra ett lyckligt avslutande av det svenska engagemanget
            i Bai Bang-projektet.
          </note>
          <note>
            Bai Bang-projektet har förvisso haft betydelse för
          </note>
          <note>
            Vietnam såväl i teknologiöverföringshänseende som för landets
            pappersproduktion och utvecklingen av Vinh Phu-provinsens infrastruktur.
          </note>
          <note>
            Vid mitt besök där förra året var mitt intryck att projektet
            i fråga, som inneburit omfattande materiellt stöd och utbildningsinsatser
            från Sverige under många år, nu med framgång drevs av kunniga
            vietnamesiska tekniker och företagsledare.
          </note>
          <note>
            I Johan Lönnroths interpellation berörs frågan huruvida Bai Bang-projektet
            från början var en bra idé. En tillbakablick avslöjar att projektet
            inte undgått kritik bl.a. vad beträffar anställningsförhållandena
            för de till bruket knutna skogsarbetarna, vissa miljöaspekter
            m.m.
          </note>
          <note>
            Dessutom kom obestridligen den samlade insatsen att bli betydligt
            mer kostsam än vad som ursprungligen beräknats, vilket lett till
            att brister i effektiviteten i biståndsinsatsen sannolikt med
            rätta påtalats. Låt mig dock här framhålla att även om så vore
            fallet är denna omständighet vid det här laget historia och således
            ingenting vi nu kan åtgärda.
          </note>
          <note>
            Resultatet kvarstår och det är ett väl fungerande pappersbruk
            i vietnamesisk regi.
          </note>
          <note>
            Det kan i sammanhanget vara värt att notera att denna typ av
            storskaliga projekt, som Bai Bang symboliserar, inte längre prioriteras
            bland de projekt som Sverige finansierar.
          </note>
          <note>
            Pappersbruket i Bai Bang överlämnades officiellt av Sverige till
            Vietnam år 1990. Därmed var också det direkta svenska engagemanget
            i praktiken avslutat.
          </note>
          <note>
            För att underlätta övergången ställde Sverige samtidigt ytterligare
            resurser till den vietnamesiska sidans förfogande i form av:
          </note>
          <note>
            - 27 miljoner kronor för reservdelar,
          </note>
          <note>
            - 20 miljoner kronor för teknisk rådgivning och utbildningsinsatser,
          </note>
          <note>
            - 10 miljoner kronor för transportutrustning samt
          </note>
          <note>
            - 20 miljoner kronor för särskilda miljöinsatser.
          </note>
          <note>
            Den vietnamesiska sidan är självfallet väl medveten om de problem
            som Johan Lönnroth nu tar upp.
          </note>
          <note>
            Man är likaså medveten om att ansvaret för den vidare driften
            av anläggningen åvilar det egna landet.
          </note>
          <note>
            Brukets ledning har således vänt sig till den vietnamesiska regeringen
            enligt gällande regler i
          </note>
          <note>
            Vietnam. Man har ansökt om medel för inköp av reservdelar, för
            nödvändiga nyinvesteringar m.m.
          </note>
          <note>
            Vi har i våra kontakter med vietnameserna förstått att detta
            är en tidskrävande procedur. Vietnam genomgår för närvarande en
            förändring från planhushållning till marknadsekonomi. Det är då
            inte förvånande att en administration, som har att arbeta i övergången
            mellan två helt skilda system, kan bli mer tungrodd än annars.
          </note>
          <note>
            Vietnameserna arbetar i dag målmedvetet för att i största möjliga
            utsträckning själva komma till rätta med de problem som arvet
            efter planekonomin inneburit. En uttalad politik härvidlag är
            att företag skall drivas på marknadsmässiga grunder. Vietnam har
            således ej heller tagit upp frågan med oss om ytterligare insatser
            för de investeringsändamål som
          </note>
          <note>
            Johan Lönnroth nämner. Frågan skall lösas internt.
          </note>
          <note>
            Sverige välkomnar givetvis den lovande utveckling mot marknadsekonomi
            som vi i dag ser i Vietnam.
          </note>
          <note>
            Vi stöder aktivt denna omvandling på olika sätt, bl.a. genom
            att bidra till att det vietnamesiska regelverket anpassas till
            marknadsekonomins krav och villkor. På rättsområdet har t.ex.
            insatser gjorts för att stifta konkurslag, bolagslag, lag om företagsregistrering
            och för att bygga upp ett effektivt skattesystem. Stöd till bankväsendet
            och till utbildning av företagsledare har också lämnats.
          </note>
          <note>
            Vi försöker vidare främja projekt som har förutsättningar att
            drivas som samriskföretag med svenska och vietnamesiska parter.
            Just i fråga om
          </note>
          <note>
            Bai Bang vill jag nämna att vår ambassad i Hanoi aktivt söker
            svenska företag som kan ha intresse av att på rent kommersiell
            grund samarbeta med bruket.
          </note>
          <note>
            Sammanfattningsvis vill jag säga att Sverige i fullt samförstånd
            med Vietnam har avslutat sitt biståndsengagemang i Bai Bang, att
            ansenliga svenska biståndsmedel ställts till förfogande för att
            underlätta själva övergången till drift av anläggningen i vietnamesisk
            regi samt att Vietnam bör ha goda förutsättningar att trygga dess
            fortbestånd.
          </note>
          <note type="speaker">
            Anf. 46 JOHAN LÖNNROTH (v):
          </note>
          <note>
            Herr talman! Jag får tacka biståndsministern för svaret. Jag
            tycker att det är ett bra svar, med en i det stora hela korrekt
            historisk genomgång av projektet. Jag noterar med glädje att biståndsministern
            konstaterar att vi nu har ett på det hela taget väl fungerande
            pappersbruk.
          </note>
          <note>
            Jag delar också den positiva värderingen av vad om håller på
            att hända i Vietnam nu, med övergången till marknadsekonomi. Jag
            har varit runt och talat med flera företrädare för vietnamesiska
            myndigheter och en hel del människor som arbetar i det vietnamesiska
            näringslivet om detta.
          </note>
          <note>
            Jag vill ställa ett par kompletterande frågor. Det gäller först
            det intressanta, att vår ambassad i
          </note>
          <note>
            Hanoi nu aktivt söker svenska företag som kan ha ett intresse
            av att på rent kommersiell grund samarbeta med bruket.
          </note>
          <note>
            Det var en litet märklig upplevelse för en gammal medlem i Vietnamrörelsen,
            att möta svenska företrädare för det privata näringslivet som
            dels hyllade de gamla svenska biståndsinsatserna i
          </note>
          <note>
            Vietnam, dels uttryckte besvikelse över att Sverige just nu trappar
            ner på biståndet. När alla andra länder kastar sig in i Vietnam,
            som öppnar sig, då drar Sverige ner på biståndet till Vietnam.
          </note>
          <note>
            Det kändes märkligt att de sade det just till mig. Jag föreställer
            mig att de flesta av de företrädare för näringslivet som jag träffade
            där inte delar mina politiska värderingar utan snarare biståndsministerns
            eller de som andra partier i regeringen står för.
          </note>
          <note>
            Mot denna bakgrund skulle jag gärna vilja veta litet mer om vilken
            typ av kontakter det gäller. Det kom som sagt en del klagomål
            från svenska företag om att de inte känner något engagemang från
            den svenska regeringen när det gäller att hjälpa till att utnyttja
            den oerhörda goodwill som Sverige faktiskt möter i Vietnam tack
            vare våra stora biståndsinsatser.
          </note>
          <note>
            Jag vill också till slut fråga om det svenska engagemanget är
            slut. Biståndsministern uttrycker sig på två olika sätt. Alf Svensson
            säger först i interpellationssvaret att det direkta svenska engagemanget
            i praktiken är avslutat. I
          </note>
          <note>
            avslutningen på svaret säger biståndsministern följande: ''Sammanfattningsvis
            vill jag säga att
          </note>
          <note>
            Sverige i fullt samförstånd med Vietnam har avslutat sitt biståndsengagemang
            i Bai Bang''.
          </note>
          <note>
            Det pågår ju faktiskt en del projekt fortfarande, exempelvis
            skogsprojektet. Det har formellt ingen direkt anknytning till
            pappersbruket längre. Jag pratade dock själv med skogsbönder i
            trakten som sade att svenska biståndsarbetare har utdelat råd
            om att bönderna skall odla t.ex. eukalyptusträd för de framtida
            leveranserna av råvaror. Bönderna upplever att det svenska engagemanget
            finns kvar i projektet som helhet.
          </note>
          <note>
            Jag var också på den närliggande yrkesskolan, som är en oerhört
            positiv upplevelse. Där berättade man om djupa kontakter med en
            gymnasieskola i
          </note>
          <note>
            Skoghall. Också på denna yrkesskola upplever man fortfarande
            att det finns ett svenskt engagemang i
          </note>
          <note>
            Bai Bang.
          </note>
          <note>
            Jag vill be biståndsministern att precisera frågan om
          </note>
          <note>
            Sveriges engagemang litet grand. Viljan att
          </note>
          <note>
            Bai Bang-projektet skall leva vidare och utvecklas ännu mer finns
            väl kvar? Sverige har väl fortfarande ett intresse av att detta
            sker?
          </note>
          <note type="speaker">
            Anf. 47 KRISTINA SVENSSON (s):
          </note>
          <note>
            Herr talman! Jag tycker att det är roligt att vi för en gångs
            skull kan diskutera ett lyckat biståndsprojekt här i kammaren
            och visa på de positiva konsekvenserna.
          </note>
          <note>
            Det framfördes med rätta kritik under den tid Bai
          </note>
          <note>
            Bang byggdes, men det är som sagt historia nu. När vi ser i backspegeln
            kan vi avläsa facit och konstatera att en hel region de facto
            har utvecklats.
          </note>
          <note>
            Bai Bang har övertagits av vietnameserna. När vi satsar på sådana
            här projekt är det ju meningen att det skall finnas en klart definierad
            tidsplan för när mottagarlandet kan ta över. Såvitt jag förstår
            har det i detta fall fungerat bra.
          </note>
          <note>
            Sverige fick nyligen besök av en talmansdelegation från Vietnam.
            Deltagarna i delegationen bekräftade att Bai Bang är ett lyckosamt
            projekt.
          </note>
          <note>
            Man klarar konkurrensen från den billiga produktionen i Kina
            och har kommit över det hot den utgjorde.
          </note>
          <note>
            Jag skulle också vilja peka på en sak som Johan
          </note>
          <note>
            Lönnroth tog upp: Bai Bang-projektet har faktiskt bidragit till
            internationalisering på hemmaplan i
          </note>
          <note>
            Sverige. Jag kommer från Värmland. Där har vi en skola, gymnasieskolan
            i Skoghall, som har kontinuerlig kontakt med yrkesskolan i Bai
            Bang.
          </note>
          <note>
            Sådana spin-off-effekter är tecken på internationalisering i
            dess bästa bemärkelse.
          </note>
          <note>
            Jag har också besökt Bai Bang, och jag är på väg till Vietnam
            i morgon. Jag är ganska positivt inställd till hur ekonomin utvecklas.
            Tyvärr finns det nu andra hot. Vi kunde avläsa av uttalanden från
            deltagare i talmansdelegationen att läget är ganska låst när det
            gäller den politiska pluralismen.
          </note>
          <note>
            Det är helt andra signaler än de vi fick för ett år sedan när
            utrikesutskottet var i Vietnam. Vi får också alarmerande rapporter
            om korruption som ett hot mot utvecklingen.
          </note>
          <note>
            Jag vill också peka på det faktum att vietnameserna befinner
            sig i en otroligt viktig fas och att svenskt näringsliv självfallet
            måste finnas i Vietnam.
          </note>
          <note>
            SwedeCorp har en uppgift och en roll att spela. Jag vet också
            att SwedeCorp tar på sig det ansvaret.
          </note>
          <note>
            Jag tycker att det är viktigt att vi fortsätter att hävda biståndet
            till Vietnam och inte gör några nedskärningar.
          </note>
          <note type="speaker">
            Anf. 48 IAN WACHTMEISTER (nyd):
          </note>
          <note>
            Herr talman! Det finns de som säger att Bai Bang är det mest
            lyckade biståndsprojekt som Sverige varit involverat i. Det har
            sagts här i kammaren också, tror jag. Det säger i så fall betydligt
            mer om svensk biståndspolitik än om Bai Bang-projektet. Vi minns
            kostnaderna, och vi minns för Sverige generande rapporter om slavarbete
            m.m.
          </note>
          <note>
            Jag vill dock ta upp en annan aspekt av frågan.
          </note>
          <note>
            Vietnamkriget var och är än i dag av självklara skäl en väldigt
            stor fråga i USA. Sveriges roll som opportun uppbackare av det
            kommunistiska
          </note>
          <note>
            Nordvietnam har inte alltid beundrats.
          </note>
          <note>
            När kriget slutade -- jag tror att det var 1975 --
          </note>
          <note>
            skulle alla krigsfångar enligt avtalet med
          </note>
          <note>
            Nordvietnam återlämnas till USA. I dag ifrågasätts om dessa fångar
            har kommit tillbaka. Det är en mycket stor fråga i USA. Man hör,
            såvitt jag vet, mycket sällan ens talas om den i Sverige. Jag
            skall nu komma till vad det har med Bai Bang-projektet att göra.
          </note>
          <note>
            Jag är mycket illa informerad i denna fråga, men jag blev alarmerad
            när jag underrättades. Enligt mycket envisa rykten och enligt
            vissa mycket envisa undersökande journalister, vilka har kontaktat
            bl.a. mig, har svenskar observerat USA-fångar i närheten av och
            t.o.m. inne på Bai Bang-området långt efter krigsslutet. Ryktena
            gör gällande att svenskarna inte har rapporterat detta, vilket
            man enligt alla gällande lagar och regler skall göra.
          </note>
          <note>
            Vi skall komma ihåg att Sverige på 70-talet inte var som det
            är i mitten på 90-talet. Det här hände för snart 20 år sedan.
            Det fanns mycket antiamerikanism, och det fanns teorier om att
            alla var lika goda kålsupare. Det gjordes ministerbesök, och politiken
            var i stor utsträckning inriktad på de i dag fallna öststaterna.
            Vi representerades i Hanoi på den tiden av personer med åsikter
            som ligger betydligt närmare Johan
          </note>
          <note>
            Lönnroths än mina.
          </note>
          <note>
            Har biståndsministern hört talas om dessa uppseendeväckande misstankar
            om svenska observationer i Nordvietnam och om uteblivna reaktioner?
          </note>
          <note>
            Är biståndsministern beredd att på alla sätt underlätta och biträda
            en undersökning av vad som skedde i Bai Bang och på den svenska
            ambassaden i Hanoi en serie år efter det att Vietnamkriget slutade?
          </note>
          <note>
            Är biståndsministern med på att försöka få till stånd en öppen
            och villig medverkan i detta arbete från
          </note>
          <note>
            SIDA så att de personer som fanns där nere på den tiden verkligen
            kan kontaktas?
          </note>
          <note>
            Alla misstankar måste bort. Det ligger i vårt intresse lika mycket
            som i någon annans att frågorna klaras upp på ett entydigt sätt.
            Jag gör själv inga påståenden, utan noterar bara med oro dessa
            rykten. De får inte spridas vidare. De skadar oss nämligen utomlands.
          </note>
          <note type="speaker">
            Anf. 49 Statsrådet ALF SVENSSON (kds):
          </note>
          <note>
            Herr talman! Jag kan förstå att Johan Lönnroth tycker att det
            är något märkligt när representanter för svenskt näringsliv ivrar
            för att biståndet till
          </note>
          <note>
            Vietnam skall bli större. Ibland får man signaler om att biståndet
            nästan helt skall upphöra och att det när vi möter u-länder skall
            vara fråga om handel.
          </note>
          <note>
            Låt mig bara faktiskt understryka att jag själv har legat i selen
            ganska rejält för att biståndet skall ligga på den nivå som det
            nu har.
          </note>
          <note>
            Jag är helt överens med Johan Lönnroth om att svenskt näringsliv
            nu borde ta till sig av den goodwill som svenskt biståndsgivande
            odiskutabelt har skapat. Vi kan naturligtvis länge diskutera huruvida
            det var rimligt att vi gav bistånd i så stora proportioner som
            skedde under den period då det var i stort sett bara Sovjetunionen,
            Finland och
          </note>
          <note>
            Sverige som var där, men detta är, som jag sade i mitt svar,
            historia. Det gagnar inte så mycket att använda till att nagelfara
            ståndpunkter som ventilerades då.
          </note>
          <note>
            Jag tycker alltså att svenskt näringsliv nu skall hålla sig framme
            och försöka ta för sig. Under mitt besök i Vietnam sade jag många
            gånger skämtsamt att jag lät mer som en näringsminister än som
            en biståndsminister. Jag ville ivra för att svenskt näringsliv
            nu när marknadsekonomin formligen stormar fram skall hålla sig
            framme.
          </note>
          <note>
            Jag tycker att det är märkligt att man verkligen gör gällande
            att det inte skulle finnas engagemang från vår sida. Jag är övertygad
            om att alla som är deltagare i debatten är underkunniga om att
            vi för inte så länge sedan hade ett symposium här i
          </note>
          <note>
            Stockholm med deltagande av svenskt näringsliv och med en stor
            delegation från Vietnam, ledd av vice utrikesministern. Dessutom
            sysslar
          </note>
          <note>
            SwedeCorp även fortsättningsvis med miljöfrågorna i samband med
            Bai Bang-projektet.
          </note>
          <note>
            Vi finns indirekt kvar också i så måtto att SIDA
          </note>
          <note>
            bedriver skogssatsningar av olika typer.
          </note>
          <note>
            När man talar om biståndet kan man glädja sig åt att Vietnam
            nu håller på att resa sig med hjälp av marknadsekonomin och andra
            satsningar. Vi har i det sammanhanget också anledning att fasa
            in BITS
          </note>
          <note>
            och dess verksamhet i vårt biståndsgivande, och det är också
            vad som sker.
          </note>
          <note>
            Jag håller helt med Kristina Svensson när hon lyfter upp de bekymmer
            som finns när det gäller mänskliga frioch rättigheter, det faktum
            -- det vågar man nog säga -- att korruptionen försöker äta sig
            fram och även att den politiska pluralismen här och var stoppas.
            Nu tror vi väl alla att marknadsekonomin i det långa loppet kommer
            att bända upp dessa låsningar. Jag tror inte att man kommer att
            kunna stoppa den politiska pluralismen, eftersom marknadsekonomin
            kommer att kräva en större öppenhet. Även om det nu går litet
            fram och tillbaka, tror jag att man kan räkna med att trenden
            kommer att vara positiv.
          </note>
          <note>
            Ian Wachtmeister sade att det ibland görs gällande att Bai Bang-projektet
            skulle vara vårt mest lyckade biståndsprojekt. Det har jag inte
            vid något tillfälle sagt. Jag tror för övrigt att det är oerhört
            svårt att jämföra biståndsprojekt med varandra. De har ofta mycket
            olika karaktär. Man skall dock när man talar om detta biståndsprojekt
            inte glömma, och jag vill ha med det här i vårt resonemang, att
            återflödet till svenskt näringsliv uppgår till minst
          </note>
          <note>
            75 %. Det är viktigt att också det sägs när vi talar om de stora
            summorna.
          </note>
          <note>
            Man kan naturligtvis gå tillbaka till 70-talet och lyfta fram
            det som Ian Wachtmeister här tog upp.
          </note>
          <note>
            Såvitt jag vet, utan att vara uppdaterad på den typen av sidospår
            i den här frågan, var det då tal om att en svensk -- jag är inte
            alls säker på att det hängde ihop med Bai Bang-projektet -- hade
            mött någon som sade sig vara amerikan. Detta rapporterades såvitt
            jag vet till State Department, som tackade för att man fick den
            informationen.
          </note>
          <note>
            Jag tror att USA och Vietnam nu, i nådens år 1993, har helt förändrade
            relationer. Jag tror inte att det i dag råder tillnärmelsevis
            ett sådant spänningsförhållande i den här typen av frågor som
            det förstås gjorde på 70-talet.
          </note>
          <note type="speaker">
            Anf. 50 JOHAN LÖNNROTH (v):
          </note>
          <note>
            Herr talman! Jag vill först säga att flera av dem som jag talade
            med i Vietnam sade att det i första hand är just handel som man
            önskar sig. Man vill ha normala och bra relationer på framför
            allt handelns område. Därför är man litet orolig för den protektionism
            som breder ut sig i inte minst Europa och EG. Vi diskuterade t.ex.
            frågan om att Sverige förmodligen tvingas återreglera tekoimporten,
            om vi skall bli medlemmar i den europeiska unionen.
          </note>
          <note>
            Den vietnamesiska textilindustrin har oerhörda möjligheter att
            utvecklas.
          </note>
          <note>
            Vad gäller utnyttjande av den svenska goodwillen i
          </note>
          <note>
            Vietnam diskuterade vi bl.a. det som hände 1990, när ett kanadensiskt
            konsultföretag fick uppdraget att vara teknisk rådgivare i Bai
            Bang-projektet. Det förekom bland svenskarna en hel del kritik
            mot detta. Man ansåg att det då trots allt, genom alla de engagemang
            och även problem som hade förekommit, fanns stora svenska erfarenheter
            och kunskaper att utnyttja. Jag tror inte att något annat land
            som var engagerat i biståndsprojekt i Vietnam gjorde som vi. Vi
            skänkte alltså bort detta uppdrag till ett kanadensiskt konsultföretag,
            som nu utnyttjas av andra kanadensiska företag för att lägga rabarber
            på olika leveranser osv. till
          </note>
          <note>
            Bai Bang-projektet.
          </note>
          <note>
            Jag vill till Kristina Svensson säga att jag har skrivit en reserapport.
            Det är sant att det finns oroande tecken i den politiska utveckligen,
            men det är just därför också oerhört viktigt att vi i Sverige
            upprätthåller kontakterna och påpekar dessa saker.
          </note>
          <note>
            Vår riksdagsgrupp skickade genom Bertil Måbrink och den andra
            gruppledaren förra våren ett protestbrev till Vietnam om en gammal
            buddhistmunk som hade fängslats, och denne släpptes. Jag tror
            att man i Vietnam är mera känslig för kritik från våra båda partier.
            Man vet i Vietnam att vi hela tiden har varit solidariska med
            vietnameserna i samband med de terrorbombningar och andra illdåd
            som förekom under Vietnamkriget.
          </note>
          <note>
            Jag har inte så mycket tid kvar för att replikera till
          </note>
          <note>
            Ian Wachtmeister, men jag vill gärna säga till honom: Lyft näsan
            över den svenska och västeuropeiska ankdammen! Åk till Vietnam,
            res runt i Bai Bang, diskutera med svenska företagsledare och
            företag om de saker som han här tar upp! Jag tror att Ian Wachtmeister
            skulle behöva det.
          </note>
          <note type="speaker">
            Anf. 51 KRISTINA SVENSSON (s):
          </note>
          <note>
            Herr talman! Jag tycker att man ger uttryck för mycket stor okunskap
            och saknar helhetsperspektiv, om man dömer ut Bai Bangprojektet
            så som Ian Wachtmeister gjorde. När man skall bedöma utvecklingsprojekt
            måste man också ha ett tidsperspektiv. Förutom till pappersbruket
            som sådant och dess produktion kan man också se till utvecklingen
            av regionen, som är så oerhört viktig. Det hade tidigare i princip
            inte funnits någon sådan utveckling. Jag instämmer i rekommendationen
            om att åka dit.
          </note>
          <note>
            Jag hade i mitt genmäle tänkt ta upp just det som har berörts
            i replikskiftet, nämligen vikten av att vi medverkar till normaliseringen
            av förhållandet mellan Vietnam och USA. Vi har gjort en bra insats
            när vi har arbetat för en låneavskrivning.
          </note>
          <note>
            Härigenom har Vietnam nu tillgång till IMF- och
          </note>
          <note>
            Världsbankslån.
          </note>
          <note>
            Regeringen har ett oerhört viktigt ansvar för att i alla sammanhang
            i kontakterna med amerikanerna driva frågan om en normalisering.
            En sådan eftersträvas verkligen från vietnamesiskt håll. Jag tror
            att vi med vårt förtroendekapital på båda sidor verkligen har
            en viktig roll att spela i detta sammanhang.
          </note>
          <note type="speaker">
            Anf. 52 IAN WACHTMEISTER (nyd):
          </note>
          <note>
            Herr talman! Jag vill först upplysa dem som tror att jag behöver
            lämna ankdammen i Sverige om att jag har skrivit en bok om just
            ankdammen. Lönnroth kan vara lugn.
          </note>
          <note>
            Däremot brukar jag inte låta skattebetalarna bekosta mina resor.
            På det viset är jag nog den som har kostat minst i den här församlingen,
            även en fullsatt sådan. Det tycker jag är rätt bra. Det görs många
            meningslösa resor.
          </note>
          <note>
            När det gäller debatten om Bai Bang-projektet vill jag bara säga
            att svenskt näringsliv givetvis skall ta tillfället i akt. Jag
            är inte ett dugg orolig. Svenskt näringsliv är ganska bra på det.
            Det svenska näringslivets anseende i östra och sydöstra Asien
            är nog också betydligt bättre än vad den svenska politikens anseende
            har varit genom åren.
          </note>
          <note>
            Jag tror inte att alla riktigt förstod vad jag tidigare talade
            om. Alf Svensson sade att han inte hade informationen uppdaterad.
            Det förstår jag mycket väl, eftersom det kom litet överraskande.
            Men frågan är utomordentligt allvarlig. Jag talar alltså om mycket
            uppseendeväckande rykten om att svenska representanter, och Sverige,
            har sett genom fingrarna med att hundratals amerikaner hölls kvar
            som straffarbetande krigsfångar i områdena kring Bai Bang.
          </note>
          <note>
            Vi kan ju själva tänka oss hur uppseendeväckande detta är i dag.
            Det är inte 70-tal. Det är nu i oktober
          </note>
          <note>
            1993 som dessa frågor diskuteras i USA. Man är upprörd över detta,
            och man är inte alls särskilt förtjust i den vietnamesiska regimen.
            Det är rätt hårda tongångar.
          </note>
          <note>
            Man kan ju göra en jämförelse med de tre svenskar som satt fångna
            i Irak. Det räckte för att vi skulle bli nog så upprörda.
          </note>
          <note>
            Detta är alltså en viktig fråga. Jag hoppas vid Gud att dessa
            rykten inte är sanna, men det är illa nog att de finns. Det finns
            journalister som i dag 1993
          </note>
          <note>
            jobbar med dessa rykten. Därför vill jag att biståndsministern
            hjälper till så att vi får de kontakter som behövs och kan höra
            de människor som var där. Dessa människor finns bl.a. i SIDA:s
            arkiv. Jag hoppas att Alf Svensson ställer upp på detta.
          </note>
          <note type="speaker">
            Anf. 53 Statsrådet ALF SVENSSON (kds):
          </note>
          <note>
            Herr talman! Jag vet inte om det är så mycket mer att tillägga.
            Men jag kanske skulle tala om att det kommer en komplett utvärdering
            av Bai Bangprojektet under budgetåret 1994/95. Den har SIDA
          </note>
          <note>
            gett konsulter i uppdrag att göra. Då kanske vi får tillfälle
            att återigen resonera om den här frågan.
          </note>
          <note>
            Jag håller med Johan Lönnroth om att protektionismen är ett gissel.
            Jag önskar lika hett som någon annan att de problem som nu har
            seglat upp i Europa skall lösas så att det inte finns några låsningar
            i december när det gäller Gatt och
          </note>
          <note>
            Uruguayrundan.
          </note>
          <note>
            Jag tycker också att det var litet märkligt att Sverige inte
            kunde få hantera det uppdrag som gick till det kanadensiska konsultföretaget.
            Men detta är, som sagt, historia.
          </note>
          <note>
            Det var bra att Kristina Svensson nämnde vår satsning för att
            Vietnam skulle bli kreditvärdigt.
          </note>
          <note>
            Det är naturligtvis en mycket betydelsefull biståndspolitisk
            insats. Vi gick in med inte mindre än 80 miljoner tillsammans
            med en lång rad andra nationer, som gjorde stora insatser, för
            att Vietnam skulle kunna ty sig till IMF och Världsbanken.
          </note>
          <note>
            Jag kan försäkra Ian Wachtmeister om att vi naturligtvis inte
            låter frågor av det slag som han talar om hänga i luften. Det
            vore utomordentligt oklokt. Såvitt jag har kunnat orientera mig
            nu känner man inte till ryktena. Ian Wachtmeister säger att de
            finns. Därför skall vi naturligtvis inte låtsas som om de inte
            finns. Det är alltid angeläget att man så långt man mäktar med
            reder ut sådana frågeställningar.
          </note>
          <note type="speaker">
            Anf. 54 JOHAN LÖNNROTH (v):
          </note>
          <note>
            Herr talman! Först vill jag till Ian Wachtmeister säga att det
            cirkulerar många rykten. Det är klart att man skall undersöka
            alla. Jag måste dock, efter att ha rest runt ganska mycket i det
            här området, ärligt erkänna att jag har litet svårt att tro på
            dem.
          </note>
          <note>
            Men undersök dem gärna!
          </note>
          <note>
            Jag träffade amerikaner i Vietnam. De var på något som man kan
            kalla botgöringsresa. Det var amerikaner som skämdes över den
            amerikanska politik som fördes gentemot Vietnam. De var mer eller
            mindre där för att be om ursäkt. Inte minst var det många krigsveteraner
            som hade rest tillbaka till
          </note>
          <note>
            Vietnam. De ställde sig frågan: Vad kan vi göra för att man skall
            komma till rätta med de oerhörda orättvisor som den amerikanska
            politiken innebar för Vietnam?
          </note>
          <note>
            Det politiska förtryck som fanns, och finns kvar, var till mycket
            stora delar ett resultat just av den amerikanska politiken och
            den isolering av
          </note>
          <note>
            Vietnam som den ledde till.
          </note>
          <note>
            Till sist vill jag till biståndsminister Alf Svensson säga att
            jag tycker att detta har varit en bra och positiv debatt. Jag
            vill bara en gång till motivera varför det är så viktigt att vi
            i Sverige behåller engagemanget, inte bara i Vietnam utan över
            huvud taget när det gäller biståndspolitiken. Det har att göra
            med den gamla käpphäst som jag har talat om flera gånger i talarstolen,
            nämligen att man måste skilja mellan kapitalism och marknadsekonomi.
          </note>
          <note>
            Som jag sade tillhör jag dem som bejakar utvecklingen mot marknadsekonomi,
            även i
          </note>
          <note>
            Vietnam. Men det är en helt annan sak än att bejaka alla de kapitalistiska
            avarter som nu väller in i form av bl.a. utländska företag som
            för med sig prostitution, korruption och spekulanter som inte
            är ute efter att åstadkomma produktiva insatser. De är i stället
            ute efter att tjäna snabba pengar på olika spekulativa och kortsiktiga
            projket.
          </note>
          <note>
            I Sverige finns, liksom i Vietnam, en jämlikhetstradition. Därför
            är det viktigt att vi har kvar vårt engagemang. Det handlar inte
            bara om svenskt bistånd. Det handlar också om att det för
          </note>
          <note>
            Sverige är av mycket stort värde att ha djupgående och goda relationer
            med Vietnam. Jag tror också att det är den bästa garantin för
            att processen med den politiska pluralismen, som förhoppningsvis
            litet långsamt är på gång, påskyndas.
          </note>
          <note type="speaker">
            Anf. 55 IAN WACHTMEISTER (nyd):
          </note>
          <note>
            Herr talman! Detta skall bara bli en kort replik.
          </note>
          <note>
            Först och främst ber jag att få tacka Alf Svensson för hans beredvillighet
            att försöka klara ut mina frågor.
          </note>
          <note>
            Sedan vill jag kommentera en annan sak. Johan
          </note>
          <note>
            Lönnroth säger att det cirkulerar många rykten.
          </note>
          <note>
            Därmed skulle en del kunna avfärdas. Men vi skall tänka på att
            dessa rykten inte framstår som obefogade för dem som hör ryktena
            från annat håll.
          </note>
          <note>
            Sverige, modell 1975, var nämligen ett land som på många ställen
            i världen ansågs vara ganska suspekt just när det gällde attityderna
            i Vietnam. Därför har man dessa misstankar. Därför tror man på
            dessa rykten som säger att svenskarna inte rapporterade vidare
            att amerikanska krigsfångar, i strid med alla krigslagar och andra
            lagar, hölls kvar där borta.
          </note>
          <note>
            Man tror att svenska sändebud såg genom fingrarna med detta.
            Det är allvarligt.
          </note>
          <note>
            Jag hoppas att detta kan klarläggas. Det är viktigt att det görs.
            Först då kan vi säga att det är helt utrett och att detta inte
            är sant. Man kan dock förstå att det finns de som tror att det
            kan finnas ett och annat skelett i det svenska världssamvetets
            garderob.
          </note>
          <note>
            Överläggningen var härmed avslutad.
          </note>
          <note>
            10 § Svar på interpellation 1993/94:4 om
          </note>
          <note>
            Indonesien och Östtimor
          </note>
          <note type="speaker">
            Anf. 56 Statsrådet ALF SVENSSON (kds):
          </note>
          <note>
            Herr talman! Hans Göran Franck har i en interpellation ställt
            ett antal frågor till utrikesministern om Östra Timor. Interpellationen
            har i utrikesministerns frånvaro överlämnats till mig.
          </note>
          <note>
            Jag kan först konstatera att en fråga om möjligheten av ett vapenembargo
            mot Indonesien, har besvarats av utrikeshandelsministern den 12
          </note>
          <note>
            oktober. Denne konstaterade, att en positiv utveckling ägt rum
            i Indonesien och på Östra
          </note>
          <note>
            Timor, men att situationen, särskilt vad avser respekten för
            mänskliga rättigheter, knappast kunde betraktas som tillfredsställande.
          </note>
          <note>
            Regeringens bedömning var emellertid att
          </note>
          <note>
            Indonesien nu uppfyllde riktlinjernas krav för export av viss
            krigsmateriel. Sammanfattningsvis underströk utrikeshandelsministern
            att restriktivitet fortfarande råder i fråga om krigsmaterielexport
            och att konkreta regeringsbeslut endast kan fattas om någon export
            faktiskt blir aktuell.
          </note>
          <note>
            Jag erinrar också om mitt eget svar samma dag på
          </note>
          <note>
            Ingbritt Irhammars fråga om Indonesien och de mänskliga rättigheterna,
            som i västentliga avseenden behandlar regeringens syn på frågeställningar
            som berörs i Hans Göran Francks interpellation. Det gäller särskilt
            hans fråga om humanitärt bistånd för rättshjälp åt diskriminerade
            och förföljda. Jag nämnde i mitt svar till Ingbritt
          </note>
          <note>
            Irhammar särskilt det effektiva samarbete som bedrivs med Svenska
            Advokatsamfundet och att jag gärna skulle se ytterligare insatser
            om vi kunde finna lämpliga former för dessa. Jag anser därmed
            även Hans Göran Francks fråga på denna punkt vara besvarad.
          </note>
          <note>
            Herr talman! Låt mig inledningsvis upprepa de grundläggande principer
            som bestämmer vår hållning i Östra Timor-frågan. Den svenska regeringen
            har aldrig accepterat Indonesiens annektering av Östra Timor.
            Vi har även sedan länge ställt oss bakom tanken på en folkomröstning
            i Östra Timor. Befolkningen på Östra Timor måste ges rätt att
            själv bestämma sin framtid. Sverige har med kraft markerat sitt
            avståndstagande från kränkningar av mänskliga rättigheter på Östra
          </note>
          <note>
            Timor. Det skedde med särskild skärpa efter massakern på demonstranter
            i staden Dili den 12
          </note>
          <note>
            november 1991. Sverige var dessutom medförslagsställare till
            en resolution vid årets möte med kommissionen för de mänskliga
            rättigheterna som riktade allvarlig kritik mot Indonesien för
            övergrepp på Östra Timor.
          </note>
          <note>
            Östra Timor är ett återkommande inslag i vår diplomatiska dialog
            med Indonesiens regering, liksom i FN. Senaste tillfället då vi
            direkt markerade vår ståndpunkt på hög bilateral nivå var vid
            kabinettssekreterare Lars-Åke Nilssons besök i
          </note>
          <note>
            Jakarta i slutet av förra veckan.
          </note>
          <note>
            Vi stöder till fullo FN:s generalsekreterares ansträngningar
            sedan år 1982 att genom samtal mellan Indonesien och Portugal
            få till stånd en samförståndslösning om Östra Timors framtid.
            Jag finner de uttalanden som generalsekreterarens särskilde representant
            gjort efter det senaste mötet i New York uppmuntrande. Indonesien
            har bekräftat vikten av att uppfylla uppställda krav om mänskliga
            rättigheter och grundläggande friheter.
          </note>
          <note>
            Viljan att genom förtroendeskapande åtgärder förbättra atmosfären
            i samtalen ger hopp om fortsatta framsteg. Som ett tecken på värdet
            av internationell dialog kan man också tolka uppgifterna om minskningarna
            av indonesisk trupp på Östra Timor.
          </note>
          <note>
            Låt mig i detta sammanhang nämna att jag i samband med FN:s världskonferens
            om mänskliga rättigheter som hölls i Wien i somras, sammanträffade
            med den indonesiske utrikesministern Alatas. Det samtal vi då
            hade handlade bl.a. om situationen för de mänskliga rättigheterna
            och kan enligt min mening betraktas som ett led i den konstruktiva
            bilaterala relation mellan våra båda länder som är eftersträvansvärd.
          </note>
          <note>
            Det är följaktligen genom en fortsatt dialog och stöd för fortsatta
            samtal under generalsekreterarens överinseende som jag tror att
          </note>
          <note>
            Sverige bäst kan verka för Östra Timors fred, demokrati och folkets
            rätt att självt bestämma sin framtid. Genom fortsatta kontakter
            med den indonesiska regeringen, vidmakthåller vi våra möjligheter
            att påverka indonesisk politik i
          </note>
          <note>
            Östtimor-frågan. Regeringen avser att fortsätta att på detta
            sätt verka för en fredlig lösning av problemet. Därmed anser jag
            mig ha besvarat Hans
          </note>
          <note>
            Göran Francks mer allmänna fråga.
          </note>
          <note>
            Herr talman! Som framgår av vad jag nyss har sagt bygger vår
            dialog med Indonesien om Östra Timor på den allt bättre grundade
            förhoppningen att det finns ledande krafter i Indonesien som önskar
            åstadkomma en lösning av Östtimor-frågan som även det internationella
            samfundet kan respektera.
          </note>
          <note>
            Jag är övertygad om att vidgade handelskontakter, liksom bilateralt
            samarbete över huvud taget, spelar en konstruktiv roll för att
            föra frågan framåt.
          </note>
          <note>
            För att kunna utveckla den ledande handelspolitiska roll som
            Indonesien spelar i
          </note>
          <note>
            Stillahavsasien-området, liksom för att inte undergräva det internationella
            anseende denna roll förutsätter, måste Indonesien vara uppmärksam
            på andra länders uppfattning i bl.a. frågor om mänskliga rättigheter.
            Av den anledningen vore det föga ändamålsenligt, ja det kunde
            snarare motverka sitt syfte, att, om jag förstått Hans Göran
          </note>
          <note>
            Francks fråga rätt, använda allmänna kreditrestriktioner som
            påtryckningsmedel för att öka respekten för mänskliga rättigheter
            i
          </note>
          <note>
            Indonesien. Att företa generella handelshindrande åtgärder gentemot
            en ledande representant för världens mest dynamiska tillväxtområde,
            där fritt handelsutbyte är en hörnsten, vore knappast i linje
            med svenska handelspolitiska principer och mål.
          </note>
          <note>
            Därmed anser jag att frågan om kreditrestriktioner är besvarad.
          </note>
          <note>
            Herr talman! Hans Göran Franck har också frågat hur regeringen
            vill verka för att Indonesien ansluter sig till konventionen om
            de mänskliga rättigheterna och även tillämpar denna.
          </note>
          <note>
            Att verka för ökad anslutning till gällande instrument, liksom
            för övervakning av tillämpningen, är en central del i svensk politik
            när det gäller mänskliga rättigheter. I FN:s generalförsamling
            och i FN:s kommission för de mänskliga rättigheterna är de nordiska
            länderna regelmässigt huvudförslagsställare till resolutioner
            som uppmanar alla stater som inte redan gjort det att ansluta
            sig till konventionerna om de mänskliga rättigheterna. Sverige
            verkar också aktivt för att främja FN:s maskineri för att övervaka
            tillämpningen.
          </note>
          <note>
            Även i våra bilaterala kontakter med olika länder är uppmaning
            om anslutning till mänskliga rättighetskonventioner en återkommande
            punkt.
          </note>
          <note>
            Vid det besök i Indonesien som jag nämnde tog kabinettssekreteraren
            upp frågan.
          </note>
          <note>
            Herr talman! Hans Göran Francks sista fråga gäller vilka åtgärder
            Sverige skulle vara berett att vidta för att timoresiska flyktingar
            skall få lämna
          </note>
          <note>
            Indonesien. Jag vill här fästa uppmärksamheten vid det repatrieringsprogram
            som pågår under Röda korsets ledning för timoreser som önskar
            lämna
          </note>
          <note>
            Indonesien. Sverige stöder på olika sätt
          </note>
          <note>
            Internationella röda korset i dess viktiga arbete.
          </note>
          <note>
            Det bör ha framgått av vad jag sagt inledningsvis, att Sverige,
            alltsedan Indonesiens annektering av
          </note>
          <note>
            Östra Timor år 1975, tillmätt Östra Timor-frågan stor principiell
            vikt och fortsätter att göra det. Det bör också ha framgått av
            mitt svar på Hans Göran
          </note>
          <note>
            Francks frågor att vi tror att en fredlig lösning av frågan bäst
            främjas av fortsatta nära förbindelser med ett Indonesien, som
            vi, trots meningsskiljaktligheter, har ett betydande mått av samsyn
            med i viktiga internationella frågor.
          </note>
          <note type="speaker">
            Anf. 57 HANS GÖRAN FRANCK (s):
          </note>
          <note>
            Herr talman! Jag tackar för svaret, men är inte nöjd med att
            regeringen aviserar att tillstånd kan lämnas till ny vapenexport
            till Indonesien. Inte heller får jag något tillfredsställande
            svar på frågan om tillbakadragande av indonesiska trupper från
            det ockuperade och numera annekterade Östtimor.
          </note>
          <note>
            Den svenska regeringen är beredd att exportera nya vapensystem
            till Indonesien. Det framgick, som Alf Svensson nämnde, av statsrådet
          </note>
          <note>
            Dinkelspiels inlägg här i kammaren för en tid sedan. Ulf Dinkelspiel
            sade då att man ''nu gör bedömningen att Indonesien kan komma
            i fråga även för viss annan materiel''.
          </note>
          <note>
            Anledningen till att jag inte anser att det kan komma i fråga
            är att det förekommer allvarliga och omfattande kränkningar av
            de mänskliga rättigheterna i Indonesien och i Östtimor.
          </note>
          <note>
            Dessutom rör det sig om en konflikthärd där det finns risker
            för den fortsatta fredliga utvecklingen.
          </note>
          <note>
            Jag anser att regeringen gör en alltför ljus bedömning av situationen.
            Den står inte i överensstämmelse med rapporterna från FN:s kommission
            för de mänskliga rättigheterna och inte heller med vad vissa frivilligorganisationer
            har sagt efter undersökningar på plats.
          </note>
          <note>
            Dessutom vill jag tillägga att iakttagelserna i dessa rapporter
            väl överensstämmer med mina egna iakttagelser från besök i Indonesien
            och Östtimor.
          </note>
          <note>
            Ulf Dinkelspiel pekade i riksdagsdebatten på att
          </note>
          <note>
            Indonesien påbörjat en nedtrappning av ''den militära närvaro
            som inleddes 1975''.
          </note>
          <note>
            Det har förekommit mycket motsägande och oklara uppgifter om
            tillbakadragande av de indonesiska trupperna. Ett faktum är att
            det i dag finns minst tio bataljoner där. Amerikanska källor säger
            att det kan röra sig om 14 000--15 000 trupper i Östtimor. Gång
            på gång har man talat om tillbakadragande. Faktum är dock att
            dessa löften inte har hållit.
          </note>
          <note>
            Man har talat om tillbakadragande av vissa trupper, men samtidigt
            vet vi att i den mån trupper dras tillbaka ersätts de av territoriella
            trupper från säkerhetstjänsten.
          </note>
          <note>
            Medan den svenska regeringen anser att situationen är bättre
            vad gäller mänskliga rättigheter, görs andra värderingar exempelvis
            av
          </note>
          <note>
            USA. Från USA har aviserats att anslag för militärutbildning
            och försäljning av stridsflygplan till Indonesien skall stoppas
            på grund av brott mot mänskliga rättigheter. Regeringen har därför
            fel när den påstår att dessa ställningstaganden inte har gjorts.
            Förslaget har antagits av senatens utrikeskommitté den 8 september,
            men ännu inte lagts fram i senaten.
          </note>
          <note>
            Nya beslut om vapenexport till Indonesien är därför mot denna
            bakgrund inte försvarliga. Jag uppmanar regeringen att inte besluta
            om några nya krigsmaterielleveranser till Indonesien så länge
            allvarliga kränkningar består. Vad är statsrådets svar på detta?
          </note>
          <note>
            Statsrådet Svensson talar om att han haft samtal med den indonesiske
            utrikesministern Alatas. Det hade även vi svenska riksdagsledamöter
            vid besöket i Jakarta. Jag undrar om statsrådet kan redovisa några
            konkreta tillmötesgåenden ifrån utrikesministern i fråga om mänskliga
            rättigheter.
          </note>
          <note>
            Av särskilt intresse är:
          </note>
          <note>
            -om statsrådet Svensson krävde att motståndsledaren Gusmao skulle
            friges
          </note>
          <note>
            -om begäran om amnesti för politiska fångar och arresterade begärdes
          </note>
          <note>
            -om statsrådet tog upp frågan om benådning av ett antal dödsdömda
            som suttit i dödscell i 28 år
          </note>
          <note>
            -om det utbredda bruket av tortyr och annan brutal behandling
            berördes
          </note>
          <note>
            -om bristerna i möjligheterna att bilda politiska partier togs
            upp
          </note>
          <note>
            -om man behandlade yttrande- och tryckfriheten
          </note>
          <note>
            -om rätten att bilda en fri och oberoende fackförening behandlades.
          </note>
          <note>
            Europarådets ordförande, österrikiske utrikesministern Alois
            Mock, besvarade för en tid sedan en fråga av mig i Europarådet
            med att han krävde Gusmaos omedelbara frigivning. Det behövs enligt
            min mening en stark press på den indonesiska regeringen. Det är
            den pressen jag efterlyser. Det räcker inte med dialog.
          </note>
          <note type="speaker">
            Anf. 58 MARTIN NILSSON (s):
          </note>
          <note>
            Herr talman! Det svar vi fått från statsrådet
          </note>
          <note>
            Svensson tyder, tycker jag, på flera saker -- dels det
          </note>
          <note>
            Hans Göran Franck var inne på när det gäller vapenexporten och
            dels det brott en sådan export skulle utgöra mot de riktlinjer
            riksdagen antagit för svensk vapenexport och den lagstiftning
            i frågan som finns.
          </note>
          <note>
            Det är inget tvivel om faktum -- och det medger också statsrådet
            Svensson i sitt svar -- att situationen i Indonesien och på Östra
            Timor knappast kan betraktas som tillfredsställande när det gäller
            mänskliga rättigheter.
          </note>
          <note>
            Detsamma gäller förstås också i fråga om interna konflikter och
            den militära oro som finns i området.
          </note>
          <note>
            Jag skulle vilja ställa en fråga till statsrådet
          </note>
          <note>
            Svensson. Kan vi få bekräftat här i kammaren att det inte har
            skett någon export av vapen till
          </note>
          <note>
            Indonesien? Det har t.ex. i Nerikes Allehanda den
          </note>
          <note>
            14 oktober kommit otstridande uppgifter från ledamöter i den
            rådgivande nämnden, som uttalar stor tveksamhet kring det regeringen
            tidigare meddelat.
          </note>
          <note>
            I vilket fall som helst har regeringen nu i sitt svar i den frågestund
            som ägde rum här den 12 oktober klart deklarerat att det nu är
            grönt ljus för nya vapenleveranser till Indonesien. Men det är
            ett brott mot vad riksdagen har bestämt. Den saken kommer konstitutionsutskottet
            att få anledning att granska närmare.
          </note>
          <note>
            Det finns en rad andra frågor som Hans Göran
          </note>
          <note>
            Franck tog upp i svaret som är i sig anmärkningsvärda, men som
            jag inte tänker gå in närmare på. Jag tänkte inrikta mig på ett
            område till.
          </note>
          <note>
            Regeringen skall självklart hållas räkning för att man i alla
            fall försöker poängtera att Sverige inte är nöjd med situationen
            i dag. Men när man beskriver utvecklingen som positiv och säger
            att det håller på att bli så mycket bättre, skulle jag vilja be
            statsrådet exemplifiera. På vilka punkter har det blivit bättre
            i Indonesien, socialt och ekonomiskt, på sistone?
          </note>
          <note>
            Vi vet, exempelvis, att barnadödligheten i Östra
          </note>
          <note>
            Timor i dag är världens högsta. Vi vet att respekten för mänskliga
            rättigheter, enligt sammanställningar av FN och Amnesty International,
            ligger i nivå med den i Nordkorea och andra föga demokratiska
            länder.
          </note>
          <note>
            Men det som jag tycker är mest häpnadsväckande är att statsrådet
            hävdar att det inte finns anledning att sätta in allmänna kreditrestriktioner.
            Det innebär att svensk utrikespolitik begränsar sig till att enbart
            handla om att i FN driva frågor, ta upp förhandlingar osv. Det
            är en väldigt viktig del i den allmänna utrikespolitiken. Men
            faktiskt har svensk utrikespolitik också ägnats åt att göra påtryckningar
            på andra länder eller använda ekonomiska styrmedel.
          </note>
          <note>
            Regeringen kom till makten bl.a. på kravet att man skulle kämpa
            för mänskliga rättigheter i utrikespolitiken och biståndspolitiken.
            Jag är därför litet förvånad över att man inte vill eller förmår
            att ta itu med detta kraftigare än man gör.
          </note>
          <note>
            Jag måste fråga statsrådet om Sverige har rest frågan om mänskliga
            rättigheter i samband med
          </note>
          <note>
            Nordiska utvecklingsfondens kreditgivning. Den frågan borde statsrådet
            besvara.
          </note>
          <note>
            Mer allmänt: Vad anser statsrådet om att använda ekonomiska påtryckningsmedel
            för att hävda de mänskliga rättigheterna? Skall man i fråga om
            mänskliga rättigheter nöja sig med att först förhandla och diskutera,
            sedan konstatera -- vilket är fallet med Indonesien -- att Indonesien
            inte vill förändra sig på den punkten utan fortsätter förtrycket
            av de mänskliga rättigheterna, och sedan bara kallt acceptera
            detta?
          </note>
          <note>
            Jag tycker att svensk utrikespolitik borde vara tuffare, hårdare
            och stå upp för de mänskliga rättigheter vi slåss för här i landet.
          </note>
          <note>
            Tyvärr kan jag inte säga att regeringen hittills har gjort det
            i sin politik. Statsrådet skall få en chans att övertyga oss om
            motsatsen.
          </note>
          <note type="speaker">
            Anf. 59 INGELA MÅRTENSSON (fp):
          </note>
          <note>
            Herr talman! Jag vill också delta i denna debatt, inte minst
            eftersom jag själv var med i den grupp som var nere i Indonesien
            och Östtimor nyligen. Vi blev mycket förskräckta över den totala
            kontroll som framför allt befolkningen på Östtimor lever under.
            Det fick vi omvittnat inte minst från kyrkans representanter.
            Vi träffade Vatikanens sändebud i
          </note>
          <note>
            Jakarta som sade att den situation som råder för östtimoreserna
            i dag är oacceptabel.
          </note>
          <note>
            Vi träffade också biskop Belo i Östtimor. Han beskrev situationen
            som att folket sitter i ett fängelse.
          </note>
          <note>
            Vi kunde se hur det totala förtrycket rådde på
          </note>
          <note>
            Östtimor.
          </note>
          <note>
            Därför är det märkligt att regeringen nu säger att man tycker
            att det har blivit bättre och att man nu kan tänka sig att sälja
            mera vapen till Indonesien.
          </note>
          <note>
            Jag skulle också vilja ta upp Ulf Dinkelspiels formulering i
            den debatt jag hade med honom den
          </note>
          <note>
            12 oktober. Han sade att regeringen efter att ha hört den rådgivande
            nämnden nu gör bedömningen att Indonesien kan komma i fråga för
            leverans även av viss annan materiel.
          </note>
          <note>
            Jag undrar om Alf Svensson har varit med om att besluta att det
            nu skall vara öppet för att sälja nya vapensystem till Indonesien.
            Har beslutet fattats på ett regeringssammanträde? Är beslutet
            utrikeshandelsministerns eller är hela regeringen med på detta?
          </note>
          <note>
            Det finns mycket att önska i fråga om mänskliga rättigheter.
            Regeringen säger nu att den sociala och ekonomiska utvecklingen
            har blivit bättre och därför ser regeringen positivt på situationen.
            På något vis använder regeringen samma begrepp som
          </note>
          <note>
            Indonesien självt gör i och med att man vill att mänskliga rättigheter
            skall gälla just social och ekonomisk utveckling. Men mänskliga
            rättigheter handlar inte bara om det. Det handlar också om individuella
            rättigheter. Hans Göran Franck redogjorde för övergrepp, t.ex.
            tortyr och slumpmässiga häktningar. Det finns en rad exempel på
            hur Indonesien bryter mot FN:s konvention om mänskliga rättigheter.
            Därför anser jag att regeringen inte bara kan se på social och
            ekonomisk utveckling.
          </note>
          <note>
            I fråga om social utveckling tog Martin Nilsson upp frågan om
            barnadödlighet. Jag skulle vilja ta upp en annan sak som Unicefs
            representant på Östtimor har berättat. Det råder stor dödlighet
            bland mödrar i samband med förlossningar. Hör behöver det göras
            en biståndsinsats. Det är något som jag kan återkomma till i ett
            annat sammanhang. Det här pekar på att den sociala utvecklingen
            absolut inte är bra på Östtimor.
          </note>
          <note>
            Frågan om mänskliga rättigheter gäller hela
          </note>
          <note>
            Indonesien. Det finns inte någon yttrandefrihet, det råder censur
            för tidningar, man får inte trycka eller säga vad som helst. För
            några år sedan fick man inte ens tala om mänskliga rättigheter.
            Brutala övergrepp sker på Östtimor, Aceh, norra Sumatra och Västpapua.
            Där finns rörelser som agerar för självständighet men som slås
            ned på ett brutalt sätt.
          </note>
          <note>
            Jag hoppas att även demokrati skall vara vägledande för vårt
            bistånd och bedömningen av vapenexporten. Där finns också mycket
            att önska.
          </note>
          <note>
            När det gäller den politiska demokratin framgår det att 100 platser
            av 460 i parlamentet besätts av militärer. Dessutom finns det
            många militärer bland de övriga. Om någon inom de godkända partierna
            vågar ha en annan uppfattning lyfts denne ut ur parlamentet. Det
            finns inte heller någon politisk demokrati i Indonesien.
          </note>
          <note>
            Jag är mycket förvånad över den bedömning som görs av regeringen.
            Jag tycker att det är särskilt anmärkningsvärt att regeringen
            är beredd att exportera fler vapen och nya system och bryta den
            linje man hittills har haft. Det är en kursändring.
          </note>
          <note>
            Regeringen ger i så fall helt felaktiga signaler om stödet för
            den demokratiska utvecklingen i världen och respekten för mänskliga
            rättigheter. Det är att ge helt felaktiga signaler om regeringen
            tänker sig att sälja fler vapen till Indonesien.
          </note>
          <note type="speaker">
            Anf. 60 Statsrådet ALF SVENSSON (kds):
          </note>
          <note>
            Herr talman! Jag har inte svårt att hålla med om det som har
            sagts här från flera håll. Det finns mycket att önska beträffande
            MR-situationen i Indonesien.
          </note>
          <note>
            Men det kan vi säga om i stort sett de flesta av de interpellationer
            jag har att besvara i dag. Vi diskuterade nyligen Vietnam. Vi
            kan säga samma sak där. Det finns oerhört mycket att önska när
            det gäller MR-situationen i Vietnam.
          </note>
          <note>
            Men jag använder mig inte av detta som argument för att man inte
            skall ligga i och förbättra situationen i Indonesien. Jag bara
            säger att vi får försöka hålla oss någorlunda konsistent till
            situationen i Asien. Det finns oerhört mycket att önska på de
            flesta håll i världen där Sverige har ett biståndsengagemang.
            Men som ni väl vet är vårt biståndsengagemang svagt i Indonesien.
            Det här är inget försvar, det är bara en viss enkel önskan om
            att jag vill möta samma upprördhet också när andra länder är på
            tapeten.
          </note>
          <note>
            Jag tycker att vi skall våga säga om Indonesien att det ändå
            går åt rätt håll. Det finns en viss vilja att lyssna och att inrikta
            sig på att etablera en respekt för mänskliga fri- och rättigheter
            och demokratisering i Indonesien -- något som vi enträget har
            strukit under.
          </note>
          <note>
            Jag har tidigare sagt att Sverige reagerade kraftfullt mot den
            massaker på civila som ägde rum på Östra
          </note>
          <note>
            Timor den 12 november 1991. Redan den 13
          </note>
          <note>
            november gjordes ett uttalande där händelserna starkt fördömdes.
            Den 20 november gjordes en gemensam nordisk démarche i ärendet.
            Vi krävde vidare hos den indonesiska regeringen att den utlovade
            undersökningen skulle ske snabbt, grundligt och opartiskt samt
            att rättsliga åtgärder skulle vidtas. En indonesisk undersökningsrapport
            förelades, och vi tog med intresse del av den.
          </note>
          <note>
            Svenska UD gjorde bedömningen att rapporten redovisade händelseförloppet,
            visade god vilja och gick längre i sina slutsatser än vad man
            hade räknat med.
          </note>
          <note>
            Det finns likväl mycket övrigt att önska. Vi har frågorna om
            krigsmateriel. Jag tycker ärligt att dessa frågor är något av
            det svåraste vi har att hantera. Det finns en rådgivande nämnd.
            Partierna finns med. Varje parti som här har kommit till tals
            har representanter i nämnden. De rekommenderar ett eller annat.
            När det gäller exporten av krigsmateriel är de två tyngsta posterna
            marina luftvärnspjäser. De levererades, så vitt jag känner till,
            i början av 80-talet. Från slutet av 80-talet och framöver har
            det rört sig om reservdelar, ammunition och underhållsutrustning
            till tidigare levererade system. Där finns det, såvitt jag känner
            till, principer som man är mer eller mindre pliktig att försöka
            hålla sig till om inte något alldeles extra händer.
          </note>
          <note>
            Det som utrikeshandelsministern sade som svar på en fråga var
            en bedömning. Sedan får man se när önskemålen kommer om nya vapensystem
            vad den rådgivande nämnden säger. Jag känner ärligt inte till
            att något sådant system är under avhandling just nu. De är möjligt
            att det är det, men jag känner inte till det. Jag bara presenterar
            min kännedom om frågan, och den är alltså noll.
          </note>
          <note>
            Indonesien är ingen naturligt sammanhållen statsstruktur. Landet
            består av närmare 200
          </note>
          <note>
            folkslag och ett uppsplittrat territorium på över
          </note>
          <note>
            13 000 öar. Vi vet att det här finns vad vi kan kalla centrifugala
            krafter och att de är starka. Den nationalism som kännetecknat
            landet i samband med och efter självständigheten är ett uttryck
            för stark fruktan för en multiplikativ och explosiv effekt av
            separatistiska strömningar. Jag tycker ändå att vi skall våga
            lägga detta i vågskålen och erinra om detta.
          </note>
          <note>
            Jag tror att ett uppsplittrat Indonesien skulle destabilisera
            den viktiga regionen. Därför är det politiskt önskvärt att problemet
            med Östra Timor får en stabil lösning. Det är i samband med handelsrelationer,
            i samtal med och genom påtryckningar på Indonesiens regering som
            vi kan få dem att inse och förstå att om de vill spela den roll
            de gärna vill -- och som de är i färd med att spela i denna region
            -- kommer vi inte att acceptera att de inte visar på en kraftfullare
            utveckling när det gäller respekten för de mänskliga fri- och
            rättigheterna. Men jag tror inte att den rätta vägen för att främja
            mänskliga fri- och rättigheter skulle vara den typ av restriktioner
            som Martin Nilsson tydligen vill förorda.
          </note>
          <note type="speaker">
            Anf. 61 INGELA MÅRTENSSON (fp):
          </note>
          <note>
            Herr talman! Statsrådet sade att det är brott mot mänskliga rättigheter
            i många länder i den här delen av världen. Det är jag inte helt
            omedveten om. Beslutet att ge krediter till Kina har sänkt hela
            nivån när det gäller de krav som skall ställas på mänskliga rättigheter.
            Det beklagar jag verkligen.
          </note>
          <note>
            Det är svårt att därefter tala om en konsistent hållning. Enligt
            mitt sätt att se på saken kan man i så fall i princip strunta
            i det här med mänskliga rättigheter.
          </note>
          <note>
            Det som är speciellt vad gäller Indonesien och
          </note>
          <note>
            Östtimor är att Indonesien ockuperade Östtimor år
          </note>
          <note>
            1975 och att den ockupationen inte är accepterad.
          </note>
          <note>
            Inte heller Sverige har accepterat den. Situationen här kan faktiskt
            liknas med när Irak ockuperade
          </note>
          <note>
            Kuwait. Då blev det en stor reaktion. På samma sätt måste man
            reagera nu. Det är inte rätt att då säga att det går i rätt riktning
            därför att man kan sälja mer vapen.
          </note>
          <note>
            Det sades här även att Östtimor får en stabil lösning. Vad är
            en stabil lösning? Är det integration? Alf Svensson talade också
            om faran för separatism. Men det är ju inte accepterat att
          </note>
          <note>
            Östtimor ingår i Indonesien. Det är ett fåtal länder, bl.a. USA,
            som accepterar det. Det är i varje fall inte den svenska hållningen
            hittills. Jag hoppas att vi inte skall göra en kursändring på
            det planet.
          </note>
          <note>
            Situationen är en annan, och då måste man också försöka trycka
            på på ett annorlunda sätt.
          </note>
          <note type="speaker">
            Anf. 62 HANS GÖRAN FRANCK (s):
          </note>
          <note>
            Herr talman! Alf Svensson svarade inte mig på de mycket precisa
            frågor som jag både ställt i interpellationen och preciserade
            här i kammaren om vad han fått ut av samtalen med den indonesiske
            utrikesministern. Hade utrikesministern på någon av de av mig
            uppräknade punkterna givit ett konkret positivt besked? I så fall
            tycker jag att statsrådet skall nämna det.
          </note>
          <note>
            Vid de kontakter som vi hade både med utrikesministern och med
            den indonesiska poolchefen -- framför allt med den sistnämnda
            -- var svaren mycket nedslående och negativa när det gäller framstegen
            på de mänskliga rättighetsområdet.
          </note>
          <note>
            Alf Svensson vacklar något när det gäller vapenexporten. Är det
            så, att Alf Svensson delar den uppfattning som kommit till uttryck
            i det amerikanska senatsutskottet? I senatsutskottet ställer man
            sig avvisande till ytterligare vapenleveranser till Indonesien
            -- det gäller även på utbildningsområdet i militärt avseende --
            innan de konkreta framstegen gjorts. Jag vill ha svar av Alf
          </note>
          <note>
            Svensson på om det hade gjorts några framsteg i det avseendet.
          </note>
          <note>
            Tillbakadragandet av indonesiska trupper är en viktig fråga.
            Det är bra att regeringen säger att man inte accepterar annekteringen.
            Men, då undrar jag:
          </note>
          <note>
            Delar Alf Svensson min uppfattning att de indonesiska trupperna
            skall dras tillbaka från
          </note>
          <note>
            Östtimor?
          </note>
          <note>
            Slutligen: Frågan om dödsstraff är också viktig. Har
          </note>
          <note>
            Alf Svensson samma uppfattning som jag har och som Alois Mock
            framförde i Europarådet att
          </note>
          <note>
            Gusmao omedelbart bör friges?
          </note>
          <note type="speaker">
            Anf. 63 Statsrådet ALF SVENSSON (kds):
          </note>
          <note>
            Herr talman! Det finns så att säga två skolor när det gäller
            hur Sverige skall agera visavi de länder som kränker mänskliga
            fri- och rättigheter. Jag vill gärna nämna det eftersom Ingela
            Mårtensson -- jag uppfordrade väl henne till det -- drog in Kina
            i sammanhanget.
          </note>
          <note>
            Jag respekterar dem som har en annan uppfattning, men jag tror
            att man kommer längst om man har öppna fönster och försöker vara
            på talefot med den här typen av regimer.
          </note>
          <note>
            När både Bengt Westerberg och jag har intervjuat dissidenter
            och frågat efter deras syn på saken har vi fått svaret: Se till
            att ni är på talefot och har kontakter med vårt land.
          </note>
          <note>
            Vi har inte accepterat ockupationen. Det måste i rimlighetens
            namn har framgått av det som jag har sagt tidigare. Vi hoppas
            på en folkomröstning, och vi tycker oss se vissa ljusglimtar i
            det arbete som sker från generalsekreterarens sida.
          </note>
          <note>
            Hans Göran Franck har frågat mig mycket konkret om vad som togs
            upp med utrikesminister Ali
          </note>
          <note>
            Alatas. Naturligtvis togs frågan om östra Timor upp. Det togs
            upp krav på att ockupationen skall upphöra. Om ockupationen upphör,
            innebär det ju att trupperna dras därifrån. Att detta måste ske
            håller jag helt och hållet med Hans Göran Franck om. Att Gusmao,
            precis som den österrikiske utrikesministern Alois Mock har sagt,
            borde frisläppas är vi helt överens om.
          </note>
          <note>
            Förslaget om vapenembargot som lagts fram från amerikanskt håll
            lär enligt senator Feingold vara tillbakadraget och inte längre
            ligga på senatens bord. Det är den information som jag har fått.
          </note>
          <note>
            Herr talman! Jag hoppas att jag inte uppfattas som att jag förfäktar
            någon annan ståndpunkt än att allt skall göras för att främja
            mänskliga fri- och rättigheter i svensk utrikespolitik. Jag uppfattar
            det själv vara en styrka när jag får tillfälle att ta till orda
            vid exempelvis bilaterala möten med utrikesminister Ali Alatas
            eller i andra sammanhang att understryka att respekten för mänskliga
            fri- och rättigheter är fundamental och utomordentligt angelägen
            i svensk bistånds- och utrikespolitik.
          </note>
          <note>
            Men jag tror också att vi kan vara överens om att vi dess värre
            många gånger måste nöja oss med att åse de små stegen åt rätt
            håll och försöka knuffa bl.a. regeringar åt rätt håll. Ingen önskar
            väl mer än någon annan att få se de mänskliga fri- och rättigheterna
            respekterade runt om i världen. Det är i arbetet att se att det
            går åt rätt håll som vi hör hemma. Vi bör nog också tillägga att
            vi är väl medvetna om att vi aldrig kommer att nå riktigt ända
            fram.
          </note>
          <note type="speaker">
            Anf. 64 HANS GÖRAN FRANCK (s):
          </note>
          <note>
            Herr talman! Jag är trots allt nöjd med att Alf
          </note>
          <note>
            Svensson i ett sent stadium har uttryckt att han delar min uppfattning
            om att de indonesiska trupperna skall dras tillbaka från Östtimor.
            Jag tycker också att statsrådet gjorde ett bra uttalande om frigivningen
            av Gusmao, vilket jag värdesätter.
          </note>
          <note>
            Frågan om vapenexporten kommer att bevakas intensivt. Det är
            mycket viktigt att ingen överträdelse av riktlinjerna sker, eftersom
            det är alldeles klart, enligt min mening, att det för närvarande
            rör sig om allvarliga kränkningar av de mänskliga rättigheterna.
          </note>
          <note>
            De framsteg som uppnåtts i Indonesien är alltför små. Det bästa
            uttrycket för hur dåligt beställt det i grund och botten är, är
            att Indonesiens regering fortfarande vägrar att godkänna, underteckna
            och ratificera den internationella konventionen om mänskliga rättigheter.
            Det gör den regeringen inte bara för att de har vissa formella
            synpunkter på konventionen utan därför att den i grunden anser
            att det rör sig om en utländsk inblandning i landets inre angelägenheter.
            Och det vill företrädarna för regeringen inte gå med på.
          </note>
          <note>
            Det är också förklaringen till att framstegen är så små. Därför
            måste det göras de mest starka påtryckningar i detta fall. Jag
            har för min del ingenting emot en dialog -- jag åkte själv dit
            av den anledningen. Jag anser att det skall föras en dialog både
            med regeringen, med parlamentariker och med oppositionen. Det
            är viktigt.
          </note>
          <note>
            På grund av det hårdnackade motståndet mot att göra verkliga
            framsteg på de centrala punkter som jag har tagit upp, måste man
            å andra sidan också utöva en press på dem -- det räcker inte bara
            med en dialog. Det kan ske i olika former, men framför allt skall
            det inte göras nya vapenleveranser.
          </note>
          <note>
            Till slut tycker jag att det är viktigt att säga klart ifrån
            när det gäller förhandlingarna i Förenta nationerna, som generalsekreteraren
            vällovligt har tagit initiativ till, att det inte räcker med en
            diskussion mellan honom, Portugals och
          </note>
          <note>
            Indonesiens utrikesministrar. Det östtimoresiska folket skall
            givetvis vara representerat där. Jag hoppas att regeringen verkar
            för det. Jag skulle önska att Alf Svensson i ett avslutande inlägg
            samtyckte till det.
          </note>
          <note>
            Överläggningen var härmed avslutad.
          </note>
          <note>
            11 § Svar på interpellation 1993/94:8 om biståndet till Eritrea
          </note>
          <note type="speaker">
            Anf. 65 Statsrådet ALF SVENSSON (kds):
          </note>
          <note>
            Herr talman! Eva Johansson har frågat mig om jag är beredd att,
            tillsammans med invandrarministern, söka andra lösningar på repatrieringsfrågan
            som inte straffar hela det eritreanska folket i form av minskat
            bistånd, om det finns några faktorer som talar för att regeringen
            i strid med riksdagens beslut bör minska stödet till återuppbyggnaden
            av Eritrea och om det finns anledning att utfärda liknande hot
            mot andra länder. Eva Johansson ställde frågan om återvändandestöd
            även i våras, och då var det statsrådet Friggebo som svarade.
          </note>
          <note>
            Jag vill inledningsvis göra vissa klarlägganden. Vi talar här
            om 400--600 personer av eritreanskt och etiopiskt ursprung. Majoriteten
            av dem har av
          </note>
          <note>
            Statens invandrarverk och Utlänningsnämnden bedömts att inte
            ha tillräckliga skäl för att få asyl och skall därför avvisas.
            En mindre grupp har dömts till utvisning efter avtjänat fängelsestraff.
          </note>
          <note>
            Jag pratar alltså inte om de omkring 13 000 etiopier och eritreaner
            som har uppehållstillstånd i Sverige.
          </note>
          <note>
            Den svenska regeringens ståndpunkt vad gäller återvändande och
            återbördande utgår från internationell rätt. Den rätten utgör
            grunden för hur stater bör uppträda mot varandra. Enligt denna
            kan inte en stat vägra att ta emot sina egna medborgare -- oavsett
            om de återvänder frivilligt eller inte. Detta är en grundläggande
            princip i umgänget stater emellan. Denna rättsprincip tillämpar
            således Sverige gentemot alla länder --
          </note>
          <note>
            oavsett om landet är fattigt eller rikt, nytt eller gammalt.
            Det gör även andra länder i Norden, i det övriga Europa och i
            USA. Därmed anser jag mig ha besvarat Eva Johanssons tredje fråga.
          </note>
          <note>
            Jag är väl medveten om att situationen i Eritrea är svår. Landets
            ekonomi är slagen i spillror efter det
          </note>
          <note>
            30 år långa inbördeskriget. Jag håller således med
          </note>
          <note>
            Eva Johansson om att det finns starka skäl att stödja det nybildade
            landets utveckling och strävan mot demokrati. Sverige har också
            sedan ett par år tillbaka regelbundna kontakter med Eritreas nya
            ledare. Jag är förhoppningsfull om att vi tillsammans skall finna
            de rätta formerna för ett breddat biståndssamarbete nu när landet
            är självständigt. Jag ser stora möjligheter för Eritreas folk,
            ett folk bestånde av kristna och muslimer vilka sida vid sida
            kämpat för landets självständighet. En sådan gemenskap över trosgränserna
            är näst intill unik i regionen, och jag hoppas att Eritrea kan
            tjäna som förebild för grannländer såsom Sudan.
          </note>
          <note>
            Jag ser stora möjligheter till ett bättre liv för
          </note>
          <note>
            Eritreas folk.
          </note>
          <note>
            Sverige stöder Eritreas väg mot demokrati och en bättre ekonomi
            på flera sätt. På uppdrag av regeringen inledde SIDA budgetåret
            1992/93 ett biståndssamarbete med eritreanska myndigheter som
            omfattar ett mer långsiktigt stöd till energisektorn och den statliga
            förvaltningen.
          </note>
          <note>
            Utöver detta kommer ett mer kortsiktigt stöd till återuppbyggnad
            genom svenska och internationella organisationer samt stöd till
            demokratisering och mänskliga rättigheter, bl.a. folkomröstningen
            om självständighet i våras. Därutöver har SAREC ett samarbete
            med universitetet i Asmara. Eritreaner har vidare deltagit i kurser
            om bl.a. mänskliga rättigheter, arrangerade av BITS. Flera svenska
            enskilda organisationer är verksamma i landet.
          </note>
          <note>
            Rädda barnen, Lutherhjälpen, Evangeliska fosterlandsstiftelsen
            och Diakonia är några exempel.
          </note>
          <note>
            Vi skall inte heller glömma FN:s viktiga arbete.
          </note>
          <note>
            Sverige har bl.a. bidragit till Unicefs verksamhet.
          </note>
          <note>
            Under de två senaste budgetåren, dvs. 1991/92 och
          </note>
          <note>
            1992/93, har Sverige avsatt sammanlagt 123
          </note>
          <note>
            miljoner kronor till Eritrea. Genom dessa insatser stärker vi
            Eritrea och underlättar därigenom för eritreanska medborgare att
            återvända.
          </note>
          <note>
            Sverige för alltid en dialog med mottagarländerna för att lyfta
            fram de frågor vi anser vara viktiga.
          </note>
          <note>
            Främjande och skydd av mänskliga rättigheter är en central del
            i svensk utrikespolitik. Denna centrala roll motiveras av en i
            det svenska samhället djupt förankrad humanitär övertygelse. Vikten
            av respekt för de mänskliga rättigheterna och en samhällsutveckling
            i demokratisk riktning är ett av de kriterier som styr bedömningen
            när vi diskuterar tilldelning av biståndsmedel. Därvid är respekt
            för internationell rätt en självklarhet.
          </note>
          <note>
            Med detta som utgångspunkt vill jag besvara Eva
          </note>
          <note>
            Johanssons två första frågor.
          </note>
          <note>
            Det är min fasta förhoppning att Eritrea delar den principiella
            inställning som Sverige har vad gäller umgänget mellan länder,
            och som också styr frågor som rör återbördande. Vi avser således
            fortsätta diskussionerna med Eritrea i syfte att nå fram till
            en tillfredsställande lösning beträffande de personer som, av
            de skäl jag inledningsvis redogjorde för, har avvisats och utvisats
            från Sverige men som fortfarande befinner sig i landet. Vi vill
            inte göra någon direkt eller omedelbar koppling mellan den nu
            aktuella frågan och det pågående biståndssamarbetet med Eritrea,
            men jag vill inte undanhålla Eva Johansson min uppfattning att
            det är en besvikelse att en lösning ännu inte kommit till stånd.
            Från svensk sida anser vi det naturligt och angeläget att alla
            stater respekterar de regler för mellanstatligt umgänge som finns.
            Jag är övertygad om att man på eritreanskt håll förstår att vårt
            samarbete i längden gynnas därav.
          </note>
          <note type="speaker">
            Anf. 66 EVA JOHANSSON (s):
          </note>
          <note>
            Herr talman! Först vill jag tacka biståndsministern för svaret
            på min interpellation.
          </note>
          <note>
            Det är glädjande att biståndsministern nu så tydligt tar tillbaka
            sitt hot om att dra ner biståndet till
          </note>
          <note>
            Eritrea.
          </note>
          <note>
            Det problem som onekligen har uppstått, med ett antal personer
            som vistas i Sverige utan att ha uppehållstillstånd, måste kunna
            lösas på andra sätt än att Sverige tar till brösttoner.
          </note>
          <note>
            I Eritrea, som inte bara är ett av världens fattigaste länder
            utan också ett av de nyaste, har regeringen och folket ställts
            inför mycket svåra uppgifter, som omedelbart måste finna en lösning.
          </note>
          <note>
            Det gäller livsmedelsförsörjningen. Både långa torrperioder och
            kriget har förhindrat att markerna har odlats under en lång period.
          </note>
          <note>
            Transportkapaciteten måste byggas upp.
          </note>
          <note>
            Problem med energiförsörjningen är ett stort hinder för utvecklingen
            av både industri och annan verksamhet.
          </note>
          <note>
            Utbildningsväsendet måste byggas upp från grunden igen för att
            ge elementära kunskaper i att läsa och skriva, både för barn och
            för vuxna, och dessutom ge de högre kunskaper som krävs för en
            industriell och samhällelig utveckling.
          </note>
          <note>
            Till detta och mycket annat kommer kravet på en övergång från
            det kaos som kriget förde med sig till ett demokratiskt samhälle,
            med alla de funktioner som vi förknippar med demokrati, bl.a.
            en administration och ett tillförlitligt befolkningsregister.
          </note>
          <note>
            Allt detta pågår i Eritrea, med stöd bl.a. från
          </note>
          <note>
            Sverige och andra länder.
          </note>
          <note>
            Om det vore så att den eritreanska regeringen hade sagt sig vara
            ointresserad av att ordna frågan om pass och medborgarskap och
            därmed bringa reda i återvändandefrågan för de personer som vi
            diskuterar, skulle jag ha accepterat att Sveriges biståndsminister
            hade höjt rösten. Men så är det ju inte. De jobbar för högtryck
            med detta.
          </note>
          <note>
            Flyktingåtervändandet är en prioriterad fråga i
          </note>
          <note>
            Eritrea. En mycket stor del av de eritreaner som tvingades fly
            från landet under kriget lever i dag under mycket svåra förhållanden
            i flyktingläger i
          </note>
          <note>
            Sudan. Detta känner biståndsministern till. Från
          </note>
          <note>
            Eritreas sida har man prioriterat deras möjligheter att komma
            tillbaka till Eritrea. Det gäller både att ordna de mer formella
            angelägenheterna men framför allt att ordna de praktiska förutsättningarna,
            i form av bostäder, odlingsbar mark och deras försörjning.
          </note>
          <note>
            Vi var många som reagerade mot att biståndsministern för några
            veckor sedan faktiskt framförde hot mot Eritrea om minskat bistånd,
            om
          </note>
          <note>
            Eritrea inte tog emot de personer som vistas i
          </note>
          <note>
            Sverige och som har eritreansk bakgrund. De personer det gäller
            kom hit under kriget men hann inte få sina asylansökningar behandlade
            innan kriget tog slut. Allt talar för att de annars skulle ha
            fått uppehållstillstånd. De har alltså levt i Sverige nu under
            minst två och ett halvt tre år.
          </note>
          <note>
            Jag delar naturligtvis uppfattningen att det nu inte finns skäl
            för asyl. Men Sverige kanske kunde visa något av det tålamod som
            Alf Svensson talade sig varm för för några minuter sedan i fråga
            om
          </note>
          <note>
            Östtimor, att vi skall nöja oss med de små stegen åt rätt håll
            också i detta fall. Här är det inte fråga om att det inte görs
            någonting, utan det arbetas. I
          </note>
          <note>
            Eritrea har man i fråga om mänskliga rättigheter och demokrati
            faktiskt tagit ganska rejäla kliv framåt i utvecklingen på en
            kort tid.
          </note>
          <note>
            Det är därför angeläget att få veta om biståndsministern är beredd
            att redovisa hur
          </note>
          <note>
            Sverige kan bidra till att den nuvarande akuta situationen kan
            lösas på ett humant sätt? Det är detta frågan handlar om, inte
            om alla de eritreaner som har uppehållstillstånd. Dem har jag
            över huvud taget inte berört i min interpellation.
          </note>
          <note>
            Biståndsministern nämner i sitt svar en frågedebatt som jag hade
            med invandrarministern i våras om återvändandestödet för eritreaner
            som har uppehållstillstånd. Jag vill minnas att invandrarministern
            närmast verkade vara dåligt insatt i vad som händer i regeringen
            och vilka planer som finns.
          </note>
          <note>
            Jag får intrycket att den här frågan bollas mellan invandrarministern
            och biståndsministern. Det här kunde vara rätt tillfälle att åtminstone
            få reda på var bollen ligger nu när det gäller repatrieringsstöd
            för eritreaner som har uppehållstillstånd. Kan
          </note>
          <note>
            Sverige tänkas gå in i ett samarbete, likt det som t.ex. Tyskland
            lär ha med Eritrea eller likt det som vi en gång i tiden utvecklade
            med Chile när det var aktuellt?
          </note>
          <note>
            Till sist: Jag delar biståndsministerns uppfattning att Sverige
            skall verka för att reglerna för det mellanstatliga umgänget respekteras.
            Jag tror att vi bäst gör det genom att erbjuda stöd i form av
            kunskaper, erfarenhetsutbyte och naturligtvis ren materiell hjälp.
            Det hjälper föga att säga till den som svälter i brist på mat
            att han borde äta.
          </note>
          <note type="speaker">
            Anf. 67 Statsrådet ALF SVENSSON (kds):
          </note>
          <note>
            Herr talman! Jag är faktiskt litet bekymrad över att
          </note>
          <note>
            Eva Johansson inte med litet större emfas understryker nödvändigheten
            av att Eritrea nu tar sitt ansvar och börjar leva upp till vad
            internationell lag kräver. Det här handlar sannerligen inte om
            att
          </note>
          <note>
            Sveriges regering i ett huj har försökt övertyga eritreanerna
            om att det är en självklarhet att acceptera vad alla andra länder
            får acceptera. I två år har vi diskuterat denna fråga med Eritrea,
            med
          </note>
          <note>
            EPLF-kontoret och senare med företrädare för regeringen. Det
            är en nödvändighet för Eritreas egen skull. Man binder ris åt
            egen rygg, tro mig!
          </note>
          <note>
            Det gäller inte bara relationerna mellan Eritrea och
          </note>
          <note>
            Sverige. Det gäller också relationerna mellan
          </note>
          <note>
            Eritrea och rader av västeuropeiska stater och för den delen
            andra stater.
          </note>
          <note>
            Jag är oerhört glad över att det finns ett stort engagemang för
            Eritrea. Jag tror att Eva Johansson och jag har resonerat kring
            Eritreafrågan tidigare här och kunnat vara helt överens om att
            vi skall ställa upp och engagera oss. Det har inte heller från
            min sida handlat om att beröva Eritrea något bistånd. Det har
            inte handlat om hot, även om det kanske i någon tidningsartikel
            kunde presenteras som så. Det har handlat om en mycket bestämd
            vilja att övertyga Eritrea om att man måste acceptera internationell
            lag. För jag vet inte vilken tingens ordning som skulle infinna
            sig om man inte börjar göra det.
          </note>
          <note>
            Som jag sade i mitt svar handlar det inte om stora grupper eritreaner
            utan om en grupp på 400--600.
          </note>
          <note>
            Vi hade ett fall, låt oss erinra det, då en person som skulle
            utvisas till Eritrea hade varit i
          </note>
          <note>
            Kronobergshäktet i elva månader, om jag inte minns fel. Det finns
            alltså fler fall, om inte av så allvarlig art så dock. Hur skulle
            det te sig om den ena nationen efter den andra skulle säga: Vi
            bryr oss inte om den här typen av internationell lagstiftning.
            Vilka skulle vi då våga släppa in i vårt land? Till vilka länders
            medborgare skulle vi kunna säga: Ni får komma över vårt lands
            gränser. Nej, en förutsättning för att relationer länder emellan
            skall fungera är att ländernas medborgare får komma tillbaka till
            sitt land.
          </note>
          <note>
            Det handlar alltså inte om att det är svårt att få pass eller
            något sådant. Inte ens en gång en sådan handling behövs för att
            man skall få komma in i sitt hemland som medborgare.
          </note>
          <note>
            Det tyska återvändandestödet nämndes. Det är knappast relevant
            i den fråga som vi nu diskuterar.
          </note>
          <note>
            Återbördandet av personer som inte har rätt att stanna i Sverige
            är en annan kategori. Det tyska programmet riktar sig till eritreanska
            experter inom olika områden som har uppehållstillstånd i
          </note>
          <note>
            Tyskland och som väljer att återvända till Eritrea.
          </note>
          <note>
            Vi skall se till att hjälpa Eritrea på fötter. Vi skall naturligtvis
            finnas där med bistånd. Det sade jag i mitt första anförande.
            Jag vill gärna ha sagt att eritreanerna försvårar för sig själva
            om de inte accepterar att det finns internationell lag som staten
            måste acceptera.
          </note>
          <note>
            Jag tycker att det är så trist, herr talman, att denna unga fräscha
            stat, dit efter alla dessa år av vedermödor så många blickar riktas,
            skall behöva få en sådan här start. Det är de facto inte bara
            från vårt land som bekymmersamma signaler går ut utan från åtskilliga
            andra länder också.
          </note>
          <note type="speaker">
            Anf. 68 EVA JOHANSSON (s):
          </note>
          <note>
            Herr talman! Min interpellation har från början till slut handlat
            om den grupp eritreaner som inte har uppehållstillstånd. Den debatt
            jag hade i våras med invandrarministern och som Alf Svensson tar
            upp i sitt svar handlade om återvändandestödet, likt det tyska
            stödet eller det som vi utvecklade med Chile.
          </note>
          <note>
            Jag vet inte riktigt varför Alf Svensson nämner detta i sitt
            interpellationssvar, men jag ville passa på att få reda på frågan
            var bollen ligger. Jag har väl inte riktigt fått klart för mig
            ännu om det är biståndsministern eller invandrarministern som
            håller i utvecklandet av detta. Jag fick i varje fall ett halvt
            löfte av invandrarministern om att hon skulle ta upp överläggningar
            och fundera över hur ett sådant återvändandestöd skulle kunna
            utvecklas.
          </note>
          <note>
            Det skulle kunna vara till god hjälp i Eritrea.
          </note>
          <note>
            När det gäller de människor som jag talar om och som onekligen
            utgör ett bekymmer är biståndsministern närmast bekymrad över
            att jag inte tycks förstå problemen. Jag förstår problemen.
          </note>
          <note>
            Jag är också mycket medveten om att Eritrea naturligtvis måste
            följa internationella överenskommelser och internationell rätt
            och se till att eritreanska medborgare kan komma tillbaka till
            sitt land. Landet tar också emot väldigt många som kommer från
            olika delar av världen, som alltså återvänder till Eritrea. Man
            har prioriterat den stora gruppen flyktingar som kommer från Sudan.
          </note>
          <note>
            Det återvänder tiotusentals eritreaner i en ständig ström. Man
            har inte stängt landet på något vis.
          </note>
          <note>
            Just dessa personer hade inga pass, inga resehandlingar med sig
            när de for. De har fortfarande inga sådana. En komplicerande faktor
            är det väl ändå, biståndsministern, att de också vägrar att söka
            några. De vill inte tillbaka. Detta ugör naturligtvis en komplikation.
          </note>
          <note>
            Som biståndsministern själv nämnde rör det sig inte bara om eritreaner,
            utan det rör sig också om etiopier. Men det är ingen som är riktigt
            säker på deras egentliga identitet i många fall.
          </note>
          <note>
            Det viktiga är nu att få svar på frågan hur biståndsministern
            är beredd att bidra till att lösa frågan på ett humanitärt sätt.
            Det är en akut svårighet. Det handlar om människor som finns här.
            Sverige borde på något sätt kunna bidra till att lösa problemet
            och till att ge möjligheter också för
          </note>
          <note>
            Eritrea att leva upp till internationella överenskommelser. Jag
            vet att detta är en strävan i
          </note>
          <note>
            Eritrea. Det låter på biståndsministern som att man inte skulle
            ha den strävan, men det har man definitivt.
          </note>
          <note type="speaker">
            Anf. 69 Statsrådet ALF SVENSSON (kds):
          </note>
          <note>
            Herr talman! Vid ett sammanträffande för ett par tre veckor sedan
            med en representant för den eritreanska regeringen sade jag mycket
            entydigt att vi vill hjälpa till med projekt i Eritrea, som gör
            det möjligt att ta hand om de människor som återvänder eller som
            -- om jag får uttrycka det så brutalt -- skickas tillbaka. Men
            vi kan naturligtvis inte betala för att kunna skicka hem personer
            som inte får stanna i Sverige. Det säger sig självt. Vad skulle
            det leda till? Och vilket prejudikat skulle det inte rymma? Jag
            tror inte heller att Eva Johansson önskar en sådan utveckling.
          </note>
          <note>
            I det svenska samarbetet med Eritrea ingår som en komponent en
            konsultfond om 3 miljoner kronor.
          </note>
          <note>
            Syftet med fonden är att underlätta för Eritrea att rekrytera
            exileritreaner för att bygga upp landets förvaltning. Fonden skall
            i första hand användas av
          </note>
          <note>
            Finans- och utvecklingsdepartementet och
          </note>
          <note>
            Justitiedepartementet, men kan också efter samråd med SIDA utnyttjas
            av andra departement och universitetet i Asmara.
          </note>
          <note>
            Regeringen har dessutom beslutat om ett bidrag om
          </note>
          <note>
            2 miljoner kronor till FN:s volontärprogram, UNV, som har ett
            liknande projekt för att främja temporär eller permanent hemflyttning
            av eritreaner som vill göra en insats för sitt land.
          </note>
          <note>
            Herr talman! Jag ville gärna nämna detta, men Eva
          </note>
          <note>
            Johansson och jag är ju helt överens om att det egentligen inte
            är dessa eritreaner som det handlar om, utan det handlar om en
            annan grupp.
          </note>
          <note>
            Avslutningsvis vill jag än en gång säga att det vare oss fjärran
            att inte på alla tänkbara sätt vilja stötta och stödja denna stat.
            Vi känner problemen och tror oss känna alla de svårigheter som
            staten kämpar med. Men detta får icke innebära att vi inte parallellt
            ställer krav på att internationell rätt måste respekteras.
          </note>
          <note type="speaker">
            Anf. 70 EVA JOHANSSON (s):
          </note>
          <note>
            Herr talman! Det som biståndsministern avslutade med är snarast
            en självklarhet som vi alla naturligtvis ställer upp på. Jag vill
            bara återigen understryka att jag är alldeles övertygad om att
            den eritreanska regeringen har precis samma inställning, att det
            är det målet som man strävar efter. Att den sedan inte kan åstadkomma
            allt genom ett enda kliv är en annan sak. Men den kunskapen om
            biståndsministerns inställning fick jag ju i den förra debatten,
            att man också kan nöja sig med mycket små steg.
          </note>
          <note>
            Vi måste beväpna oss med ett visst tålamod när det gäller Eritrea
            och ge en ung stat som bara är några månader gammal möjligheter
            att utveckla sin demokrati. Eritrea har redan visat stor kunnighet
            genom den folkomröstning som genomfördes på ett sätt som hedrade
            den eritreanska organisationen, både den organisation som genomförde
            folkomröstningen och den provisoriska regeringen, som nu har övergått
            till en permanent regering.
          </note>
          <note type="speaker">
            Anf. 71 Statsrådet ALF SVENSSON (kds):
          </note>
          <note>
            Herr talman! Det är just detta som jag tycker att det är så angeläget
            att understryka, att folkomröstningen gick så bra. Övriga administrativa
            och organisatoriska insatser som görs är berömvärda. Därför harmonierar
            det så väldigt dåligt att den eritreanska regeringen inte kan
            säga att den skall lösa frågan, ta itu med problemet och börja
            vandringen åt rätt håll. Dess värre har jag inte fått sådana signaler,
            trots att jag vädjade utomordentligt enträget om att få dem vid
            mitt möte med representanten för den eritreanska regeringen. Men
            om Eva Johansson är övertygad om att man har börjat att ta små
            steg åt rätt håll, då är också jag mycket glad och tacksam.
          </note>
          <note>
            Överläggningen var härmed avslutad.
          </note>
          <note>
            12 § Svar på interpellation 1993/94:28 om biståndet till Angola
          </note>
          <note type="speaker">
            Anf. 72 Statsrådet ALF SVENSSON (kds):
          </note>
          <note>
            Herr talman! Kristina Svensson har i en interpellation frågat
            vilka insatser regeringen planerar göra för att snabbt bistå folket
            i Angola.
          </note>
          <note>
            Jag vill svara genom att dels redogöra något för den aktuella
            situationen vad gäller vårt bistånd till
          </note>
          <note>
            Angola, dels peka på vad som kan göras.
          </note>
          <note>
            Sverige är en av de större biståndsgivarna till
          </note>
          <note>
            Angola. Vi har tillsammans med angolanerna byggt upp ett långsiktigt
            samarbete inom bl.a. fiske, hälsa och telekommunikationer. Medelsramen
            för detta samarbete höjdes inför det demokratiska genombrottet
            år 1992, då valen genomfördes, till
          </note>
          <note>
            210 miljoner kronor. Därtill kom insatsr via FN för att stödja
            freds- och demokratiprocessen i landet.
          </note>
          <note>
            Efter alla år av krig skulle nu äntligen angolanerna få möjlighet
            att i lugn och ro bygga upp landet. Det svenska biståndet skulle
            genom att få en större geografisk spridning kunna göra större
            nytta än tidigare.
          </note>
          <note>
            Så blev det nu inte. Valresultatet godtogs inte av oppositionspartiet
            Unita, vars ledare Jonas Savimbi åter tog till vapen. Landet har
            därmed blivit utsatt för ett inbördeskrig av ännu mera förödande
            följder för folket än vad som skedde under tidigare år. Det rör
            sig i dag om en katastrof som enligt många bedömare är den värsta
            i Afrika för närvarande.
          </note>
          <note>
            Det finns uppgifter om 1 000 dödade människor om dagen. De flesta
            dör av undernäring, epidemier och svält som ett resultat av kriget.
            FN:s humanitära hjälpinsatser har svårt att komma fram på grund
            av kriget.
          </note>
          <note>
            Vad gör då det svenska biståndet för nytta i dagens
          </note>
          <note>
            Angola? Dess värre har det försämrade säkerhetsläget gjort att
            biståndet koncentrerats till området kring Luanda. Insatserna
            inom olika sektorer har begränsats, då arbetet påverkats av att
            många svenska experter kallats hem. Det mesta av arbetet koncentreras
            nu till insatser av katastrofkaraktär och till områden där det
            är möjligt att nå resultat på kort sikt. Medelsramen har minskat
            från 210 miljoner kronor till 160
          </note>
          <note>
            miljoner kronor, därför att det inte gick att fullfölja det planerade
            biståndet. Outnyttjade medel har använts för akuta katastrofinsatser.
            Av detta lär vi oss att utveckling förutsätter fred.
          </note>
          <note>
            Regeringen beslutade den 24 juni i år att anslå 75
          </note>
          <note>
            miljoner kronor till FN:s katastrofprogram. Det svenska bidraget
            inriktas främst på hälsoinsatser, vatten och sanitet genom Unicef,
            men även på transporter, logistik m.m. genom andra FN-organ.
          </note>
          <note>
            Dessutom satsar Sverige stora summor på att kanalisera katastrofhjälpen
            genom de enskilda organisationer -- lokala eller utländska --
            som sköter verksamheten på fältnivå. Det finns också exempel på
            svenska enskilda organisationer, som gör insatser såsom Afrikagrupperna
            och Röda korset. Röda korset stödjer bl.a. en protestillverkning.
          </note>
          <note>
            Vi följer nu noga utvecklingen av situationen i landet. SIDA
            har nyligen haft en delegation på plats. Enligt rapporterna är
            FN:s katastrofprogram finansierat fram till jul. Vi räknar med
            att anslå medel för nya katastrofinsatser så snart som vi får
            en begäran om detta från FN. Jag kan dess värre inte se att vi
            med bistånd kan göra mera just nu.
          </note>
          <note type="speaker">
            Anf. 73 KRISTINA SVENSSON (s):
          </note>
          <note>
            Herr talman! Jag tackar biståndsministern för svaret.
          </note>
          <note>
            Vi känner alla förtvivlan över det som sker just nu i delar av
            Afrika. Det gäller Angola, det gäller det lilla landet Burundi,
            det gäller Somalia.
          </note>
          <note>
            För bara ett år sedan var vi optimistiska. I Angola hade man
            just genomfört demokratiska val.
          </note>
          <note>
            Internationella observatörer fanns på plats, som kunde rapportera
            att valen hade gått rätt och riktigt till. I Burundi hade man
            påbörjat en demokratiseringsprocess som såg hoppingivande ut.
            Valen i somras var också där rena och korrekta.
          </note>
          <note>
            De som hoppades mest på demokratin var naturligtvis angolanerna
            själva, burundierna, de människor som i åratal upplevt inbördeskrig
            eller militärkupper som avlöst varandra. Men hoppet om ett liv
            i fred och frihet grusades. Det vet vi i dag.
          </note>
          <note>
            De nya demokratierna i Afrika är sköra. Den lärdom som vi drar
            från händelserna i Angola och
          </note>
          <note>
            Burundi måste vara att vårt stöd från givarländerna och det internationella
            samfundet är otillräckligt.
          </note>
          <note>
            Vår slutsats måste vara att vi i ännu större utsträckning måste
            medverka med sådana insatser som är avsedda att stödja och främja
            demokratins möjligheter. Fred är en förutsättning för utveckling.
          </note>
          <note>
            Jag är övertygad om att både Alf Svensson och jag i dag känner
            samma otillräcklighet inför det som sker i dessa båda länder.
            Jag utläser i svaret en känsla av vanmakt -- att biståndsinsatserna
            inte är tillräckliga. Det är politiska lösningar som är nödvändiga
            för att skapa en bestående fred i
          </note>
          <note>
            Angola.
          </note>
          <note>
            Herr talman! Det är en ohygglig rapportering som når oss om inbördeskriget
            i Angola. Vi känner bakgrunden. Efter valen vägrade Unita med
            dess ledare Jonas Savimbi att respektera valutslaget.
          </note>
          <note>
            Savimbi bär huvudansvaret för kriget. Detta måste klart och tydligt
            fastställas.
          </note>
          <note>
            Angola har plågats av någon form av krig under 30
          </note>
          <note>
            år, därav 16 års inbördeskrig.
          </note>
          <note>
            Fredsöverenskommelsen 1991 följdes av en FN-
          </note>
          <note>
            insats för att förbereda övergången till flerpartisystem och
            demokrati. Men det kan diskuteras hur helhjärtad denna insats
            var. FN-
          </note>
          <note>
            mandatet var mycket begränsat. FN skulle inte direkt övervaka
            demobilisering och avrustning av de rivaliserande arméerna, inte
            heller medverka i att en nationell armé bildades och inte heller
            direkt delta i utarbetandet av vallagar eller i valregistrering.
          </note>
          <note>
            Denna insats omfattade bara 350 militära observatörer, 126 polisobservatörer
            och 100
          </note>
          <note>
            valobservatörer som visserligen utökades till 400
          </note>
          <note>
            under själva valet. Det fanns en möjlighet till fred, men den
            svaga FN-missionen utnyttjades snabbt av
          </note>
          <note>
            Unita för egna syften.
          </note>
          <note>
            I oktober för ett år sedan kollapsade freden och
          </note>
          <note>
            Unita tog kontroll över större delen av landsbygden. Det är ohyggliga
            siffror som vi får rapporterade. 100 000 har dödats under det
            senaste året, ett par miljoner befinner sig på flykt och det råder
            livshotande svält för 2--3 miljoner människor.
          </note>
          <note>
            I Luanda rapporteras att 2 000 barn har dött i en mässlingsepidemi,
            och de flesta av de här barnen är nio år eller yngre.
          </note>
          <note>
            Vi har hört talas om staden Kuito -- ett nytt namn på vår karta
            -- som är en belägrad stad sedan januari. Detta Angolas Sarajevo
            är ett veritabelt inferno där t.o.m. kannibalism förekommer.
          </note>
          <note>
            FN varnar för en svältkatastrof -- ett nytt Somalia.
          </note>
          <note>
            Ingen vågar så eller använda jorden på grund av minrisken. Vi
            vet att de har fruktansvärda månader framför sig med hunger och
            svält.
          </note>
          <note>
            FN:s specielle sändebud, Alouine Beye, har rapporterat att hjälptransporterna
            stoppas och därför inte når fram. Men i augusti vädjade han i
            internationell press om 1,6 miljarder kronor för omedelbart humanitärt
            bistånd, dvs. framför allt mat och medicin.
          </note>
          <note>
            Jag tolkar biståndsministerns svar så, att Sverige kommer att
            anslå medel för katastrofinsatser så snart en begäran kommer från
            FN.
          </note>
          <note>
            Att utveckling förutsätter fred, har vi båda två upprepat. Vår
            just nu viktigaste insats jämte katastrofinsatser måste därför
            vara att aktivt medverka till en politisk lösning. Jag undrar
            var vi står i den frågan. Var finns Sverige i detta arbete?
          </note>
          <note type="speaker">
            Anf. 74 EVA ZETTERBERG (v):
          </note>
          <note>
            Herr talman! Kristina Svensson har i en välskriven interpellation
            tagit upp situationen i Angola. I det svar som Alf Svensson har
            lämnat liksom i Kristina
          </note>
          <note>
            Svenssons anförande målas bilden upp av ett land i djup kris,
            ett land i krig där barn och vuxna dör och tvingas till landsflykt.
            Vi kan fortsätta beskrivningen av hur ett ödelagt land ser ut,
            men jag tror att vi som är inblandade i den här debatten känner
            till tillräckligt för att kunna övergå till att diskutera hur
            vi på ett väsentligt sätt skulle kunna använda det politiska inflytandet
            för att få fred och för att se till att insatserna når fram.
          </note>
          <note>
            Det jag vill ta upp och tillägga till de frågor som
          </note>
          <note>
            Kristina Svensson hade är frågan om vad Sverige ytterligare kan
            göra. I svaret tar Alf Svensson upp att en hel del svenskt bistånd
            har satsats. Jag tycker att det är bra. Det är självklart att
            Sverige skall ställa upp med biståndspengar inklusive katastrofbiståndet.
            I dagens läge tror jag inte att det är en ytterligare ökning av
            biståndspengar som behövs, utan det handlar om andra lösningar.
            När
          </note>
          <note>
            FN återkommer med en begäran om medel är det viktigt att markera
            att Sverige har beredskap, så att frågan inte behöver dras i långbänk
            utan att vi snabbt kan svara: Ja visst, Sverige är berett. Jag
            hoppas därför att denna beredskap kommer att stå sig till dess
            ytterligare förfrågningar kommer.
          </note>
          <note>
            Det som jag ytterligare vill ta upp gäller sanktionerna mot Unita
            som FN fattade beslut om i september, om vilka vi i dagarna har
            fått en regeringsproposition. Det är bra att sanktionerna äntligen
            blir lagfästa, men jag undrar varför man från regeringens sida
            har dröjt så pass länge. Varför kunde man inte direkt när FN-beslutet
            hade fattats informera om detta? I så fall hade riksdagen efter
            den gängse motionsskrivningen direkt kunnat fatta beslut så att
            sanktionerna snarast kunde träda i kraft. Jag ser sanktionerna
            som ett sätt att få stopp på kriget.
          </note>
          <note>
            Vidare vill jag ta upp frågan om vad mer vi kan göra. Kristina
            Svensson har varit inne på FN:s roll.
          </note>
          <note>
            Jag tror att det är väldigt viktigt att stärka FN:s roll, men
            jag menar att man från regeringens sida dessutom kunde markera
            ett intresse för det lidande som det angolanska folket utsätts
            för. Man kan framöver markera det genom att exempelvis göra ett
            regeringsbesök i Angola. Vi har sett andra exempel på hur utrikesministern
            har gjort besök i delar av f.d. Jugoslavien, där det också pågår
            ett krig.
          </note>
          <note>
            Jag är litet undrande över regeringens politik. Är det kriser
            i Europa som alltid har företrädesrätt medan Angola och länder
            som ligger långt härifrån får stå tillbaka? Katastrofen och den
            situation som råder i Angola är ju minst lika allvarlig som den
            i f.d. Jugoslavien.
          </note>
          <note>
            Har Alf Svensson själv eller utrikesministern för avsikt att
            besöka Angola? Jag tror att ett besök skulle kunna ge ytterligare
            tyngd åt det faktum att
          </note>
          <note>
            Sverige faktiskt bryr sig om att tusentals människor har dött
            i kriget där.
          </note>
          <note>
            Jag vill också ställa en fråga till Alf Svensson om den uppvaktning
            från Afrikagrupperna och andra organisationer som ägde rum i maj,
            där man krävde att regeringen skulle sätta ett ökat tryck på FN
            och
          </note>
          <note>
            USA både för politiska insatser och för att på olika sätt visa
            var Sverige står i dessa frågor. Hur har Alf
          </note>
          <note>
            Svensson förvaltat detta, bortsett från satsningar på katastrofbistånd?
          </note>
          <note>
            Herr talman! Jag vill slutligen ställa en fråga om en konkret
            sak som Alf Svensson nämnde i svaret, nämligen Röda korsets arbete
            vad gäller proteser.
          </note>
          <note>
            Detta är tyvärr en verksamhet som lär vara ökande.
          </note>
          <note>
            Det finns ett ökat behov av insatser från Röda korset vad gäller
            tillverkning av proteser. Jag har en undran beträffande stödet
            till frivilliga organisationer. Naturligtvis skall man fortsätta
            att ge pengar till dem som vill göra insatser. Uppmanar regeringen
            frivilliga organisationer som t.ex. Röda korset att garantera
            att vi från svensk sida är villiga att ge mer pengar till protestillverkning?
            Hur skall vi från svensk sida öka engagemanget och i handling
            visa att vi i Sverige är beredda att bjuda till för att de människor
            som drabbas i kriget skall kunna få den hjälp de behöver?
          </note>
          <note type="speaker">
            Anf. 75 Statsrådet ALF SVENSSON (kds):
          </note>
          <note>
            Herr talman! Kristina Svensson använde ordet vanmakt. Jag måste
            säga att det är något som man ofta känner, men samtidigt vet vi
            ju att man inte får fastna i den. Vi vet att den vedervärdiga
            situation som angolanerna nu lever i och under kommer att upphöra.
            Det är viktigt att vi beväpnar oss, höll jag på att säga, med
            den mentala inställningen.
          </note>
          <note>
            Låt mig med all kraft slå fast att Sverige kommer att anslå medel
            så snart FN tar initiativ. Jag tror däremot inte att vi skall
            ta egna initiativ, utan FN
          </note>
          <note>
            skall, när de vänder sig till oss, finna att vi är beredda.
          </note>
          <note>
            Det har faktiskt också tagits en del initiativ. Några nya insatser
            har kommit till stånd under de senaste veckorna. Den angolanska
            regeringen har stora problem med elförsörjningen i Luandaområdet.
            2--
          </note>
          <note>
            3 miljoner människor är beroende av el och indirekt vattenförsörjning
            genom tre gasturbiner som är i akut behov av underhåll och upprustning.
            SIDA
          </note>
          <note>
            har beslutat om att göra en konsultinsats för att hjälpa regeringen
            med råd om hur man bäst skall kunna säkra el- och vattenförsörjningen
            i Luanda.
          </note>
          <note>
            Det finns vidare en ansökan om papper för tidningsutgivningen
            i Luanda. Jag nämner detta, herr talman, för att visa att det
            ändå går att göra en del; även om det inte är något stort och
            grandiost kan vi visa vårt intresse för regimerna och de arma
            människor som berörs. Dagstidningar har naturligtvis en viktig
            funktion i den demokratiska utvecklingen. Om vi kan bidra till
            fortsatt tidningsutgivning genom att tillhandahålla svenskt tidningspapper
            är det naturligtvis en bra insats.
          </note>
          <note>
            Eva Zetterberg nämnde de enskilda organisationerna: Röda korset
            och protestillverkningen nämnde jag själv, Emaus som i samarbete
            med Afrikagrupperna samlar in kläder för Angola, U-landshjälpen
            Folk till Folk och
          </note>
          <note>
            Praktisk solidaritet som är engagerade i stöd till landsbygdsutvecklingen
            i Angola, bl.a. i provinsen
          </note>
          <note>
            Benguela. Det statliga biståndet finansierar ju en del av dessa
            insatser, men -- låt mig få säga det som svar till Eva Zetterberg
            -- vi ser gärna fler initiativ och är beredda att stötta dem ekonomiskt.
          </note>
          <note>
            Jag tycker inte att det var riktigt rättvist av Eva
          </note>
          <note>
            Zetterberg att försöka göra gällande att vi inte bryr oss om
            kriser utanför Europa. Jag har sagt att vi är parata att göra
            insatser så fort vi får önskemål om det. Vi känner till att Sverige
            har varit väldigt alert när det gäller Somalia. Vi kan erinra
            oss torkkatastrofen i Afrika som vi hade på agendan för bara något
            år sedan.
          </note>
          <note>
            För min personliga del gäller uppfattningen att vi aldrig får
            ett tryggt Europa om vi inte engagerar oss i nord--syd-dialogen.
            Jag är mycket angelägen att få säga det. Varken Europa eller Sverige
            kan förlita sig på någon trygg framtid om vi inte ser till att
            göra någonting åt situationen i de verkligt fattiga länderna.
            Tack!
          </note>
          <note type="speaker">
            Anf. 76 KRISTINA SVENSSON (s):
          </note>
          <note>
            Herr talman! Det svar som jag ville ha bekräftat, och som jag
            tycker att jag har fått, är att Sverige med mycket kort varsel
            -- när FN så begär -- kan anslå katastrofmedel till Luanda. Det
            är väldigt viktigt att vi gör klart att man kan göra det utan
            dröjsmål. Av de beskrivningar som vi så väl känner till vet vi
            att behoven är stora och situationen fruktansvärd. Den är egentligen
            ofattbar i sin hemskhet. Därför måste vi vara klara över att
          </note>
          <note>
            Sverige kan ställa upp med kort varsel.
          </note>
          <note>
            Den andra frågan tycker jag inte att biståndsministern svarade
            på: Hur deltar Sverige i en politisk lösning? Det är ju ändå så
            att fred måste råda i landet för att man på ett strategiskt och
            konsekvent sätt skall kunna sätt in biståndsinsatser.
          </note>
          <note>
            Var finns Sverige i det arbetet? Det skulle jag vilja höra litet
            om. Det är ju det primära just nu.
          </note>
          <note>
            Jag uppskattar, och jag tycker att det är viktigt, att vi markerar
            nord--syd-dialogen och lyfter fram vad som händer i världen, utanför
            Europa. Vi är flera som försöker göra det i debatterna här i kammaren
            i form av frågor och interpellationer. Det är nödvändigt att vi
            gör det.
          </note>
          <note type="speaker">
            Anf.77 EVA ZETTERBERG (v):
          </note>
          <note>
            Herr talman! Till Alf Svensson vill jag säga att jag delar bedömningen
            att det är rätt att vänta på att
          </note>
          <note>
            FN kommer med en begäran om ytterligare medel.
          </note>
          <note>
            Det viktiga är dock, som Kristina Svensson också underströk,
            att Sverige har beredskap att direkt göra det. Vi vet att biståndet
            i allra högsta grad behövs. Alf Svensson gav själv exempel på
            bistånd som faktiskt går att genomföra trots kriget.
          </note>
          <note>
            Behoven är så otroligt mycket större. Även om mattransporter
            kommer fram till provinshuvudstäderna är det på många håll så
            att förnödenheterna inte når fram.
          </note>
          <note>
            Herr talman! Jag vill också kommentera frågan om enskilda organisationer.
            Jag är glad åt det svar som
          </note>
          <note>
            Alf Svensson gav, nämligen att enskilda organisationer som vill
            starta eller utöka sin verksamhet kan få ytterligare bidrag. Jag
            vet vilket väsentligt arbete de utför. Flera av de enskilda organisationerna,
            Afrikagrupperna, Emaus,
          </note>
          <note>
            Caritas m.fl., kan nämligen nå fram till områden som exempelvis
            FN-organisationerna inte når. Det är absolut nödvändigt med kombinationen
            av enskilda organisationer och FN-bistånd. Det är jag övertygad
            om.
          </note>
          <note>
            Jag är också glad att Alf Svensson betonar att nord--syd-dialogen
            är viktig. Jag spetsade till det hela och tycker att jag har fog
            för att påstå att regeringen har visat väldigt stort intresse
            för situationen i f.d. Jugoslavien; det har man gjort med rätta.
            Jag kritiserar inte det. Jag tycker att det är riktigt. Men jag
            menar att kriget i Angola och den situation som kriget har skapat
            där inte har tagits upp på samma sätt vare sig av regeringen eller
            svenska massmedier. Den bilden har inte spritts på samma sätt.
            Regeringen har inte visat det engagemanget utåt.
          </note>
          <note>
            Jag vill instämma i Kristina Svenssons fråga om vad
          </note>
          <note>
            Sverige gör i FN-arbetet. Och jag vill upprepa att ett sätt att
            åtminstone symboliskt visa regeringens intresse vore att Alf Svensson
            personligen reste till
          </note>
          <note>
            Luanda och de delar man kan nå i Angola. Det vore ett sätt att
            visa sitt personliga intresse för att åstadkomma politiska lösningar
            för att få slut på kriget.
          </note>
          <note type="speaker">
            Anf. 78 Statsrådet ALF SVENSSON (kds):
          </note>
          <note>
            Herr talman! Jag kan hålla med om att den eländiga situationen
            och nuvarande terrorn i Angola borde få mycket större uppmärksamhet.
            Det är ju tyvärr så att en hel del konflikter, krig och vedervärdigheter
            hamnar vid sidan om och inte riktigt ryms i aktualitetens ljus
            i den omfattning som skulle vara berättigat. Vi kan hitta fler
            exempel, såsom Sudan, för att nämna ett.
          </note>
          <note>
            Jag tycker att vi gemensamt skall försöka lyfta fram situationen
            i Angola och skapa en opinionsmässig beredskap för att snabbt
            göra insatser när möjligheterna infinner sig; jag är övertygad
            om att de kommer förr eller senare.
          </note>
          <note>
            Min personliga uppfattning är att västvärlden var litet sen att
            sätta ned foten -- som det brukar heta --
          </note>
          <note>
            efter valet, som ju såvitt vi känner till gick efter förhållandena
            hedervärt till. Jag tror att det hade varit rimligt att Unita-ledarna
            med eftertryck hade fått höra från västvärlden, och kanske ännu
            hellre från den kvarvarande stormakten, att valutgången skulle
            respekteras. Det tog enligt min mening för lång tid innan det
            skedde.
          </note>
          <note>
            Det är klart att det är via FN som vi har möjligheter och kanaler.
            De kanalerna försöker vi använda så långt det går och så långt
            vi mäktar. Jag tror inte att
          </note>
          <note>
            Kristina Svensson och Eva Zetterberg förväntar sig att man skulle
            använda någon annan kanal för att politiskt påverka situationen
            i Angola.
          </note>
          <note type="speaker">
            Anf. 79 KRISTINA SVENSSON (s):
          </note>
          <note>
            Herr talman! Jag fäste mig vid att biståndsministern tog upp
            frågan om att skapa en opinion. Det tycker jag att vi skall ta
            fasta på. Det är delvis därför som jag har framställt min interpellation.
          </note>
          <note>
            I sak är vi överens. Det här är självklart inte en sådan fråga
            där vi kan se partipolitiska skiljelinjer.
          </note>
          <note>
            Vad det handlar om är ju ett svenskt stöd och en svensk medverkan.
            I slutänden gäller det naturligtvis att mildra och att nå fred.
            Både människorna och landet skall kunna utvecklas.
          </note>
          <note>
            Jag tycker därför att det har sitt berättigande, dvs.
          </note>
          <note>
            att det är viktigt, att vi här i kammaren lyfter fram de här
            frågorna. Jag skriver i min interpellation att det gäller ett
            glömt krig, inte ett CNN-krig. Men under de senaste veckorna har
            nog medierna ändå något mera uppmärksammat de här förhållandena.
          </note>
          <note>
            Jag förväntar mig av det som biståndsministern här säger att
            vi skapar en opinion -- det förpliktar!
          </note>
          <note>
            Överläggningen var härmed avslutad.
          </note>
          <note>
            13 § Svar på interpellation 1993/94:11 om offentlighetsprincipen
            och EG
          </note>
          <note>
            Anf. 80 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Hans Göran Franck har i en interpellation om offentlighetsprincipen
            och EG
          </note>
          <note>
            ställt vissa frågor om regeringens ståndpunkt i de pågående medlemskapsförhandlingarna
            till statsrådet Reidunn Laurén. Interpellationen har överlämnats
            till mig.
          </note>
          <note>
            När Sveriges förhandlingar med EG inleddes den 1
          </note>
          <note>
            februari i år förklarade jag i vår öppningsdeklaration att offentlighetsprincipen
            är en omistlig del av Sveriges politiska och kulturella arv. Den
            linjen, som är förankrad i svensk grundlag, ligger fast.
          </note>
          <note>
            Enligt regeringens mening finns det inte någon anledning att
            i medlemskapsförhandlingarna förhandla om vilka villkor som skall
            gälla för offentlighetsprincipens tillämpning i Sverige. EG
          </note>
          <note>
            har ingen gemensam offentlighets- eller sekretesslag. Vilka regler
            som skall gälla i dessa frågor beslutar i stället medlemsländerna
            själva om. Det självbestämmandet skall vi som medlemmar utnyttja
            till att besluta regler som passar oss. Det behöver vi inte be
            någon annan om lov att göra.
          </note>
          <note>
            Vi undersöker dock möjligheterna att på ett eller annat sätt
            dokumentera den svenska offentlighetsprincipen i samband med förhandlingarna
            utan att det för den skull skall behöva diskuteras att reglera
            den i avtalet och därmed göra de svenska offentlighetsreglerna
            till
          </note>
          <note>
            EG-rätt. Det finns ju i EG-rätten inte någon generell reglering
            om offentlighet och sekretess.
          </note>
          <note>
            När och på vilket sätt denna dokumentering kan komma att ske
            är det ännu för tidigt att säga.
          </note>
          <note>
            Det finns kanske skäl att särskilt understryka att det som ett
            ansökande land förhandlar om är de gemensamma regler som vid tillfället
            gäller inom
          </note>
          <note>
            EG. Några generella regler om offentlighet och sekretess finns,
            som jag nyss sagt, inte inom EG.
          </note>
          <note>
            EG som sådant har ännu inte någon offentlighetsprincip, men inom
            EG diskuteras nu ett förslag från kommissionen om ökad insyn i
            beslutsprocessen och förbättrad tillgång för enskilda till institutionernas
            handlingar. Denna utveckling mot ökad öppenhet inom EG är mycket
            välkommen.
          </note>
          <note>
            EG:s ministerråd har nyligen fattat beslut i frågan om offentliggörande
            av resultaten av omröstningar och röstförklaringar i rådet. Enligt
            beslutet skall röstsiffrorna offentliggöras i de fall där ett
            medlemsland begär omröstning eller där något medlemsland begär
            offentliggörande och en majoritet av de andra inte motsätter sig
            publicering. Röstförklaringar skall offentliggöras när den som
            avgett en sådan förklaring begär det.
          </note>
          <note>
            Beträffande just detta beslut har omröstningsresultatet offentliggjorts.
          </note>
          <note>
            Ministerrådet var inte enigt i frågan. Danmark,
          </note>
          <note>
            Storbritannien och Beneluxländerna hade velat gå längre i fråga
            om offentlighet.
          </note>
          <note>
            Från svensk sida hade vi gärna sett att röstbilden i alla omröstningar
            om nya EG-regler alltid offentliggjordes. Regeringen önskar att
            utvecklingen skall gå i den riktningen och kommer under alla omständigheter
            att öppet redovisa hur
          </note>
          <note>
            Sverige som medlemsland ställt sig i alla sådana omröstningar.
          </note>
          <note type="speaker">
            Anf. 81 HANS GÖRAN FRANCK (s):
          </note>
          <note>
            Herr talman! Jag tackar för svaret. Men det förvånar mig något
            att statsrådet Reidunn Laurén inte är svarande. Jag har vid upprepade
            tillfällen haft debatter med henne och räknade nu med att få ett
            preciserat svar på mina frågor av henne. Jag är inte nöjd med
            svaret från statsrådet Dinkelspiel.
          </note>
          <note>
            Statsrådet Dinkelspiel säger: ''Vi undersöker dock möjligheterna
            att på ett eller annat sätt dokumentera den svenska offentlighetsprincipen
            i samband med förhandlingarna -- -- --.''
          </note>
          <note>
            I den debatt som jag hade med statsrådet Laurén vid ett TCO-seminarium
            för någon månad sedan sade hon något annat än vad statsrådet Dinkelspiel
            säger i dag. Hon förklarade nämligen att regeringen överväger
            andra åtgärder än en ensidig deklaration. Hon tillade att hon
            kände sig övertygad om att resultatet av dessa andra åtgärder
            skulle bli tillfredsställande.
          </note>
          <note>
            Är det så att regeringen överväger andra åtgärder eller inte?
            Om så är fallet borde det vara självklart att dessa andra åtgärder
            skall bli föremål för en offentlig debatt här i riksdagen.
          </note>
          <note>
            Det är enligt min mening alldeles klart att det framdeles vid
            ett svenskt medlemskap inte räcker att Sverige har gjort en ensidig
            markering. I
          </note>
          <note>
            händelse av en framtida tvist inför EG-domstolen har en sådan
            ensidig markering inte någon juridiskt bindande effekt.
          </note>
          <note>
            Statsrådet Dinkelspiel säger att det inte finns någon anledning
            att i medlemskapsförhandlingarna förhandla om vilka villkor som
            skall gälla för offentlighetsprincipens tillämpning i Sverige.
            Men det är inte heller någon som har begärt något dylikt.
          </note>
          <note>
            I fråga om offentlighetsprincipen och meddelarfriheten finns
            inte skäl till några som helst kompromisser. Vad det rör sig om
            är att få en uttrycklig förklaring eller garanti om att EG/EU
            vid ett svenskt medlemskap framdeles inte kan göra några inskränkningar
            eller andra förändringar i våra rättsregler på detta område.
          </note>
          <note>
            Statsrådet Dinkelspiel säger att EG inte har någon gemensam offentlighets-
            eller sekretesslag. Nej, någon särskild lag finns inte. Men det
            finns regler, bestämmelser och praxis som innebär att offentlighetsprincipen
            inte tillämpas av EG som sådant och i sin helhet. EG-institutionerna
            bestämmer själva om en handling skall lämnas ut eller inte. En
            handling är sålunda hemlig utan ett uttryckligt beslut om motsatsen.
            Handlingar hos
          </note>
          <note>
            EG-institutioner blir som regel offentliga först efter
          </note>
          <note>
            30 år. Det krävs ett särskilt beslut för att en handling skall
            kunna lämnas ut.
          </note>
          <note>
            EG-kommissionen har förslag till EG-direktiv rörande skydd för
            enskilda vid behandling av personuppgifter, vilket innehåller
            bestämmelser som inte går att förena med den svenska offentlighetsprincipen.
            Detta är givetvis oroväckande. Uppgifter i offentliga register
            får endast lämnas ut till en privat mottagare om denne kan åberopa
            ett legitimt intresse som tar över den registrerades intresse.
            Återstår då att pröva om offentlighetsprincipen är ett sådant
            intresse som alltid skall ta över den registrerades intresse.
          </note>
          <note>
            En annan inskränkning i offentlighetsprincipen utgörs av underrättelseskyldigheten.
            Om någon skulle vilja titta på en myndighets personregister är
            det tveksamt om vederbörande skulle få vara annonym. Myndigheten
            måste också underrätta den registrerade om vilka uppgifter som
            lämnats ut.
          </note>
          <note>
            I detta sammanhang finns det anledning att erinra om att de rättsliga
            reglerna i EG har företräde framför motsvarande svenska bestämmelser,
            även grundlagar, oavsett om de nationella reglerna tillkommit
            före eller efter en viss EG-regel. Det förtjänar också att framhållas
            att EG-domstolen aktivt har bidragit till att utforma viktiga
            rättsregler genom domstolsutslag, som blivit prejudicerande.
          </note>
          <note>
            I händelse av ett svenskt medlemskap gäller det att gardera sig
            både för förfluten tid och för vad som kan komma att inträffa
            i framtiden. Det är här som regeringen tar alltför lätt på sin
            uppgift. Oroande är också att man i stor utsträckning hänger sig
            åt önsketänkande och orealistiska tankar om att kunna påverka
            de dominerande ländernas ställningstaganden och påtryckningsmöjligheter.
          </note>
          <note>
            Sekretessen och hemligheten i beslutsprocessen i
          </note>
          <note>
            EG:s ministerråd och i EG-kommissionen är omfattande. I flertalet
            länder gäller regeln att alla handlingar är hemliga om inte särskilt
            beslut fattats om offentlighet. Att det finns sådana bestämmelser
            i flertalet länder gör att man inte kan vara så optimistisk som
            statsrådet Dinkelspiel är här i dag.
          </note>
          <note>
            Även om röstsiffrorna i ministerrådet kommer att offentliggöras,
            står det helt klart att de olika ländernas votum inte kommer att
            bli offentligt.
          </note>
          <note>
            Dessutom kan en majoritet motsätta sig publicering. En sådan
            beslutsordning kan inte betecknas som demokratisk.
          </note>
          <note type="speaker">
            Anf. 82 INGELA MÅRTENSSON (fp):
          </note>
          <note>
            Herr talman! Jag tycker att det är bra att man slår fast, liksom
            man gjorde i öppningsdeklarationen, att offentlighetsprincipen
            är en omistlig del av
          </note>
          <note>
            Sveriges politiska och kulturella arv, och att den linje som
            är förankrad i svensk grundlag ligger fast.
          </note>
          <note>
            Frågan är bara om den kommer att ligga fast i fortsättningen.
            Det är det som oroar mig. Därför tycker jag att det är märkligt
            att man i nästa stycke säger att det inte finns någon anledning
            att ta upp offentlighetsprincipen och vilka villkor som skall
            gälla i medlemskapsförhandlingarna.
          </note>
          <note>
            Jag vill koncentrera mig på den del som även Hans
          </note>
          <note>
            Göran Franck tog upp, nämligen integritetsskyddet. Själv har
            jag deltagit i den kommitté som skulle föreslå en ny datalag i
            Sverige.
          </note>
          <note>
            Där kunde vi konstatera -- alla experter var överens -- att det
            förslag till EG-direktiv som föreligger, som nu har antagits av
            parlamentet men som man väntar på att ministerrådet skall ta ställning
            till, inte stämmer överens med svensk offentlighetsprincip. Det
            stämmer inte överens med tryckfrihetsförordningen.
          </note>
          <note>
            Går EG-direktivet igenom kommer vi att vara tvungna att anpassa
            oss till den här situationen.
          </note>
          <note>
            Enligt de uppgifter som jag har fått kommer detta att tas upp
            i vår. Det är inte heller bara en fråga som blir aktuell om vi
            blir medlemmar i EG, utan detta gäller även genom EES-avtalet.
            Det är därför det är så viktigt att vi i förhandlingarna med EG
          </note>
          <note>
            försöker att få något slags förbehåll. Går direktivet igenom
            kommer vi att påtvingas en skyddslagstiftning som inte stämmer
            överens med vår offentlighetsprincip.
          </note>
          <note>
            Det här är ganska klart. Det är därför jag många gånger har förvånat
            mig över att man tar så lätt på den här frågan och säger att det
            kommer att ordna sig. Man kommer inte att förhandla bort offentlighetsprincipen.
            Nej, men om direktivet går igenom sägs det att EG-staterna inte
            kommer att utbyta information med länder som inte har ett tillräckligt
            starkt integritetsskydd för medborgarna.
          </note>
          <note>
            Det gäller som sagt även med EES-avtalet.
          </note>
          <note>
            Med människors fria rörlighet över gränserna följer även ett
            flöde av information. Då blir den här frågan som sagt aktuell.
            Om vi tvingas till den här skyddslagstiftningen naggas offentlighetsprincipen
            i kanten. Det har regeringen erkänt genom att man inte har kunnat
            lägga fram ett nytt förslag till datalag i riksdagen. Man har
            gjort vissa förändringar i enlighet med det som kommittén föreslog.
            Men man har sagt att man inte kan komma med en ny datalag nu på
            grund av att vi inte vet hur EG kommer att ställa sig i den här
            frågan.
          </note>
          <note>
            Det är därför det är så viktigt att frågan så snart som möjligt
            tas upp i förhandlingarna. Annars kan det ju bli för sent. Vad
            har vi då för möjligheter att påverka? Jag är ytterligt oroad
            över att de här frågorna inte förs fram mer, för det ser inte
            ut som om man kommer att ändra sig när det gäller det förslag
            till EG-direktiv som föreligger. Det har manglats i många olika
            instanser och varit föremål för mycket diskussion.
          </note>
          <note>
            Det som gäller är att man inte kan lämna ut handlingar som gäller
            vissa personuppgifter därför att det är den registrerade personens
            intresse som överväger. Då kan t.ex. inte medierna eller andra
            personer få del av sådant som i dag är offentliga handlingar.
            Det kommer också att bli svårt att veta vad det finns för handlingar.
            Man får nämligen inte göra upp ens ett diarium över personärenden,
            för offentlighetsprincipen i sig är inget ändamål. Om man inte
            ens kan få ha ett diarium blir det väldigt svårt att veta vad
            det finns för handlingar.
          </note>
          <note>
            Sedan har vi meddelarskyddet. Det finns många viktiga punkter
            här som jag tycker att ni måste ta upp i förhandlingarna och visa
            på att offentlighetsprincipen verkligen skall ligga fast.
          </note>
          <note>
            Anf. 83 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Låt mig först säga att jag inte tror att det finns
            någon meningsskiljaktighet mellan vare sig Hans Göran Franck eller
            Ingela Mårtensson och mig i den grundläggande frågan. Vi skall
            stå fast vid att den svenska offentlighetsprincipen, vilket jag
            också framhöll i deklarationen den 1 februari, är en omistlig
            del av vårt politiska och kulturella arv.
          </note>
          <note>
            Däremot kan det -- och det förefaller så, även om man kanske
            inte skall överdriva skillnaderna --
          </note>
          <note>
            finnas olika uppfattningar om hur man skall gå till väga för
            att slå vakt om detta som är ett vitalt, grundläggande svenskt
            intresse, som vi inte under några omständigheter är beredda att
            förhandla bort. Vi kan aldrig tänka oss att överge den grundläggande
            princip vi har att handlingar skall vara offentliga med mindre
            än att presumtionen är att de är sekretessbelagda. Det är fullständigt
            ovidkommande i sammanhanget att många EG-
          </note>
          <note>
            länder, men inte alla, har en annan uppfattning på den här punkten.
            Det kommer inte på något sätt att förändra den svenska regeringens
            och, vågar jag utgå från, den svenska riksdagens ställningstagande
            i den här frågan.
          </note>
          <note>
            Problemet, och då kommer vi in på den andra frågan, är hur man
            skall attackera det här. Vi har valt att deklarera att denna grundläggande
            princip står fast. I vår öppningsdeklaration, som är en del av
            förhandlingsmaterian och en utgångspunkt för de svenska förhandlingarna,
            låter vi detta klart och tydligt och utan minsta tvekan bli känt
            för EG:s medlemsländer och kommissionen. Skälet till att vi icke
            vill förhandla om offentlighetsprincipen är att däri skulle ligga
            att den skulle vara förhandlingsbar, och vi vill icke förhandla
            om detta.
          </note>
          <note>
            Nu kan det sägas att det att man förhandlar inte gör offentlighetsprincipen
            förhandlingsbar. Nej, men om man gör en reglering med EG kring
            detta kan det få formen som en del av EG-rätten, och på så sätt,
            trots att vi hävdar att det är någonting som ligger helt utanför,
            bli föremål för tolkning av EG:s högsta dömande organ. Det är
            alltså en seglats mellan Skylla och Karybdis att bevara vår fullständiga
            frihet och samtidigt i en eller annan form dokumentera vårt intresse
            på den här punkten. I denna grundläggande strävan finns inte minsta
            skillnad mellan Reidunn Lauréns uppfattning och min egen.
          </note>
          <note>
            Hans Göran Franck hänvisade till det beslut om ökad öppenhet
            som EG nyligen har fattat, som innebär att man under vissa omständigheter,
            men inte alla, kommer att redovisa röstbilden. Min uppfattning
            är att det var ett steg i rätt riktning, men att det inte var
            ett tillräckligt långt steg. Jag sade så sent som för någon vecka
            sedan vid en konferens i Bryssel att den svenska regeringen under
            alla omständigheter i varje enskilt fall kommer att redovisa hur
            vi har ställt oss i egna frågor. Jag hoppas att utvecklingen går
            i samma riktning även när det gäller de andra länderna.
          </note>
          <note>
            Ingela Mårtensson hänvisade till ett förslag om integritetsskydd.
            Det är inget bra förslag. Vi skall på allt sätt verka för att
            detta förslag så som det nu är utformat förändras på ett sådant
            sätt att det ligger i linje med våra principer. Vi vet att det
            är många andra som har synpunkter på det här förslaget. Det lär
            dröja innan det läggs fram, och jag har goda förhoppningar om
            att det skall få en sådan utformning att det inte kommer att bereda
            problem för vår del. Men på den här punkten är givetvis oskrivet
            bäst.
          </note>
          <note>
            Hans Göran Franck talar om önsketänkande. Han hänvisade till
            att reglerna är olika i olika länder.
          </note>
          <note>
            Just detta är beviset för att det är en sak som icke regleras
            av EG-organen utan bestäms av varje land för sig. Så skall det
            enligt min mening vara. Om man skulle eftersträva en harmonisering
            på detta område, skulle det kunna innebära att vi förklarade oss
            beredda att tumma på den svenska offentlighetsprincipen, med hänsyn
            till att andra länder har andra principer. Där tror jag vi alla
            tre kan vara eniga om att Sverige icke är berett att göra någon
            som helst eftergift. Vår grundprincip är att detta är varje lands
            ensak. Sedan är det en annan sak att EG-organen, vart och ett
            av dem, har sina egna sekretessregler. Här vill vi, som medlem
            men också redan som kandidatland, verka för ökad öppenhet. Här
            finns en hel del som skulle kunna förbättras.
          </note>
          <note type="speaker">
            Anf. 84 HANS GÖRAN FRANCK (s):
          </note>
          <note>
            Herr talman! När det rör sig om värdet av offentlighetsprincipen
            borde vi vara helt överens.
          </note>
          <note>
            Jag vill markera det med att säga att offentlighetsprincipen,
            som den är utformad i vårt land, är grundläggande för vår svenska
            demokrati.
          </note>
          <note>
            Förhoppningsvis kan den också på vissa områden komma att ytterligare
            förstärkas och förbättras.
          </note>
          <note>
            Den är också grundläggande i andra nordiska länder. Problemet
            är här att det i EG och blivande
          </note>
          <note>
            EU kan komma att fattas beslut som är negativa för vår del. Det
            är av den anledningen som det är nödvändigt att få en klar markering
            från den andra sidan att man inte kommer att inkräkta på vårt
            sätt att utforma och tolka offentlighetsprincipen. Det var det
            som Reidunn Laurén sade i TCO-debatten, att man överväger andra
            åtgärder än en ensidig deklaration i förhandlingarna.
          </note>
          <note>
            Nu tycker jag att Ulf Dinkelspiel går tillbaka till detta att
            det skall räcka med en ensidig deklaration.
          </note>
          <note>
            De andra skall respektera den. Men vi kan inte nöja oss med det.
            Det finns en princip som tillämpas inom EG som sådant, nämligen
            den att handlingar inte är offentliga utan ett särskilt beslut.
            Det finns också regler om hur länge handlingar skall vara sekretessbelagda.
            Man kan inte gardera sig mot att
          </note>
          <note>
            EG-domstolen kan göra innovationer på detta område för förfluten
            tid. EG-domstolen har redan gjort det, inte på detta område men
            på andra. Vad som är ännu viktigare är de kommande beslut som
            kan fattas på detta område. Fattas det ett beslut som är negativt
            för oss, är vi bundna av det såsom medlemmar. Det är av den enkla
            anledningen som det inte räcker med en ensidig deklaration.
          </note>
          <note>
            Jag berörde också integritetsskyddet i mitt förra inlägg. Jag
            vill gärna instämma i vad Ingela
          </note>
          <note>
            Mårtensson har sagt på denna punkt. Jag tycker att det är oroande
            att vi inte får riktigt klara besked.
          </note>
          <note type="speaker">
            Anf. 85 INGELA MÅRTENSSON (fp):
          </note>
          <note>
            Herr talman! Jag undrar bara vad det spelar för roll om vi säger
            att vi står fast vid vår offentlighetsprincip, om sedan det EG-direktiv
            vi har pratat om går igenom. Det har manglats i många olika instanser.
            De signaler jag har fått är att man nu tror att det kommer att
            gå igenom till våren.
          </note>
          <note>
            Det finns inget som tyder på att det skulle bli annorlunda. Nu
            har vi hört att statsrådet inte heller tycker att detta är ett
            bra förslag. Det noterar jag med tacksamhet. Det visar att vi
            är överens om att det blir dåligt för Sverige om vi tvingas acceptera
            detta EG-direktiv. Det är inte bara aktuellt vid medlemskap. Det
            gäller även i och med EES-
          </note>
          <note>
            avtalet. Direktivet gäller oavsett om vi blir medlemmar eller
            ej, om vi nu vill vara med i den fria rörligheten för information
            och för personer.
          </note>
          <note>
            Därför tycker jag att förhandlingslinjen inte riktigt håller.
          </note>
          <note>
            Om det nu blir så, vilket allt tyder på, att EG-
          </note>
          <note>
            direktivet antas i mars nästa år av ministerrådet, vad gör vi
            då? Finns det då utrymme för några förhandlingar om att vi skall
            ha ett särskilt förbehåll? Annars kommer man inom EG att säga
            att man inte utbyter några data med länder som inte har en tillräckligt
            stark skyddslag.
          </note>
          <note>
            I svaret säger statsrådet också att vi kan besluta om vilka regler
            som passar oss. Det kan vi uppenbarligen inte. Annars hade väl
            regeringen lagt fram en ny datalag. Nu får vi sitta och vänta
            på vad EG-direktivet säger. Vi kan inte besluta om regler som
            passar oss.
          </note>
          <note>
            Jag tycker fortfarande att det inte finns någon tillräcklig garanti
            för att vi kommer att ha kvar offentlighetsprincipen. Den offentlighet
            vi har i dag i Sverige är också en form av integritet. Den är
            ett sätt för medborgarna att veta vilka uppgifter myndigheterna
            har samlade om dem. Öppenheten är en del i integriteten. Om EG-direktivet
            går igenom och någon anmärker på vårt sätt att hantera offentlighet,
            och det hamnar i EG-domstolen -- vad gör vi då? Då tvingas vi
            ju att ändra vår lagstiftning, eller hur?
          </note>
          <note>
            Anf. 86 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Hans Göran Franck sade att offentlighetsprincipen
            är ett grundläggande inslag i vår demokrati. Också på denna punkt
            är vi helt eniga. Med den utgångspunkten borde det vara möjligt
            och rimligt att vi också gemensamt skulle kunna hitta de bästa
            vägarna att slå fast detta, samtidigt som vi måste undvika att
            det blir del av
          </note>
          <note>
            EG-rätten. Detta är centralt i sammanhanget.
          </note>
          <note>
            Ingela Mårtensson och Hans Göran Franck tog upp integritetsskyddet
            och det förslag som har lagts fram. Också där är vi eniga. Förslaget
            är inte bra.
          </note>
          <note>
            Vi kommer att på allt sätt, som vi har gjort hittills, verka
            för att det förändras i de delar vi inte tycker är bra. Personligen
            tror jag inte -- här kan jag dock ha fel -- att det kommer att
            genomföras, som förslaget är framlagt. Men det får framtiden utvisa.
          </note>
          <note>
            Om ett sådant förslag skulle utarbetas som skulle innebära grundläggande
            förändringar, vill jag säga att det aldrig kan gå dithän att det
            blir en förändring av offentlighetsprincipen. Däremot kan det
            bli så, som Ingela Mårtensson var inne på, att man under sådana
            omständigheter inte vill ge oss visst material, därför att vi
            inte respekterar en princip som EG har lagt fast. Då får vi betala
            det priset.
          </note>
          <note>
            Det är ett pris som man ibland kan få betala i internationellt
            samarbete. Man vill inte ingå i ett internationellt samarbete.
            Då får man inte heller del av det material som i detta fall kan
            vara aktuellt.
          </note>
          <note>
            Det kan vara ett pris som vi får betala. Nu har jag mycket goda
            förhoppningar om att utvecklingen skall gå i den riktningen att
            någon grundläggande konflikt inte uppstår.
          </note>
          <note>
            Vi skall inte tro att vår sekretesslag i alla dess delar och
            genom alla åren har varit och är ett oomkullrunkeligt faktum.
            Jag tror att vår sekretesslag har 150 paragrafer. Den ses ofta
            över.
          </note>
          <note>
            Där regleras undantag från offentlighetsprincipen, integritetsskyddet,
            affärshemligheter, tystnadsplikt och liknande. Sådana ändringar
            kan inte uteslutas heller i framtiden. Men jag kan med säkerhet
            säga:
          </note>
          <note>
            Det kan aldrig bli fråga om att EG, genom något beslut som skulle
            kunna fattas i EG-organen, skulle kunna tvinga oss att ändra den
            grundläggande offentlighetsprincipen. Att andra länder har andra
            regler på detta område förändrar inte ett skvatt på den punkten.
            Den typen av beslut kräver enighet, och vi säger nej om en sådan
            fråga skulle komma att aktualiseras. Det är för mig en självklarhet.
          </note>
          <note>
            Hans Göran Franck ger sken av att vilja säga att det finns en
            skiljaktighet i min och Reidunn Lauréns syn på det hela. Det gör
            det inte. Reidunn Laurén har talat om olika former för att dokumentera
            principen. Jag talar om att i en eller annan form dokumetera den.
            Jag vill inte föregripa hur vi kan komma fram på denna punkt.
            Det får de fortsatta diskussionerna utvisa. Jag har icke uteslutit
            men icke heller anvisat någon särskild väg.
          </note>
          <note>
            Hans Göran Franck talade om att EG som sådant har en princip
            att handlingar är hemliga och att det fordras beslut i varje fall
            för att lämna ut dem. Låt mig på den punkten säga att mycket av
            materialet är tillgängligt. Det finns olika uppgifter om hur mycket
            det är. Jag har hört siffror över 90 %. Det återstår att verifiera.
            Jag skall säga Hans Göran
          </note>
          <note>
            Franck att jag gärna skulle se en omvänd presumtion i EG, dvs.
            att man närmade sig vår princip och fjärmade sig från de nuvarande
            EG-
          </note>
          <note>
            länderna. När jag uttrycker den förhoppningen är det inte ett
            önsketänkande. Jag säger inte att det blir så.
          </note>
          <note>
            Hans Göran Franck säger att jag är för optimistisk och att utvecklingen
            inte kommer att gå i den riktningen. Jag säger bara att jag hoppas
            att utvecklingen kommer att gå i den riktningen. Sedan får vi
            se om det blir så. Det är mycket möjligt att
          </note>
          <note>
            Hans Göran Franck har rätt, att det inte kommer att bli någon
            sådan utveckling. Jag säger inte att det kommer att bli det. Men
            jag lovar att vi, på alla sätt, som vi har gjort hittills, kommer
            att verka för förståelse för den principen. Det kanske kan bli
            som droppen som urholkar berget. Låt framtiden utvisa det.
          </note>
          <note>
            Slutligen vill jag säga något om gemensamma regler på detta område,
            som skulle innebära att vi skulle tumma på offentlighetsprincipen.
            Gemensamma regler för EG har inte aktualiserats. Skulle det aktualiseras,
            är det min alldeles bestämda uppfattning att Sveriges regering
            och riksdag skulle motsätta sig en sådan diskussion. Och då blir
            det inget. Möjligen blir det en diskussion, men några beslut blir
            det inte, för det kräver enhällighet.
          </note>
          <note type="speaker">
            Anf. 87 HANS GÖRAN FRANCK (s):
          </note>
          <note>
            Herr talman! Statsrådet Dinkelspiel är alltför optimistisk om
            möjligheterna, inte bara när det gäller vad som kan bli kommande
            beslut utan också tillämpningen av detta. Det kan fattas ytterligare
            beslut innan Sverige kan komma att bli medlem.
          </note>
          <note>
            Vidare finns det vissa bestämmelser och möjligheter att genom
            praxis komma fram till ställningstaganden som innebär att man
            legaliserar den huvudprincip som gäller inom EG, nämligen att
            det fordras beslut för att en handling skall bli offentlig. Jag
            tycker att statsrådet Dinkelspiel klart underskattar vilka risker
            som finns om detta skulle komma till en prövning i EG-domstolen,
            i händelse av en blivande tvist.
          </note>
          <note>
            Att det finns olika regler i EG-länderna är i och för sig riktigt,
            men det är bara ett fåtal som har samma regler som vi, och det
            är mest länder som står utanför. De dominerande länderna inom
            EG har regler som är rakt motsatta våra. De är mycket negativa
            både när det gäller offentlighetsprincipen och meddelarfriheten.
          </note>
          <note>
            Vi skall inte kompromissa. Man talar om att detta inte är förhandlingsbart.
            Nej, det är inte förhandlingsbart i den meningen att vi skall
            kompromissa eller göra eftergifter. Men frågan måste tas upp i
            förhandlingar för att vi skall få ett klart besked att man nu,
            i förfluten tid och i framtiden respekterar den svenska offentlighetsprincipen.
            Det måste vi få bekräftat.
          </note>
          <note>
            Det skall vara juridiskt bindande. I händelse av en tvist skall
            vi kunna åberopa det. Vi kan inte åberopa att vi gör som vi vill
            eller att vi har en lång tradition på detta område. Det räcker
            inte.
          </note>
          <note>
            Det är därför som jag fortfarande efterlyser klara svar på mina
            tre frågor. De är faktiskt inte tillfredsställande besvarade.
            Vi har inte fått besked om hur detta skall göras. Vi har inte
            heller fått besked när ståndpunkten skall anges. Vi har inte fått
            klart besked om på vilket sätt man vill få garantier.
          </note>
          <note>
            Anf. 88 Statsrådet ULF DINKELSPIEL
          </note>
          <note>
            (m):
          </note>
          <note>
            Herr talman! Jag hoppas och tror att jag genom de tidigare inläggen
            mycket klart har angivit regeringens viljeinriktning. Däremot
            kan jag inte säga vad utgången kommer att bli, och det gäller
            alla frågor som diskuteras i förhandlingarna, vare sig de är föremål
            för formella förhandlingar eller inte.
          </note>
          <note>
            Även om jag skulle ha en uppfattning om vart det bär på några
            punkter, kan det vara att spela bort förhandlingskort om jag säger
            vad jag tror lösningen blir på en viss punkt. Det skulle inte
            gagna svenska intressen. När den tiden kommer, inom en inte alltför
            avlägsen framtid, hoppas jag här i riksdagen kunna redovisa vad
            utgången av diskussionerna har blivit på den här punkten.
          </note>
          <note>
            Hans Göran Franck upprepar att det är en omvänd presumtion, handlingar
            i många EG-länder är hemliga om inte särskilda beslut fattas.
            Det är riktigt. Men, Hans Göran Franck, det kan aldrig bli fråga
            om att Sverige skulle tvingas att acceptera en sådan regel. Det
            kan jag försäkra. Jag kan nog med stor sannolikhet säga att det
            aldrig kommer att bli fråga om att Sveriges regering eller riksdag,
            även om jag inte kan binda regering och riksdag för all framtid,
            skulle acceptera en sådan princip. För mig är detta helt otänkbart.
          </note>
          <note>
            Jag har sagt att jag hoppas att utvecklingen går i den här riktningen.
            Nu säger Hans Göran Franck att jag är alltför optimistisk och
            att det inte kommer att bli så. Jag har sagt att jag hoppas. Jag
            har inte sagt att det kommer att bli så. Låt oss se! Vi lär få
            tillfälle att diskutera den här frågan flera gånger till. Då får
            vi se i vilken riktning det har gått i EG-organen, mot ökad slutenhet
            eller mot ökad öppenhet. Jag ser fram mot en sådan diskussion.
            På den här punkten har vi gemensamma intressen. Jag lovar att
            vi skall göra allt vad vi kan för att verka för detta under mellantiden.
          </note>
          <note>
            Överläggningen var härmed avslutad.
          </note>
          <note>
            14 § Svar på interpellation 1993/94:23 om ytterligare reglering
            av snöskoteråkning
          </note>
          <note type="speaker">
            Anf. 89 Statsrådet GÖREL THURDIN (c):
          </note>
          <note>
            Herr talman! Sten-Ove Sundström har frågat mig om regeringen
            är beredd att ompröva sin negativa inställning till snöskoter
            som fordon och skoteråkandet och om regeringen avser att lägga
            fram förslag till hastighetsbegränsning för snöskotrar. Sundström
            har också frågat om jag avser verka för att antalet remissinstanser
            i nu pågående remissbehandling av betänkandet (SOU
          </note>
          <note>
            1993:51) Naturupplevelser utan buller - en kvalitet att värna
            utökas så att underlaget för ett förslag till riksdagen blir mer
            representativt.
          </note>
          <note>
            I miljöpropositionen (prop. 1990/91:90) En god livsmiljö redovisade
            den dåvarande socialdemokratiska regeringen sina ställningstaganden
            vad gäller åtgärder för begränsning av bullerstörningarna i samhället.
            I
          </note>
          <note>
            propositionen konstaterades att en alltmer omfattande användning
            av flygplan, helikoptrar och terrängfordon i fjällområdena samt
            ett ökat antal motorfarkoster i skärgårdsområdena har medfört
            bullerproblem i allt fler områden där tystnaden borde vara en
            viktig kvalitet. I
          </note>
          <note>
            propositionen redovisades avsikten att utreda möjligheterna till
            och konsekvenserna av restriktioner mot bullrande aktiviteter
            i fjällområdena och i skärgårdsområdena samt lämna förslag till
            åtgärder. Riksdagen ställde sig bakom detta. I augusti 1991 tillkallade
            den socialdemokratiska regeringen en särskild utredare i syfte
            att belysa dessa frågor.
          </note>
          <note>
            I den allmänna debatten och i en rad skrivelser till regeringen
            har pekats på de negativa effekter som snöskoteråkning kan ha
            på framför allt miljö och säkerhet.
          </note>
          <note>
            Utredningens slutbetänkande överlämnades till regeringen i somras
            och är nu ute på remiss.
          </note>
          <note>
            Remisstiden går ut i morgon. Utredaren har framför allt övervägt
            åtgärder för att i områden som är särskilt värdefulla för det
            rörliga friluftslivet minska bullerstörningarna från motorburna
            fritidsaktiviteter, bl.a. från motorbåtar och snöskotrar. Bl.a.
            har diskuterats områden med bullerrestriktioner, bullernormer
            och hastighetsbegränsningar. Som Sundström säkert vet har utredningen
            tidigare lämnat ett delbetänkande om vattenskotrar som lett till
            riksdagsbeslut som reglerar vattenskoteranvändningen.
          </note>
          <note>
            Utredningens slutbetänkande bereds för närvarande inom regeringskansliet
            med sikte på att förslag skall lämnas till riksdagen vid årsskiftet.
          </note>
          <note>
            Självfallet kan jag inte föregripa regeringens ställningstaganden
            kring de olika utredningsförslagen. Naturligtvis kommer hänsyn
            att tas till de remissynpunkter som kommer in.
          </note>
          <note>
            Regeringen har inte gett uttryck för någon negativ inställning
            till varken motorbåts- eller snöskotertrafik. Målet är bl.a. att
            hitta en bra avvägning mellan det intresse som finns i många glesbygder
            att utnyttja snöskotern som ett transportmedel och intresset av
            att exempelvis kunna vistas ute i naturen utan störande buller.
          </note>
          <note>
            Valet av remissinstanser har framgått av vad jag tidigare har
            nämnt, nämligen att den aktuella utredningen inte bara har behandlat
            snöskotrar utan även andra motorburna fritidsaktiviteter såsom
            t.ex. motorbåtar i kustvatten och vissa inlandsvatten. Detta hade
            Sundström lätt kunnat konstatera om han hade läst betänkandet
            bättre.
          </note>
          <note>
            Jag är övertygad om att remissen av betänkandet till länsstyrelser,
            kommuner och organisationer som berörs av snöskotertrafik ger
            den breda belysning som eftersträvas vid en remissbehandling.
          </note>
          <note type="speaker">
            Anf. 90 STEN-OVE SUNDSTRÖM (s):
          </note>
          <note>
            Herr talman! Jag ber att få tacka statsrådet Görel
          </note>
          <note>
            Thurdin för svaret på min interpellation. Det finns en oro över
            det arbete som pågår i
          </note>
          <note>
            Miljödepartementet kring dessa frågor. Det gäller framför allt
            kring restriktionerna att köra snöskoter. Debatten pågår för fullt
            i
          </note>
          <note>
            Norrlandslänen i den här frågan. Jag antar att
          </note>
          <note>
            Görel Thurdin, som själv är norrlänning, har kunnat ta del av
            den i massmedierna.
          </note>
          <note>
            I den här debatten är alla parter överens om att det är viktigt
            att värna vår gemensamma natur. Men ett eventuellt förslag måste
            utformas så att det på ett rimligt sätt balanserar respektive
            intressen.
          </note>
          <note>
            Förslagen i bullerutredningen speglar i alltför hör grad centrala
            Stockholmsintressen. Det är egentligen så fjärran från närdemokrati
            som man kan komma.
          </note>
          <note>
            Man vill t.ex. begränsa rätten att flyga och landa med helikopter
            samt köra snöskoter i norra
          </note>
          <note>
            Norrland. Det borde naturligtvis vara kommunerna som, utifrån
            kunskapen om det egna områdets betydelse för friluftslivet, skulle
            få avgöra omfattningen av körning med snöskoter och landning med
            flygplan. Eller som en snöskoterförare uttryckte sig i massmedierna
            häromdagen: Tänk om vi norrlänningarna skulle kräva total tystnad
            i Roslagen för att vi en semestervecka skall paddla kanot där.
          </note>
          <note>
            Det är självfallet bra att diskutera bullerfrågan, och det måste
            också ske med tillverkarna. Det har skett tidigare när vi har
            diskuterat frågor som har berört motorcyklar och motorcykeltrafik.
            Egentligen är detta inte bara en miljöfråga utan i hög grad även
            en demokratifråga. Det är en fråga om vem regeringen vill lyssna
            på när man formulerar sina förslag.
          </note>
          <note>
            Varför ville inte regeringen i remissomgången lyssna på några
            av de hundratals snöskoterklubbar som finns i Norrlandslänen?
            I stället ges remissinstanser som t.ex. Fjällklubben i Uppsala
            en betydelsefull roll i det här sammanhanget. Det är remissinstanser
            som representerar regioner som knappast haft någon snö på åtskilliga
            år. Därmed måste de anses ha en begränsad kunskap om hur viktig
            snöskotern är för befolkningen i Norrland och dess glesbygder.
          </note>
          <note>
            Om förslagen genomförs i den form som de nu föreligger i utredningen,
            får det utan tvivel förödande konsekvenser för turistnäringen.
          </note>
          <note>
            Norrlandsförbundet har beskrivit en sådan utveckling genom att
            peka på att över 15-talet välbesökta friluftsområden skulle stängas
            för skotertrafik.
          </note>
          <note>
            Det betyder att många hotell, stugbyar, uthyrningsföretag, vildmarkscamper
            och flygföretag skulle tappa en stor del av sin utkomst samt att
            tusentals arbetstillfällen i hela Norrland skulle vara i fara.
            Jag håller med
          </note>
          <note>
            Norrlandsförbundet om att det är bättre att ibland lyssna till
            ett flygplan i fjällvärlden än att mista hundratals arbetstillfällen
            i utsatta fjällbyar.
          </note>
          <note>
            Begränsningarna av skotertrafiken, om de genomförs enligt utredningens
            förslag, skulle sannolikt innebära att tystnad och stillhet kommer
            att råda i stora delar av fjällvärlden men också att bara fysiskt
            fulländade skidåkare och vandrare får uppleva stillheten. Äldre,
            handikappade och familjer med barn skulle motas bort, om förslaget
            förverkligades.
          </note>
          <note>
            Förslaget om hastighetsbegränsning är ett byråkratförslag som
            inte har någon förankring i verkligheten, eftersom det är omöjligt
            i praktiken att kolla hastigheterna hos terrängfordon.
          </note>
          <note>
            Jag har förståelse för att Görel Thurdin inte nu kan redovisa
            detaljer i ett regeringsförslag, men mot bakgrund av den breda
            och intensiva debatt som förekommer när det gäller skotertrafiken
            och utredningens förslag tycker jag nog att statsrådet borde ha
            kunnat ta avstånd från de mest grova och okunniga delarna av förslaget.
            Det skulle hyfsa debatten, och det tror jag att vi politiker skulle
            tjäna på, när regeringen äntligen tar ställning i den här frågan.
            Jag tänker naturligtvis då på de delar som handlar om hastighetsgränser
            och de stora nya områden där man enligt utredningen skulle förbjuda
            skotertrafik.
          </note>
          <note type="speaker">
            Anf. 91 STINA ELIASSON (c):
          </note>
          <note>
            Herr talman! Snöskotertrafik har ett berättigande, men behovet
            av att skapa goda förutsättningar för att styra trafiken och utvecklingen
            är mycket angeläget. På vissa håll går mötet mellan snöskoterfolket
            och friluftsfolket och markägarna tämligen friktionsfritt, men
            utan tvivel är det så att det i många områden råder en ohållbar
            situation när det gäller de ökande problemen med skoteråkning.
          </note>
          <note>
            Den utredning som nu har varit ute på remiss har gett länsstyrelser,
            kommuner och andra möjlighet att ge synpunkter på utredningens
            förslag och --
          </note>
          <note>
            vilket är inte minst viktigt -- redovisa sina erfarenheter och
            ge exempel på hur man lokalt angripit problemen. Jämtlands länsstyrelse
            håller en intensiv kontakt med skoterklubbarna för att i sitt
            remissvar få med också deras synpunkter. Det gäller ju först och
            främst att åstadkomma åtgärder som begränsar de störande effekterna
            av fritidsoch nöjestrafiken.
          </note>
          <note>
            I mitt län, Jämtlands län, finns problemen bl.a. i
          </note>
          <note>
            Hotagsfjällen och i Tännäsområdet i Härjedalen.
          </note>
          <note>
            Det har visat sig att det finns ett stort behov av skoterleder
            för att uppnå för alla parter acceptabla förhållanden. Just detta
            har Rikspolisstyrelsen påpekat i sin utredning rörande skotertrafiken.
          </note>
          <note>
            Utvecklingen på skoterområdet har gått mycket fort, och det bedrivs
            i vissa delar av Jämtlands län verksamheter som syftar till att
            bygga upp en turismverksamhet med skoteråkning som bärande aktivitet,
            samtidigt som LRF -- Lantbrukarnas riksförbund -- föreslår införande
            av ett generellt förbud att framföra skoter på privat mark utan
            markägarens tillstånd.
          </note>
          <note>
            De flesta skoterklubbar som numera finns gör ett seriöst och
            bra ideellt arbete. De är självklart intresserade av att olika
            intressen skall kunna samsas och gör så gott de kan. Skoterklubbarna
            kan knappast lastas för att det finns slarviga skoteråkare som
            åker för nöjes skull, struntar i normalt iakttagande av hänsyn
            till känsliga naturområden, nyplanterad skog, privata tomter osv.
            och inte förstår att man inte kör skoter eller andra motorfordon
            i berusat tillstånd.
          </note>
          <note>
            Ett fungerande nät av skoterleder är viktigt. Det kostar dock
            pengar, och i Jämtlands län har vi utarbetat förslag som går ut
            på att införa en bestämmelse om en avgift på skotrar. Avgifterna
            skulle förvaltas i en särskild fond som skulle användas till utbyggnad
            och underhåll av skoterleder med terminaler, information, tillsyn
            av skotertrafik m.m. Denna lösning kan jämföras med reglerna i
            jaktförordningen, där avgifter tas ut för att finansiera den ideella
            verksamheten och dess organisation.
          </note>
          <note>
            Naturligtvis måste det praktiska arbetet med planering och utbyggnad
            av skoterleder ske i samarbete mellan kommuner, lokala skoterklubbar
            och skoterorganisationer. Det måste också ske i samförstånd med
            berörda markägare och närboende.
          </note>
          <note>
            Snöskoteråkningen är en markanvändningsfråga som på ett helt
            annat sätt än hittills måste uppmärksammas i den kommunala markanvändningsplaneringen.
            Såväl trafiksäkerhetsfrågorna som störningarna i miljön är av
            den digniteten att de kräver långsiktiga hållbara lösningar. Det
            kan enbart uppnås med målmedvetna insatser i syfte att på lämpligt
            sätt kanalisera trafiken.
          </note>
          <note>
            Statsrådet säger i interpellationssvaret att målet bl.a. är att
            hitta en bra avvägning mellan det intresse som finns i många glesbygder
            att utnyttja snöskotern som ett transportmedel och intresset av
            att exempelvis kunna vistas ute i naturen utan störande buller.
          </note>
          <note>
            Vi är många som ser fram emot ett regeringsförslag i denna fråga.
            Jag tar för givet att de synpunkter som kommit fram i remissvaren
            och de många konkreta förslagen där kommer att beaktas i propositionen.
            Hur ser statsrådet på t.ex. förslaget om en särskild avgift för
            skotrar, att användas för skoterleder, som jag beskrivit i mitt
            anförande?
          </note>
          <note>
            Ytterligare en fråga. Utredningen föreslår hastighetsbegränsning
            till högst 50 km/tim. för skotrar inom delar av fjällområden där
            trafiken med snöskotrar regleras enligt terrängkörningsförordningen
            eller naturvårdslagen. Enligt min och mångas mening bör hastighetsbegränsningen
            vara generell och om möjligt ske genom en förändring av skoterns
            beskaffenhet, så att den fastställda hastigheten inte kan överskridas.
            Motsvarande hastighetsbegränsning bör gälla också för andra motorfordon
            som framförs i terrängen.
          </note>
          <note>
            Målet har statsrådet presenterat i sitt svar. Sedan gäller det
            förstås medlen att nå detta mål. Jag har presenterat ett tänkbart
            medel -- generell hastighetsbegränsning och ordning på skoterlederna.
            Hur ser statsrådet på den möjligheten?
          </note>
          <note type="speaker">
            Anf. 92 KARL GUSTAF SJÖDIN (nyd):
          </note>
          <note>
            Herr talman! Anledningen till att jag ger mig in i den här debatten
            är att väldigt många frågetecken har rests kring utredningsförslagen.
            Statsrådet kommer nu att få besvara en hel del frågor, och det
            skall bli intressant att få höra svaren på dem.
          </note>
          <note>
            Många upplever det som ett väsentligt ingrepp i glesbygdsbefolkningens
            möjligheter till rekreation och att röra sig fritt inom vidsträckta
            områden.
          </note>
          <note>
            Många av de områden vi pratar om i dag är stora som landskapen
            här nere, vilket statsrådet mycket väl känner till.
          </note>
          <note>
            Utredningen för fram förslag om hastighetsbegränsningar, och
            Stina Eliasson talade om generella förbud och sådana saker. Statsrådet
            har sagt att hon inte vill föregripa remissbehandlingen, men det
            skulle ändå vara intressant att höra hur man har tänkt sig att
            en sådan sak som hastighetsbegränsning skall kunna efterlevas?
            Det behövs i dag inget körkort för snöskoter. Man skall bara vara
            16 år för att få framföra ett sådant fordon. Skall det finnas
            begränsningar, är det naturligtvis viktigt att se till att de
            kan efterlevas också.
          </note>
          <note>
            Om det införs generella inskränkningar, ankommer det på polisen
            att se till att dessa efterlevs. Jag vet ju hur det var när jag
            själv var ute som polisman hur svårt det var att komma åt trimmade
            mopeder. Att ge sig ut i terrängen, i områden som är lika stora
            som landskapen söderut, och försöka få tag på sådana som inte
            efterlever bestämmelser om viss hastighet anser jag vara praktiskt
            omöjligt.
          </note>
          <note>
            Införs det bestämmelser om begränsning av hastighet eller motorstyrka,
            kommer det säkert att finnas personer som trimmar sina skotrar.
            Och vad skall det bli för påföljd, när det inte finns körkort
            att dra in? Det kommer att få byggas upp en hel del byråkrati
            kring vad det är man skall sätta in sanktioner mot.
          </note>
          <note>
            Det här är en stor problematik, och jag tror att man skall akta
            sig för att gå in i detaljreglering på detta område. Däremot tycker
            jag att man skall stödja skoterföreningar, alla klubbar och alla
            entusiaster, liksom de berättigade krav som organisationer kan
            ha när det gäller hur och var man skall framföra snöskotrar. Generella
            saker och hastighetsbegränsningar, som utredningen talar om, har
            jag svårt att se som någonting realistiskt.
          </note>
          <note>
            Jag ser fram emot de svar som statsrådet skall lämna på frågorna
            som Sten-Ove Sundström och
          </note>
          <note>
            Stina Eliasson har ställt och att kanske också få höra litet
            grand om statsrådets egen uppfattning om förslaget att komma åt
            problemen genom generella hastighetsbegränsningar.
          </note>
          <note type="speaker">
            Anf. 93 Statsrådet GÖREL THURDIN (c):
          </note>
          <note>
            Herr talman! Jag vill först beröra detta med remissinstanserna,
            eftersom det har en viss betydelse i samband med den frågeställning
            som
          </note>
          <note>
            Sten-Ove Sundström tagit upp.
          </note>
          <note>
            Vi har 109 remissinstanser. Jag tror att vårt departement är
            ett av dem som verkligen inte är rädda för att ha många remissinstanser.
            Här finns alla Norrlandskommuner med och alla länsstyrelser i
            Norrland. Att det finns myndigheter med är alldeles självklart,
            för de är ju våra redskap när vi sedan skall komma fram till konkreta
            förslag.
          </note>
          <note>
            Det finns också instanser som skall belysa problemen med buller
            i skärgården. Då är det ju bl.a. båtar det handlar om.
          </note>
          <note>
            Jag tycker därför inte att det finns någon anledning att utöka
            antalet remissinstanser. Jag tycker faktiskt att det är en väldigt
            omfattande remiss.
          </note>
          <note>
            Organisationerna är ju med också. Avsikten är att kommunerna
            skall vara med och ha åsikter om hur de ser på problemen och vilka
            lösningar som är lämpliga.
          </note>
          <note>
            Ett remissvar som väl berör Sten-Ove Sundström ganska mycket
            har kommit in i dag -- det landade åtminstone på departementet
            i dag -- nämligen yttrandet från länsstyrelsen i Norrbotten. Det
            svaret ger mig anledning att undra om det inte hade varit bättre
            att prata med länsstyrelsen först, innan jag fick frågan här i
            riksdagen.
          </note>
          <note>
            Länsstyrelsen i Norrbotten tillstyrker förslaget om hastighetsbegränsning
            till 50 km/tim. för snöskotrar inom särskilt värdefulla områden
            och kan t.o.m.
          </note>
          <note>
            tänka sig lägre hastigheter inom ännu mer värdefulla områden.
          </note>
          <note>
            Länsstyrelsen anser vidare att en generell hastighetsbegränsning
            bör införas för snöskotrar i hela landet. Man nämner också att
            man har avgivit yttrande till Rikspolisstyrelsen. Länsstyrelsen
            har även åsikter om vad som är värdefulla områden, osv.
          </note>
          <note>
            Det här visar att det finns olika uppfattningar i frågan om hur
            man skall lösa problemen. Det är det som remissomgångar är till
            för -- att klara ut alla olika ståndpunkter och skaffa fram kunskaper,
            innan regeringen lägger fram en proposition. Jag skiljer på utredningar
            och propositioner. Man kan inte säga att utredningen framför exakt
            det förslag som sedan kommer i en proposition, även om det ibland
            framställs som om det vore på det sättet.
          </note>
          <note>
            Utredningar är till för att vi skall få underlag för att föra
            en ordentlig diskussion.
          </note>
          <note>
            Jag måste säga att jag föredrar Stina Eliassons syn på den här
            frågan, nämligen att man kan komma fram genom att ha kontakt med
            organisationer för dem som använder snöskotrar. Jag har faktiskt
            varit på länsstyrelsen i Jämtland och tagit del av dess förslag.
          </note>
          <note>
            Jag måste i alla fall säga här att jag finner det sympatiskt
            att göra det möjligt att utvidga beståndet av skoterleder. Som
            det är i dag har många människor inte någon led att åka på alls,
            och då är det ju väldigt svårt för dem att avgöra var det är lämpligt
            eller olämpligt att åka.
          </note>
          <note>
            Det är klart att skoterleder innebär en styrning. Det är också
            ett sätt att få människor att hålla sig där man tycker att det
            är lämpligt att vara. Vi skall naturligtvis diskutera möjligheterna
            att ta ut avgifter. Det är väl rimligt att de som har intresse
            av att åka snöskoter även på fritiden är med och betalar uppbyggnaden
            av skoterlederna. Den diskussionen för vi ju i alla andra sammanhang
            också.
          </note>
          <note>
            Jag tycker att det är intressant att diskutera frågan utifrån
            de synpunkterna. Ju mer villiga vi är att samarbeta, desto mindre
            regleringar behöver vi i samhället. Det är viktigt att komma ihåg.
          </note>
          <note>
            Det finns andra intressenter än snöskoteråkare och de som vandrar
            och åker skidor i fjällen. Jord- och skogsbrukare och renägare
            är också intresserade av en viss reglering av snöskoteråkning,
            samtidigt som de använder skotern som arbetsinstrument. Det är
            viktigt att lyssna till dem också. Regeringen har tillsatt en
            särskild utredning för detta. Om man far hur som helst på åkrarna
            uppkommer det skador som gör att en aktiv jordbrukare inte kan
            använda sina åkrar på rätt sätt på våren, eftersom det tjälar
            på de ställen där man far fram med skoter väldigt mycket.
          </note>
          <note>
            Många synpunkter och intressen skall vägas in. Jag vill sluta
            med att säga att fritidsbullerutredningen har lagt fram förslag
            om särskilda uppdrag.
          </note>
          <note>
            Länsstyrelserna i de fyra fjällänen har t.ex. fått i uppdrag
            att utreda och lämna förslag om hur man kan lösa denna fråga och
            koppla den till frågan om hastighetsbegränsningar. Utredningen
            anser att
          </note>
          <note>
            Vägverket skall starta demonstrationsprojekt och se över det
            tekniska osv. Utredningen anser inte att allting är klart bara
            för att det har lagts fram ett förslag.
          </note>
          <note type="speaker">
            Anf. 94 STEN-OVE SUNDSTRÖM (s):
          </note>
          <note>
            Herr talman! Jag vet mycket väl hur en utredning görs och hur
            remissinstanserna fungerar. Jag vet att det tar sin tid innan
            jobbet är färdigt. När det kommer alltför märkliga utredningsförslag
            händer det att regeringen markerar en inriktning utan att återge
            detaljerna. Det är ganska vanligt. Det vore väsentligt att så
            sker också i detta fall, eftersom debatten går i så höga vågor.
          </note>
          <note>
            Vad gäller val av remissinstanser reagerar jag inte över att
            kommunerna och länsstyrelserna har fått vara med. Det tycker jag
            är bra. Det jag reagerar över är att man inte ger alla hundratals
            skoterklubbar en chans att vara med. Bara i mitt län finns det
            nära hundra skoterklubbar, och i hela
          </note>
          <note>
            Norrland finns det flera hundra stycken. De företräder en klar
            part. Man borde ha sett till att fler aktiva, som gör mycket för
            trafiken och bygger upp skoterleder, kunde få vara med i jobbet.
          </note>
          <note>
            Jag skulle kunna ägna mycket tid åt att kommentera den syn som
            Länsstyrelsen i
          </note>
          <note>
            Norrbotten har på frågan. Låt mig bara konstatera att de uttalanden
            som länstyrelsen gjorde resulterade i en tidningsdebatt. Många
            ansåg att länstyrelsen var okunnig i frågan. Jag instämmer med
            dem. Även om Länsstyrelsen i Norrbottens län fattar många bra
            beslut görs det misstag ibland, och det här är ett sådant.
          </note>
          <note>
            Om man är angelägen om att hitta en bra lösning på denna fråga
            -- det tror jag att Görel Thurdin är --
          </note>
          <note>
            måste man lyssna till de grupper som sitter inne med kunskaperna.
          </note>
          <note>
            Görel Thurdin känner till att vi har gott om plats i
          </note>
          <note>
            Norrland. Mitt län utgör en fjärdedel av landets yta, och ca
            2 % av befolkningen bor där. Att man skulle börja jaga livet av
            dessa skoteråkare och kolla vilka hastigheter de håller på dessa
            enorma vidder framstår som ett abstrakt skämt i någon form. Det
            är ogenomförbart. Om ett sådant förslag genomförs skapar man en
            mängd lagöverträdare.
          </note>
          <note>
            Jag kommer så väl ihåg hur vi har diskuterat hastigheter i trafiken
            under de senaste åren. Jag antar att också Görel Thurdin är medveten
            om den debatten. Det infördes olika hastighetsbegränsningar för
            motorfordon på vägarna under somrarna. Man experimenterade ett
            antal år, men upptäckte sedan att hastighetsbegränsningarna överskreds
            mycket ofta eftersom förarna inte var motiverade att hålla de
            hastigheter som infördes. Vi skall akta oss väldigt noga så att
            inte samma sak händer vad gäller skotertrafiken.
          </note>
          <note>
            Det gäller att vinna förståelse bland de skoterägare och bland
            de grupper som företräder skoterintresset i Norrland om vi skall
            kunna få fram ett verkligt balanserat förslag. När jag hör Görel
          </note>
          <note>
            Thurdins inlägg är jag inte så säker på att hon förstår det.
          </note>
          <note>
            När sedan Görel Thurdin säger att hon föredrar
          </note>
          <note>
            Stina Eliassons syn på frågan blir jag verkligt orolig.
          </note>
          <note>
            Stina Eliasson predikar för en avgift på skotrar.
          </note>
          <note>
            Räcker det inte med de avgifter som finns i dag?
          </note>
          <note>
            Det är otroligt dyrt inte bara att köpa utan också att framföra
            en skoter. Hur skall trafiken se ut i framtiden om man inför särskilda
            avgifter för att framföra skotrarna?
          </note>
          <note>
            Jag tycker att det är dags att Görel Thurdin klarar ut hur hon
            skall ha det på dessa punkter, även om det arbete som pågår inte
            är helt färdigt.
          </note>
          <note type="speaker">
            Anf. 95 STINA ELIASSON (c):
          </note>
          <note>
            Herr talman! Förslaget om avgifter för skotrar är faktiskt framtaget
            i gott samarbete med skoterklubbarna. Det finns ganska många registrerade
            skotrar i landet -- 150 000 -- och vi har räknat ut hur mycket
            positivt det skulle kunna ge om man tog ut en avgift för varje
            skoter.
          </note>
          <note>
            Åtminstone skoterklubbarna i Jämtlands län tycker att det är
            ett bra förslag, och de jämför sig med jägarna.
          </note>
          <note>
            Man får inte försvåra för folk som bor i dessa trakter genom
            att skapa restriktioner som gör det omöjligt för dem att använda
            sig av snöskotern i yrkeslivet. Skotern är ett mycket bra redskap.
          </note>
          <note>
            Det spelar ingen roll vad vi stiftar för lagar -- det finns alltid
            folk som anser att lagar skall överträdas.
          </note>
          <note>
            En lag utgör i alla fall ett stort hinder och är en hjälp för
            många att leva förnuftigt. Somliga behöver faktiskt en lag att
            hålla i handen.
          </note>
          <note>
            Det är inte säkert att det som passar i den ena delen av landet
            passar i den andra, fru statsråd. Jag vet inte om det råder andra
            förhållanden och finns andra möjligheter i Jämtlands län än i
            andra
          </note>
          <note>
            Norrlandslän.
          </note>
          <note>
            Jag tycker att det är ganska självklart att det skall finnas
            hastighetsbegränsningar för snöskotrar. Det är vi eniga om i länsstyrelsen
            också.
          </note>
          <note>
            Bullret är ett problem också för yrkestrafiken. Jag antar att
            det i propositionen läggs fram förslag till hur man skall komma
            åt de störningar som flygplan, skotrar och andra motorfordon som
            t.ex. används i rennäringen och även i ett seriöst friluftsliv
            åstadkommer.
          </note>
          <note>
            Jag vill till sist fråga när man kan tänka sig att propositionen
            kommer.
          </note>
          <note type="speaker">
            Anf. 96 KARL GUSTAF SJÖDIN (nyd):
          </note>
          <note>
            Herr talman! Sten-Ove Sundström tog upp det faktum att länstyrelser,
            kommuner och
          </note>
          <note>
            Rikspolisstyrelsen fungerat som remissinstanser, men att de skoterklubbar
            som finns inte tillfrågats.
          </note>
          <note>
            Det är nog det som upprör väldigt många.
          </note>
          <note>
            Jag är jämte, bor i Norrbotten och företräder
          </note>
          <note>
            Västernorrlands län. Jag kan prata om väldigt många saker som
            rör dessa län.
          </note>
          <note>
            Jag vill kommentera det Stina Eliasson säger om att lägga på
            ytterligare en avgift på skotertrafiken.
          </note>
          <note>
            Regeringen höjde bensinskatten. Jag hörde till de få som tyckte
            att bensinskatten inte skulle höjas. Vi var tre stycken som skrev
            motion om det. Vi trodde att det skulle drabba glesbygdens folk,
            just därför att man åker väldigt mycket skoter där.
          </note>
          <note>
            Det finns ungefär 45 000 skotrar i Norrbotten och som sagt 150
            000 i hela landet. Människorna där uppe tycker att det är ett
            övergrepp från myndigheterna att de inte tillfrågas och att det
            föreslås pålagor. Det är, som Sten-Ove Sundström sade, dyrt med
            skotrar. Bensinen kostar väldigt mycket. Att lägga ytterligare
            avgifter på skoteråkandet upplevs nog som maktmissbruk.
          </note>
          <note>
            Vad gäller det som sist anfördes beträffande lagar vill jag säga:
            Visst är det bra att ha lagar. Det ger markeringar av vad samhället
            accepterar. Men det finns också en risk att det uppstår en omoral.
            Finns det ingen möjlighet att se till att dessa lagar efterlevs,
            struntar människor i dem. Man skall nog inte införa lagar vars
            efterlevnad det inte finns en realistisk chans att kontrollera.
            Att övervaka 45 000
          </note>
          <note>
            snöskotrar i Norrbotten är rent praktiskt en omöjlighet, även
            om inte alla kommer att köras för fort.
          </note>
          <note>
            Det skulle vara intressant att få höra när propositionen kommer
            att ligga på riksdagens bord.
          </note>
          <note type="speaker">
            Anf. 97 Statsrådet GÖREL THURDIN (c):
          </note>
          <note>
            Herr talman! Vad jag menade med att jag föredrog
          </note>
          <note>
            Stina Eliassons sätt att tackla frågan var att hon kom med ett
            konstruktivt förslag. Eftersom även
          </note>
          <note>
            Sten-Ove Sundström säger att vi skall lyssna på alla i denna
            fråga, tog jag mig rätten att lyssna även på
          </note>
          <note>
            Stina Eliasson. Jag har därmed inte sagt att det absolut skall
            bli så som hon har föreslagit. Vad Stina
          </note>
          <note>
            Eliasson diskuterar är frivilliga överenskommelser.
          </note>
          <note>
            Det kan inte sägas vara fråga om maktmissbruk, om det är önskemål
            från skoterklubbarna själva som kommer upp till diskussion.
          </note>
          <note>
            Vi får nog anledning att återkomma till denna diskussion. Jag
            har bara refererat till en enda remissinstans av 109, och det
            är många remissinstanser från Norrland som återstår.
          </note>
          <note>
            Man kan dock konstatera att vi här faktiskt har ett stort problem.
            Länsstyrelsen i Västerbotten skrev i somras till Rikspolisstyrelsen
            och beskrev hur det hade varit under vintern. Det hade åkts väldigt
            mycket just där det var förbjudet att åka. Förbuden är kopplade
            bl.a. till djurlivet och rennäringen.
          </note>
          <note>
            Många som kanske rent turistiskt åker i fjällen tar alltså inte
            sådana hänsyn. Man måste skilja ut de regioner som används turistiskt
            och där styra människors vistelse till områden där de får vara,
            inte dit där det är förbjudet att vara med snöskoter.
          </note>
          <note>
            Vi har haft dåliga möjligheter att kontrollera detta, eftersom
            vi inte har haft några övervakare. Vi har fått uppgifter från
            polisen om detta, och det har visat sig vara rent omöjligt att
            klara uppgiften. Jag håller med om att om vi inte har några möjligheter
            till kontroll eller styrning, blir det svårt att upprätthålla
            en förbudslagstiftning. Det blir så om ingen vill efterleva den
            och om ingenting händer när man inte följer den.
          </note>
          <note>
            Det är mot denna bakgrund nödvändigt med ett samarbete. Rikspolisstyrelsen
            kommer under hösten att lägga fram förslag till förordnanden och
            utbildning av naturvårdsvakter, som skall ha en viss överblick
            över känsliga fjällområden. Det är speciella trakter som då är
            aktuella.
          </note>
          <note>
            När det sedan gäller snöskoterns rent tekniska utformning nämnde
            jag i mitt förra inlägg att utredningen har föreslagit att Vägverket
            skall få i uppdrag att studera de tekniska möjligheterna att begränsa
            bullret. I detta arbete måste man naturligtvis samarbeta bl.a.
            med tillverkarna. Jag utgår från att man har kontakter för att
            se vilka möjligheter som finns att begränsa t.ex. buller. Det
            är i vissa områden för mycket buller under semester- och ferietider
            när människor kommer upp i fjällen och åker omkring där. Jag tycker
            att vi kan utgå från att någonting måste göras.
          </note>
          <note>
            Sten-Ove Sundström menade att alla de enskilda skoterklubbarna
            bör kontaktas. Naturligtvis kan vi skicka ut en inbjudan till
            alla dessa, men även om vi inte är rädda för att utöka antalet
            remissinstanser, tycker jag ändå att om klubbarna har organisationer
            som företräder dem, måste vi kunna lita på att dessa i sin tur
            lyssnar på sina medlemmar.
          </note>
          <note>
            Det är ju så vi har arbetat i Sverige sedan lång tid tillbaka.
          </note>
          <note>
            Men samtidigt är varenda skoterklubb välkommen att skriva brev
            till departementet för att redovisa sina åsikter. Man tänker kanske
            inte så mycket på den möjligheten i samband med att utredningar
            pågår. Man kan skriva till utredningen, och man kan tala med utredare.
            Man kan skriva till det departement som skall lägga fram propositionen,
            medan detta arbetar med frågan. På det sättet kan man bli mer
            aktiv. Sten-Ove Sundström är själv välkommen till departementet,
            så att vi också där kan diskutera dessa frågor allteftersom remissvaren
            droppar in och vi får mer och mer av intressanta förslag som kan
            leda till en bra avvägning.
          </note>
          <note>
            Vi har ju nu kommit något längre i utredningsarbetet och in i
            remisstiden, men jag måste ändå kanske göra er besvikna genom
            att säga att jag inte kan föregripa remissinstansernas yttranden
            och säga att det nu skall bli på ett visst sätt eller hur jag
            tycker att det skall bli. Jag tycker att man skall känna att man
            kommer till rätta med problemen med de förslag som man lägger
            fram.
          </note>
          <note>
            Det skall inte upplevas så, att vi bara utfärdar förbud och begränsar
            människors frihet att vistas och röra sig ute i naturen.
          </note>
          <note>
            Sten-Ove Sundström tog bl.a. upp de handikappades problem. Jag
            har full förståelse för att människor har behov av att röra sig
            i glesbygden med hjälp av t.ex. snöskoter.
          </note>
          <note>
            Jag tror också att ett bra sätt att arbeta är att anlägga snöskoterleder.
            Det är en fördel om åtminstone den stora strömmen av snöskoteråkare
            styrs in på snöskoterleder. Jag är ganska övertygad om att de
            kommer att använda snöskoterleder om man anlägger sådana, på samma
            sätt som människor i fjällområden och i naturreservat använder
            vandringsleder, om det finns sådana. Den typen av styrning är
            viktig att diskutera.
          </note>
          <note type="speaker">
            Anf. 98 STEN-OVE SUNDSTRÖM (s):
          </note>
          <note>
            Herr talman! Också jag tror att det är viktigt för att klara
            detta problem att man träffar frivilliga överenskommelser med
            de skoterklubbar som finns. Vi kan se på erfarenheterna från motorcykeldiskussionerna
            för några år sedan.
          </note>
          <note>
            Dessa slutade med att man kom överens med företrädare för branschen
            och för motorcykelorganisationerna att de skulle ordna frivillig
            träning osv. Det utföll mycket bra, och detta är sannolikt en
            av anledningarna till att olyckorna på det området har sjunkit
            kraftigt.
          </note>
          <note>
            Det är viktigt att komma fram till frivilliga överenskommelser
            med de berörda, i stället för att tvinga på dem en rad förbud
            och avgifter för att begränsa missförhållanden.
          </note>
          <note>
            Som statsrådet själv nämnde överträds redan i dag en del förbud,
            och vi vinner då ingenting på att införa fler förbud. Redan efterlevnaden
            av de befintliga förbuden är svår att kontrollera. Vi kan t.ex.
            se på de svårigheter som polisen har att med dagens resurser kontrollera
            hastigheterna på vägarna. Det säger sig självt att det inte kommer
            att fungera om polisen dessutom skall ge sig ut i terrängen för
            att kontrollera hastigheter. Det är därför viktigt med frivilliga
            överenskommelser.
          </note>
          <note>
            Nu svarar inte Görel Thurdin på den fråga som hon tidigare fått
            om när ett förslag kan komma. Det vore bra om hon kunde ge en
            indikation om ungefär när ett förslag kan komma. Jag har naturligtvis
            den förhoppningen att i detta förslag besynnerligheter som hastighetsbegränsningar
            och inskränkningar i våra möjligheter att köra i vår egen natur
            och fjällvärld skall vara bortsopade. På det sättet kan vi få
            till stånd en värdefull dialog med dem som finns på detta område.
          </note>
          <note>
            Vi skall inte hela tiden lägga förbud och avgifter på människors
            axlar -- då kommer det inte att fungera.
          </note>
          <note>
            Då får vi bara en mängd lagöverträdelser. Tänk på det, Görel
            Thurdin!
          </note>
          <note type="speaker">
            Anf. 99 Statsrådet GÖREL THURDIN (c):
          </note>
          <note>
            Herr talman! Jag fick en fråga, och jag vill svara på den. Jag
            har egentligen gett besked i mitt tidigare svar. Jag framhöll
            där:
          </note>
          <note>
            ''Utredningens slutbetänkande bereds för närvarande inom regeringskansliet
            med sikte på att förslag skall lämnas till riksdagen vid årsskiftet.''
          </note>
          <note>
            Remisstiden utgår nu, och vi arbetar med remissvaren. Vår inriktning
            är att kunna lägga fram förslag före jul.
          </note>
          <note>
            Överläggningen var härmed avslutad.
          </note>
          <note>
            15 § Svar på interpellation 1993/94:12 om åtgärder mot brott
          </note>
          <note>
            Anf. 100 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Lars-Erik Lövdén har frågat mig vilka konkreta åtgärder
            regeringen avser att vidta för att minska den grova brottsligheten,
            komma till rätta med det oprovocerade gatuvåldet, komma åt den
            ekonomiska brottsligheten, uppnå målet om en 85-
          </note>
          <note>
            procentig beläggning vid våra kriminalvårdsanstalter och åstadkomma
            en effektivare polisverksamhet. Lars-Erik Lövdén vill också veta
            om dubbelbeläggningen vid våra anstalter kommer att fortsätta.
          </note>
          <note>
            Också Hans Göran Franck har interpellerat angående kriminalpolitiken.
            Med hänsyn till innehållet i interpellationerna har jag funnit
            det naturligt att redogöra för regeringens mer allmänna kriminalpolitiska
            överväganden i samband med att jag besvarar Hans Göran Francks
            interpellation.
          </note>
          <note>
            Jag vill inledningsvis framhålla, att alla åtgärder regeringen
            har vidtagit och kommer att vidta sammantaget har målet att minska
            brottsligheten och öka tryggheten. Kampen bedrivs därför över
            hela det kriminalpolitiska fältet. Med en bibehållen helhetssyn
            på kriminalpolitiken blir det därför svårt att svara Lars-Erik
            Lövdén enbart utifrån de frågor som ställs och som bara berör
            vissa delområden.
          </note>
          <note>
            Självklart delar jag Lars-Erik Lövdéns oro när det gäller bl.a.
            den grova våldsbrottsligheten och den ekonomiska brottsligheten.
            I regeringsförklaringen slås också fast att all brottslighet skall
            bekämpas med kraft.
          </note>
          <note>
            1980-talets kriminalpolitik var behäftad med stora brister. Den
            utarbetades i väsentliga delar under motstånd från de borgerliga
            partierna i riksdagen, och den utformades ofta utifrån brottslingens
            perspektiv och inte utifrån den brottsdrabbades.
          </note>
          <note>
            Det allmännas reaktion genom straffet skall vara tydlig och komma
            i första rummet. Men det innebär inte att verkställigheten av
            fängelsestraffet skall vara utan vårdande inslag. Lars-Erik Lövdén
            och oppositionen kan knappast klaga på att regeringen har varit
            passiv när det gäller att vidta åtgärder mot brott, även om vi
            valt en annan väg mot ett som jag förstår gemensamt mål att minska
            brottsligheten.
          </note>
          <note>
            Ett antal författningsändringar och organisatoriska förändringar
            har redan genomförts, och andra sådana åtgärder är på väg att
            genomföras steg för steg inom rättsväsendet för att vi skall komma
            till rätta med brottsligheten.
          </note>
          <note>
            Organisationsförändringarna gäller i första hand
          </note>
          <note>
            Polisen och har till syfte att öka effektiviteten i arbetet.
            Inom ramen för det rationaliseringsarbete som skall bedrivas inom
            polisväsendet under innevarande och kommande budgetår görs sålunda
            organisationsförändringar i syfte att närma polisen till människorna
            i samhället. Polisen kommer i det lokala perspektivet att arbeta
            närmare människorna och mer problemorienterat än vad som har varit
            fallet hittills. Vid Stockholmspolisen har man redan i dag nått
            mycket goda arbetsresultat med den problemorienterade närpolisverksamheten.
            En aktiv och synlig polisverksamhet på det lokala planet är enligt
            min mening det bästa sättet att komma till rätta med gatuvåld
            och annan kriminalitet av det slaget, t.ex.
          </note>
          <note>
            skadegörelse, tillgreppsbrott och ordningsstörningar. Det finns
            all anledning att understödja och driva på den problemorienterade
            polisverksamheten.
          </note>
          <note>
            Polisen måste alltså arbeta nära människorna, och ett ökat medborgarengagemang
            i kontrollerade former ingår i regeringens kriminalpolitik.
          </note>
          <note>
            Regeringen har, som Lars-Erik Lövdén vet, tillsatt en utredning
            som arbetar med dessa frågor. Den parlamentariskt sammansatta
          </note>
          <note>
            Trygghetsutredningen under ordförandeskap av
          </note>
          <note>
            Jerry Martinger kommer att avge ett delbetänkande redan under
            våren.
          </note>
          <note>
            Regeringens särskilde utredare Håkan Winberg har i dagarna lagt
            fram ett förslag till ny organisation för den centrala polisen.
            Detta förslag inriktar sig bl.a. på brottsligheten i ett internationellt
            och ett nationellt perspektiv. Jag skall inte föregripa regeringens
            ställningstaganden. Uppenbart är emellertid att det behövs en
            stark
          </note>
          <note>
            Rikskriminalpolis med hög kompetens som i första hand inriktar
            sig på internationellt polissamarbete och s.k. kriminalunderrättelsetjänst
            och som även vid behov kan stödja polisen regionalt och lokalt.
          </note>
          <note>
            Jag har i dagarna också tagit del av en utredning som Länsstyrelsen
            i Stockholms län har gjort rörande polisorganisationen i Stockholm.
            I den lägger man fram ett förslag som innebär att en särskild
            länskriminalavdelning bildas bl.a. för att förstärka insatserna
            mot den grövre brottsligheten.
          </note>
          <note>
            Jag väntar mig mycket av dessa båda utredningsförslag.
          </note>
          <note>
            Genom regeringens åtgärder har vi nu återigen kommit i balans
            vad gäller antalet poliser i riket.
          </note>
          <note>
            Den polisbrist som har varit ett faktum under den senare halvan
            av 1980-talet och början av 1990-talet är nu borta. Brottskurvan
            ser ut att plana ut, men det är givetvis för tidigt att uttala
            sig om hur den framtida utvecklingen kommer att te sig. Vägen
            bort från 1980-talets kriminalpolitik är lång. Det är emellertid
            min fasta övertygelse att det ligger inom det möjligas gränser
            att varaktigt bryta brottsutvecklingen och skapa en större trygghet
            i samhället.
          </note>
          <note>
            För att möta den grova kriminaliteten har regeringen för innevarande
            budgetår avsatt 60
          </note>
          <note>
            miljoner kronor. Medlen skall användas för att höja kunskapen
            och kompetensen inom det kriminalpolisiära området. Medlen kommer
            bl.a.
          </note>
          <note>
            att komma kampen mot narkotika- och våldsbrottsligheten till
            godo. Minst 30 av dessa miljoner kommer också att användas för
            utbildningsinsatser och satsningar på teknikstöd vad gäller den
            ekonomiska brottsligheten.
          </note>
          <note>
            Lars-Erik Lövdén frågar vilka åtgärder regeringen avser att vidta
            för att åstadkomma en effektivare polisverksamhet i framtiden.
            Det stora rationaliseringsarbete som nu pågår inom polisen och
            som drivs inom ramen för ett sparbeting på 545
          </note>
          <note>
            miljoner kronor för enbart polisens vidkommande under tre budgetår
            har just tagit sin början. Jag vill påminna Lars-Erik Lövdén om
            att besparingarna inom polisen har beslutats med bred parlamentarisk
            enighet. Inte minst socialdemokraterna har spelat en aktiv roll.
          </note>
          <note>
            Rationaliseringsarbetet har just tagit sin början, och jag har
            i länsstyrelsernas rationaliseringsplaner och i Rikspolisstyrelsens
            anslagsframställning kunnat konstatera att arbetet bedrivs seriöst
            och med ett övergripande mål, nämligen att effektivisera polisen.
            Rationaliseringsplanerna redovisar ett stort antal förändringar
            vad gäller organisation och arbetsformer i effektiviseringssyfte.
            Jag har nämnt den mest genomgripande, nämligen den problemorienterade
            polisverksamheten.
          </note>
          <note>
            När det gäller den ekonomiska brottsligheten vill jag vidare
            understryka att regeringen ser allvarligt på frukterna av 1980-talets
            penninghantering och på den ekonomiska brottsligheten över huvud
            taget. Riksåklagaren, Rikspolisstyrelsen och
          </note>
          <note>
            Riksskatteverket har på regeringens uppdrag i maj i år redovisat
            vilka åtgärder som vidtagits och som planeras inom respektive
            myndighetsområde.
          </note>
          <note>
            Redovisningen upptar ett antal förslag när det gäller utbildningen
            av personalen och utvecklingen av myndigheternas samarbetsansvar.
          </note>
          <note>
            I Håkan Winbergs rapport om den centrala polisorganisationen
            föreslås också en ny organisation på central nivå för bekämpande
            av ekonomisk brottslighet. Avsikten med den föreslagna organisationen
            är att skapa bättre förutsättningar för ett nära samarbete mellan
            åklagare och polis utan att polisens och åklagarnas olika roller
            sammanblandas. Jag räknar med att regeringen skall ta ställning
            till förslaget i den kommande budgetpropositionen eller under
            våren.
          </note>
          <note>
            Inom regeringskansliet pågår nu också ett arbete i en interdepartemental
            arbetsgrupp som bl.a. tar sikte på åtgärder mot den ekonomiska
            brottsligheten. I gruppen ingår representanter för
          </note>
          <note>
            Justitiedepartementet, Näringsdepartementet,
          </note>
          <note>
            Arbetsmarknadsdepartementet och
          </note>
          <note>
            Finansdepartementet. Gruppen skall samordna och redovisa regeringens
            samlade insatser mot den ekonomiska brottsligheten. Arbetet kommer
            att vara klart under hösten.
          </note>
          <note>
            Jag vill också påminna om det s.k. RÅSOP-
          </note>
          <note>
            projektet, som drivs av riksåklagaren och som rör problematiken
            kring kreditförlusterna i bank- och finansvärlden.
          </note>
          <note>
            När det gäller kriminalvården har riksdagen, på förslag av regeringen
            i årets kompletteringsproposition, anvisat medel till kriminalvården
            för att kunna möta den beräknade beläggningsutvecklingen. Den
            pågående och den planerade utbyggnaden av anstaltsorganisationen
            är beräknad utifrån en 85-procentig beläggningsnorm. Sammantaget
            innebär den planerade utbyggnaden att antalet fängelseplatser
            totalt kommer att öka med närmare 1 250 och antalet häktesplatser
            med 300. Detta bör på sikt täcka behovet. Utbyggnaden av anstaltsorganisationen
            kommer emellertid inte att kunna ske i takt med det ökade behovet.
            Det kommer därför att behövas provisoriska lösningar.
          </note>
          <note>
            Jag vill således hävda att regeringen, inom de ekonomiska ramar
            som vi gemensamt har lagt fast för polisens vidkommande, har vidtagit
            och kommer att vidta kraftfulla åtgärder för att motverka den
            grova brottsligheten.
          </note>
          <note type="speaker">
            Anf. 101 LARS-ERIK LÖVDÉN (s):
          </note>
          <note>
            Herr talman! Jag ber att få tacka justitieministern för svaret.
            Det var ett utförligt svar som jag dock inte är helt nöjd med.
          </note>
          <note>
            Några konkreta och verksamma åtgärder för att komma åt den ekonomiska
            brottsligheten redovisas inte. Det ges inte några konkreta besked
            om hur och när målet om 85-procentig beläggning på anstalterna
            skall kunna uppnås. Något svar på min fråga om dubbelbeläggningen
            fick jag inte.
          </note>
          <note>
            Justitieministerns svar var ganska magert även när det gäller
            möjligheten att bryta brottsutvecklingen, särskilt vad avser grov
            brottslighet.
          </note>
          <note>
            Jag kan förstå vilsenheten. Lag och ordning var moderaternas
            huvudtema i valrörelsen 1991. Vi mötte budskapet på affischerna.
            Om bara moderaterna fick ta hand om kriminalpolitiken skulle brottsligheten
            minska och tryggheten på gator och torg öka.
          </note>
          <note>
            Nu efter två år av moderatstyre i
          </note>
          <note>
            Justitiedepartementet måste man konstatera att retoriken har
            kraschlandat mot verkligheten.
          </note>
          <note>
            Brottsligheten ökar, särskilt den grova brottsligheten. Vi upplever
            en explosion av grova rån. Kriminalvården präglas av oro, överbeläggning
            och ett utbrett missnöje bland personalen. Regeringen saknar förmåga
            att genomföra en konsekvent polispolitik. Den permanenta och dramatiskt
            höga arbetslösheten och avsaknaden av en genomtänkt brottsförebyggande
            strategi riskerar att leda till att nyrekryteringen av brottslingar
            kraftigt ökar.
          </note>
          <note>
            Det finns anledning att vara utomordentligt bekymrad över den
            kriminalpolitiska utvecklingen.
          </note>
          <note>
            Det som har präglat regeringens kriminalpolitik är hårdare tag
            och längre straff. Det är nog dags att ställa sig frågan om inte
            vetenskap, erfarenhet och kunskap borde få ett bättre genomslag
            i kriminalpolitiken. Jag menar att det på några områden finns
            uppenbara brister i regeringens kriminalpolitik. I svaret på min
            fråga nämns ingenting om vikten av det brottsförebyggande arbetet
            för att bekämpa brottsligheten, även den grova brottsligheten.
          </note>
          <note>
            Nu är det dags att mycket rejält och kraftfullt satsa på ett
            brottsförebyggande arbete framför allt i storstäderna och i de
            bostadsområden som är särskilt hårt utsatta. Det är fråga om lokala
            brottsförebyggande projekt där polis, kommunala myndigheter och
            föreningsliv samverkar för att förebygga brottsligheten. Brottsförebyggande
            rådet, som har gjort prognoser över brottsutvecklingen fram till
            sekelskiftet, understryker att det enda medlet för att långsiktigt
            pressa ned brottskurvan är ett konkret, lokalt brottsförebyggande
            arbete. Det är nu dags för statsmakterna och regeringen att inse
            det och att sätta till medel så att vi får till stånd ett sådant
            brottsförebyggande arbete.
          </note>
          <note>
            Jag skulle vilja fråga Gun Hellsvik om regeringen är beredd att
            se till att det tillförs medel för det lokala brottsförebyggande
            arbetet så att BRÅ får möjlighet att hjälpa kommuner och andra
            att bygga upp sådana här projekt. Jag tror att det är oerhört
            betydelsefullt, särskilt i dessa arbetslöshetstider då ungdomarna
            är hårt utsatta.
          </note>
          <note>
            Den andra frågan där jag ser uppenbara problem som kan bli dramatiska
            i framtiden gäller kriminalvårdens utveckling. Kriminalvården
            befinner sig i en akut kris. Periodvis har överbeläggningen på
            anstalterna varit så absurd att systemet har förutsatt en väl
            utvecklad transportorganisation. Ett visst antal intagna har tvingats
            befinna sig under transport för att man skulle klara antalet platser
            inom anstalterna.
          </note>
          <note>
            Intagna som vill arbeta och studera får stå i kö till sysselsättning.
            Differentieringen omintetgörs i stort sett.
          </note>
          <note>
            Jag tror att den här hårda miljön på anstalterna kan leda till
            mera tvång och våld. Sannolikt får den också till följd en ökad
            återfallsbenägenhet.
          </note>
          <note>
            Regeringens politik som sägs syfta till att minska brottsligheten
            riskerar nu tvärtom att föda en ny och brutalare brottslighet.
            När räknar justitieministern med att vi skall komma tillbaka till
            målet om 85-procentig beläggning?
          </note>
          <note>
            Det tredje området där jag tycker att det i dag råder stor osäkerhet
            gäller polispolitiken. Den osäkerheten måste snabbt skingras.
            Det gäller den centrala polisorganisationens roll, men det gäller
            också att se till att inte den lokala polisorganisationen nu vidtar
            besparingar som går ut över det direkta polisarbetet på fältet.
            Jag känner en stor oro för att de rationaliseringar som pågår
            ute i olika län kommer att drabba det direkta polisarbetet.
          </note>
          <note>
            Det var inte meningen med det besparingsprogram som vi blev överens
            om i parlamentarisk enighet.
          </note>
          <note>
            Justitieutskottet hade uppfattningen att det skulle vara möjligt
            att göra besparingen utan att det skulle gå ut över direkt polisverksamhet.
            Jag har kvar den uppfattningen. Men det förutsätter en sammanläggning
            av polisdistrikt och en långtgående administrativ rationalisering.
            Det har långt ifrån uppnåtts på alla håll i landet.
          </note>
          <note>
            Den tredje faktorn i polispolitiken är
          </note>
          <note>
            Polishögskolans ställning och polisutbildningen.
          </note>
          <note>
            Senast i dag nåddes vi av rapporter om att
          </note>
          <note>
            Polishögskolan inte får beställningar på polisaspiranter som
            skulle tas in på nästa kurs. Det finns anledning att fråga justitieministern
            hur hon ser på Polishögskolans ställning och den framtida polisutbildningen.
          </note>
          <note>
            Den fjärde frågan där det finns anledning att känna stor oro
            gäller den ekonomiska brottslighetens utveckling. Socialdemokraterna
            har drivit på den här frågan men inte mött något gehör från regeringen
            när det gäller att vidta verksamma åtgärder mot den ekonomiska
            brottsligheten. Jag vill nu komplettera min fråga i detta avseende.
          </note>
          <note>
            Kommer regeringen, i den budget som nu presenteras, att avsätta
            medel så att vi kan bygga ut de personella resurserna inom polis-
            och åklagarväsendet för att bekämpa den ekonomiska brottsligheten?
          </note>
          <note>
            Anf. 102 STEN ANDERSSON i Malmö
          </note>
          <note>
            (m):
          </note>
          <note>
            Herr talman! För undvikande av missförstånd vill jag poängtera
            att jag inte deltar i den här debatten därför att jag på någon
            punkt skulle hålla med herrar Lövdén eller Franck. Jag anser att
            deras agerande under den tid då deras parti hade makten i Sverige
            är skuld till många av de problem som vi i dag har inom kriminalvården
            i Sverige.
          </note>
          <note>
            Man tvistar om brottsligheten har ökat eller minskat. Det är
            en lek med siffror. Jag skall ge ett exempel på hur man kan ''minska''
            brottsligheten.
          </note>
          <note>
            Om man förr i tiden blev bestulen på sin bilradio i Malmö ringde
            man till polisen. Man fick ett brev hemskickat. Det var ett brott
            anmält, och det kom in i statistiken. Sedan ändrade polisen attityd
            och sade att den som hade blivit bestulen skulle komma ner till
            polisstationen och personligen anmäla brottet. Plötsligt försvann
            80 % av brotten. Det är ett sätt att minska brottsligheten i statistiken.
          </note>
          <note>
            Hur som helst, fru statsråd, upplever många människor i dag en
            ökad otrygghet. Det må vara rätt eller fel. Om man följer med
            i medierna --
          </note>
          <note>
            tidningar, radio och TV -- finner man många inslag om just ökad
            brottslighet på lägre eller högre nivå.
          </note>
          <note>
            Jag kan inte låta bli att ställa en liten fråga till herr
          </note>
          <note>
            Lövdén. Han undrar varför regeringen inte använder vetenskap
            och kunskap. Hans parti har haft många år på sig att kunna tillgodogöra
            sig vetenskap och kunskap. Varför gjorde man ingenting under sin
            tid? Det frågan kan inte få bli helt obesvarad.
          </note>
          <note>
            Det är klart att det i dag råder missnöje bland personalen mot
            dagens kriminalvård. Jag läste i dagens Sydsvenska Dagbladet att
            justitieministern har varit på en turné i Skåne. En fängelsedirektör
            uttalade att i dag fungerar det men om överbeläggningen blir litet
            större överväger han att ställa sin plats till förfogande. Detta
            är ett uttalande av en mycket kompetent person.
          </note>
          <note>
            Sedan till frågan om fängelsestraff och dess effekt.
          </note>
          <note>
            Ingen blir väl bättre av att sitta i fängelse. Vi skall också
            ha klart för oss att många av dem som åker ut och in på fängelserna
            inte vill leva något
          </note>
          <note>
            Svenssonliv. De sitter på kvällarna och diskuterar nya stötar
            och hur man kan göra snabba pengar. Jag kanske inte skall använda
            uttrycket att kasta pärlor för svin, men dessa människor tar inte
            till sig vården. En sak är i alla fall säker, så länge personer
            som begår eller har begått brott under lång tid sitter inne finns
            det inga offer. Detta faktum kan man inte nonchalera helt.
          </note>
          <note>
            Avslutningsvis skulle jag vilja ställa två frågor till statsrådet.
            Vi har i dag hört att man skall dra in på eller lägga ner utbildningen
            under våren på
          </note>
          <note>
            Polishögskolan. Det är förvånansvärt att man nås av sådana uppgifter
            via medierna. Jag tror inte att det här är någon genomtänkt strategi.
            Det är inte så, fru statsråd, att man på departementet kan säga
            att vi skall ha 16 000, 17 000 eller 18 000 poliser.
          </note>
          <note>
            Man kan t.ex. säga att man skall ha 17 500 poliser nästa år.
            Brottskurvan kan plana ut. Är vi nöjda med att ha 17 500 poliser
            och dagens höga kriminalitet? Det kan trots allt inte vara avsikten.
          </note>
          <note>
            Jag har också en litet mer konkret fråga. Vi vet att det i dag
            är ont om platser på fängelserna. Man diskuterar s.k. dubbelrum.
            Min fråga är kanske litet udda, men den måste ändå bli besvarad.
            Om två interner delar rum -- man får inte säga cell i
          </note>
          <note>
            Sverige -- och det visar sig att man hittar knark i rummet, vem
            skall man då straffa om båda nekar?
          </note>
          <note>
            Eller är det kanske så att man inte skall straffa någon alls?
          </note>
          <note type="speaker">
            Anf. 103 HANS GÖRAN FRANCK (s):
          </note>
          <note>
            Herr talman! Jag har begärt ordet också i den här debatten beroende
            på att en av mina frågor besvaras i interpellationssvaret till
            Lars-Erik
          </note>
          <note>
            Lövdén. Han har själv varit inne på den. Det gäller frågan om
            brottsutvecklingen och det brottsförebyggande arbetet.
          </note>
          <note>
            Den nya kriminalpolitik som regeringen för sägs vara ett försök
            att reparera socialdemokraternas missriktade politik. Regeringen
            1982-1991 läggs till last ökad brottslighet och en ökning av den
            anmälda brottsligheten med 216 000 brott.
          </note>
          <note>
            När det gäller brottsutvecklingen har antalet anmälda brott ökat
            med 24 000 per år under nämnda period 1982-1991. Siffran skall
            dock jämföras med motsvarande för de borgerliga regeringsåren
            1976-1982 som var 31 000 per år. Det går därför inte att säga
            att borgerlig kriminalpolitik skulle vara mer framgångsrik än
            socialdemokratisk vad gäller brottsutvecklingen.
          </note>
          <note>
            Enligt den prognos om framtida brottslighet som gjorts inom BRÅ,
            vars styrelse jag tillhört under många år, kommer brottsligheten
            att öka med ca
          </note>
          <note>
            200 000 brott till sekelskiftet om inte massiva brottsförebyggande
            åtgärder snarast genomförs.
          </note>
          <note>
            Justitieministern säger att regeringen gör stora satsningar på
            brottsförebyggande åtgärder. Jag kan inte dela den uppfattningen.
            Hon besvarar egentligen inte konkret min fråga om vilka ytterligare
            satsningar på direkta brottsförebyggande åtgärder regeringen vill
            göra.
          </note>
          <note>
            Jag har därvid givetvis främst i åtanke behandlingen av Brottsförebyggande
            rådets verksamhet. Även om den förväntade brottsutvecklingen med
            en annan kriminalpolitik skulle kunna hejdas, så har vi i dag
            en stor ekonomisk och miljöbrottslighet liksom vålds- och integritetsfientlig
            brottslighet, bl.a. mot kvinnor, som hitintills inte uppmärksammats
            tillräckligt och därmed inte heller erhållit tillräckliga resurser
            för förebyggande arbete.
          </note>
          <note>
            Utöver den traditionella brottsligheten har vi också fått en
            brottslighet med rasistisk och invandrarfientlig bakgrund, som
            kommer att kräva ny kunskap och nya verksamma åtgärder.
          </note>
          <note>
            När regeringen nu kraftigt har skurit ner BRÅ:s resurser samtidigt
            som BRÅ:s ställning som självständig myndighet förändras kommer
            det att få konsekvenser för möjligheten att bedriva effektivt
            brottsförebyggande arbete. Det är nödvändigt att relationen mellan
            den repressiva kriminalpolitiken och det brottsförebyggande arbetet
            förändras så att det brottsförebyggande arbetet inom BRÅ och andra
            samhällsorgan liksom frivilligorganisationer får vida större del
            av resurserna inom rättsväsendet än vad den nuvarande regeringen
            och riksdagsmajoriteten varit villiga att anslå.
          </note>
          <note>
            Jag vill nämna att den ändrade verksamhetsinriktningen för BRÅ
            innebär bl.a.
          </note>
          <note>
            kraftiga inskränkningar i verksamheten. Den nya organisationens
            bemanning innebär en indragning av inte mindre än elva tjänster
            och inrättandet av endast två nya tjänster.
          </note>
          <note>
            Inskränkningarna i verksamheten är givetvis mycket olyckliga
            och vittnar om en bristande förståelse för betydelsen av det brottsförebyggande
            arbetet.
          </note>
          <note>
            Av rättsväsendets totala resurser, 10,5 miljarder kronor, får
            Brottsförebyggande rådet endast omkring 20 miljoner kronor.
          </note>
          <note>
            Det behövs i dag en omfattande satsning i hela landet på det
            lokala brottsförebyggande arbetet, vilket Lars-Erik Lövdén varit
            inne på. Det gäller särskilt den som riktar sig till ungdomen.
            Det är nödvändigt att starta fler brottsförebyggande projekt.
            Polis, kommunala myndigheter och föreningsliv måste i ökande omfattning
            samverka för att förebygga brottslighet. Skolans roll är mycket
            viktig. Det gäller att utveckla positiva normer, lösa konflikter
            och utveckla samarbete mellan generationer och i grannskap.
          </note>
          <note>
            Det mycket lovande arbetet med grannsamverkan mot brottslighet,
            som jag själv deltagit i inom min kommun och som inletts på åtskilliga
            håll i landet, fordrar långt större resurser än vad den har i
            dag.
          </note>
          <note>
            Samhället gör stora förluster på grund av omfattningen och inriktningen
            av brottsligheten.
          </note>
          <note>
            Satsningarna på den brottsförebyggande verksamheten kan ge mångfaldiga
            samhälleliga och enskilda besparingar. Det är därför en kortsynt
            politik att inte göra nya och verksamma insatser på detta område.
            Sådana insatser skulle komma att ge mycket god utdelning -- på
            kort sikt, men framför allt på lång sikt.
          </note>
          <note type="speaker">
            Anf. 104 KARL GUSTAF SJÖDIN (nyd):
          </note>
          <note>
            Herr talman! Anledningen till att jag ger mig in i debatten är
            det svar som justitieministern har lämnat till Lars-Erik Lövdén
            beträffande polispolitiken.
          </note>
          <note>
            Det har gjorts en hel del utredningar och man har lämnat olika
            förslag. Riksdagsrevisorerna har lämnat förslag till riksdagen
            och nu senast har
          </note>
          <note>
            Håkan Winberg lämnat sin utredning. Det finns motstridiga uppfattningar
            om vad som är bäst för polisen i dessa frågor. Rikspolisstyrelsen
            och
          </note>
          <note>
            Svenska polisförbundet har olika uppfattningar om vad som är
            bäst för det svenska polisväsendet.
          </note>
          <note>
            Beträffande besparingskraven sade justitieministern att man var
            överens. Jag kommer mycket väl ihåg det, för jag reserverade mig
            genast.
          </note>
          <note>
            Jag tyckte det var märkligt att framföra ett besparingsförslag,
            som då var 500 miljoner men i dag är 540 miljoner kronor på tre
            år. Majoriteten sade att detta inte skulle drabba den operativa
            verksamheten. Eftersom jag, som ny politiker, kommer från den
            verksamheten, så ställer jag mig förvånad inför hur detta kan
            gå ihop. Tyvärr verkar det inte som om det går ihop.
          </note>
          <note>
            Detta har ställt till mycket stora problem för polisverksamheten
            i hela vårt land. Inte bara justitieministern, utan hela regeringen,
            har ju ambitionen att öka antalet poliser på gatan. Men dessa
            besparingskrav kommer de facto att leda till att det minskar.
          </note>
          <note>
            Man skall spara och det leder till att man i dag har en övertalighetssituation.
            Man har lagt fram förslag om att låta poliser som är 58 år eller
            äldre sluta i förtid för att ersätta dem med nyrekryterade poliser.
          </note>
          <note>
            Besparingskraven medför samtidigt att länspolismyndigheterna
            inte anser sig ha råd att skicka aspiranter för utbildning. Det
            är, som Lars-
          </note>
          <note>
            Erik Lövdén sade, så att man kanske inte kan genomföra någon
            verksamhet alls på
          </note>
          <note>
            Polishögskolan, därför att man inte får tillräckligt antal elever,
            så att skolan blir bärkraftig. Hela den framtida polisutbildningen
            hotas.
          </note>
          <note>
            Så några ord om den ekonomiska brottsligheten.
          </note>
          <note>
            Riksdagen beslöt att inrätta en finanspolis och antog en lag
            mot penningtvätt, som finanspolisen skulle arbeta med. Men finanspolisen
            har stött på patrull från den statliga Finansinspektionen. Jag
            skulle vilja fråga justitieministern om man har kommit till någon
            lösning när det gäller förutsättningarna för finanspolisens arbete.
          </note>
          <note>
            Alla dessa problem med polisverksamheten i dag tycker jag att
            man borde samla under en hatt. Jag vill fråga justitieministern
            om hon kan tänka sig att tillsätta en bred parlamentarisk kommission
            för att utreda dessa saker.
          </note>
          <note>
            Nu måste polisen få dessa möjligheter. Det ligger i nationens
            intresse att klara ut vad som är polisens framtida roll både internationellt
            och nationellt angående inte minst de stora ekonomiska problem
            som finns. Vad har justitieministern att svara beträffande finanspolisen
            och den parlamentariska kommissionen?
          </note>
          <note type="speaker">
            Anf. 105 KJELL ELDENSJÖ (kds):
          </note>
          <note>
            Herr talman! Jag ser att de båda interpellationerna kommer att
            gripa in i varandra. Jag anmäler mig därför till ett anförande
            nu för att spara tid totalt.
          </note>
          <note>
            Mitt anförande gäller det brottsförebyggande arbetet.
          </note>
          <note>
            Enligt min mening bör det brottsförebyggande arbetet ske på både
            kort och lång sikt. De mera långsiktiga åtgärderna måste inriktas
            på att åstadkomma attitydförändringar som gör att antalet motiverade
            gärningsmän minskar. Det är nödvändigt om vi i någon nämnvärd
            utsträckning skall få brottsutvecklingen att långsiktigt vända
            nedåt.
          </note>
          <note>
            En mängd saker har förändrats i samhället sedan
          </note>
          <note>
            1950-talet. De har säkerligen haft en påverkan på brottsutvecklingen.
            Koncentrationen av människor i tätorterna har ökat dramatiskt,
            antalet bilar har ökat, mängden stöldbegärliga varor och deras
            lättillgänglighet har ökat och knarket har kommit in i samhället
            på ett helt annat sätt än tidigare.
          </note>
          <note>
            Herr talman! Det har emellertid också hänt en del saker när det
            gäller familjen, skolan, värderingar och normbildning. Andelen
            upplösta äktenskap och samboförhållanden har ökat dramatiskt.
          </note>
          <note>
            Därmed har ensamföräldrar och barn som lever med endast en av
            sina biologiska föräldrar ökat i stor utsträckning. Under många
            år har vi i Sverige haft en mer eller mindre värderingsneutral
            skola.
          </note>
          <note>
            Det har inte minst varit 1960-talets och 1970-talets enorma sexliberalism.
            Många sådana attitydförändringar, förändringar i värderingar och
            förändringar i familjestrukturer har skett sedan
          </note>
          <note>
            1950-talet. För att få en plattform att stå på och för att kunna
            åstadkomma attitydförändringar som på sikt leder till minskad
            brottslighet tror jag att det vore bra om vi kunde få fram en
            politiskt och praktiskt hanterlig sammanställning och utvärdering
            av den forskning som finns beträffande sambandet mellan ökad brottslighet
            och de förändringar som skett under de senaste 40 åren i värderingar,
            familjesyn osv. Vid behov bör en fördjupad forskning ske.
          </note>
          <note>
            Vill justitieministern verka i brottsförebyggande syfte med hjälp
            av forskning? Det här tangerar
          </note>
          <note>
            Lars-Erik Lövdéns tidigare fråga om BRÅ:s medverkan.
          </note>
          <note>
            Anf. 106 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Jag tackar Kjell Eldensjö för omtanken att spara
            tid. Vi skall ha klart för oss att två av frågeställarna inte
            kan vara intresserade av att få svar på frågorna. Det är mera
            fråga om ett taktiskt spel. Här har jag totalt sex minuter på
            mig att svara, och sedan ställs det frågor som icke har med interpellationen
            att göra. Interpellationen har begränsats till mycket konkreta,
            smala frågor. Jag vill ha detta sagt för att markera att det är
            fullständigt omöjligt för mig med denna tidsgräns att besvara
            alla frågorna.
          </note>
          <note>
            Jag utgår från att vi när vi sedan kommer till Hans
          </note>
          <note>
            Göran Francks interpellation som behandlar övergripande frågor
            kan diskutera det viktiga brottsförebyggande arbetet. Det är inriktningen
            på den interpellationen.
          </note>
          <note>
            Jag skall ändå försöka besvara så många frågor som möjligt. En
            fråga som har återkommit hos flera av frågeställarna är kopplad
            till den information som kom ut genom massmedia i morse. Jag vaknade
            själv till den och hoppade till, bl.a. av det skälet att det som
            sades var fullständigt missvisande. Det har aldrig funnits ett
            beslut om någon kurs till våren, alltså går det inte att fatta
            något beslut om att ställa in utbildningen. Det har tidigare beställts
            att litet mer än 300 polisaspiranter skall utbildas under innevarande
            budgetår. Då beslutades att samtliga dessa apsiranter skulle påbörja
            sin utbildning i augusti. Något ytterligare är inte beställt.
          </note>
          <note>
            Jag har bett att få kommentera dessa uppgifter i
          </note>
          <note>
            Ekot. Det har inte vad jag har hört skett. Däremot har jag noterat
            att samma information inte har sänts under eftermiddagen. Man
            vet alltså nu att detta är felaktig information. Jag är tacksam
            för att jag fick frågan nu så att jag har fått möjlighet att rätta
            till situationen.
          </note>
          <note>
            En annan fråga som kom fram i litet olika skepnader gäller beläggningen
            på våra fängelser.
          </note>
          <note>
            Det är helt rätt att vi har en hög, på en del håll alldeles för
            hög, beläggning på våra fängelser.
          </note>
          <note>
            Genomsnittligt sett är beläggningen under 100 %, men här finns
            variationer.
          </note>
          <note>
            Jag vill passa på och påpeka att detta hänger samman med den
            successiva förgrovningen av brottsligheten. Många tror att det
            är de nu genomförda lagändringarna som spelar in, men de har ännu
            inte hunnit få genomslag. Utvecklingen på
          </note>
          <note>
            80-talet borde ha noterats och det ökade behovet borde ha förutsetts.
            Det har alltså inte skett.
          </note>
          <note>
            Vi har projekterat och håller på att bygga ut. Det kommer att
            ta flera år att komma ned till en 85-
          </note>
          <note>
            procentig beläggning. Men behovet av permanenta lokaler kommer
            att täckas till sommaren. Vi har gett klara besked till Kriminalvårdsstyrelsen
            att man måste ordna provisoriska lokaler.
          </note>
          <note>
            Vi måste vara ytterligt försiktiga med dubbelbeläggning, bl.a.
            beroende på narkotikaproblemen. Jag var i går på
          </note>
          <note>
            Fosieanstalten. Där blev jag informerad om att det finns en viss
            överinskrivning och en viss dubbelbeläggning. Men vi skall ha
            klart för oss att ingen har delat cell mer än två veckor. Det
            är alltid fråga om nyinskrivna. De som har kommit in i systemet
            förs inte samman.
          </note>
          <note>
            Hans Göran Franck sade att vi inte gör något när det gäller våldsbrott
            mot kvinnor, och han menar vidare att vi inte inser problemen
            med rasism. Jag vill peka på två exempel när det gäller våldsbrott
            mot kvinnor. Utöver att vi har skärpt straffen på flera områden
            har vi startat livvaktsverksamhet för förföljda kvinnor. Vi har
            infört larmpaket för kvinnor som känner otrygghet. Vi har också
            beslutat om en lagrådsremiss i den senare frågan, dvs. rasistiska
            motiv som försvårande omständigheter vid brottslig gärning.
          </note>
          <note>
            Jag håller fast vid vad jag har sagt vid många tillfällen. En
            bidragande orsak till utvecklingen av kriminaliteten i Sverige
            är inte i sig den socialdemokratiska regeringen utan den socialdemokratiska
            ideologin med dess annorlunda syn på familjen. Men har tappat
            bort familjens viktiga betydelse. Det finns ingen bättre brottsförebyggare
            än familjen. Det är min fasta övertygelse. Självfallet är det
            viktigt att bygga sin kriminalpolitik på kunskap. Men det finns
            en kunskap som ligger i generationers erfarenheter.
          </note>
          <note>
            Man skall inte underskatta vetenskaplig forskning, men man skall
            inte heller underskatta den av människor överförda kunskapen från
            generation till generation.
          </note>
          <note type="speaker">
            Anf. 107 LARS-ERIK LÖVDÉN (s):
          </note>
          <note>
            Herr talman! Jo, justitieministern, jag är i hög grad intresserad
            av att få svar på mina frågor. Jag uppehöll mig i mitt föregående
            inlägg strikt vid de frågeställningar jag hade i min interpellation.
            Det är möjligt att Gun Hellsvik syftade på den del av mitt anförande
            som gällde brottsförebyggande verksamhet. Men jag ställde faktiskt
            en fråga i min interpellation om vilka konkreta åtgärder som regeringen
            avser att vidta för att minska den grova brottsligheten och för
            att komma till rätta med det oprovocerade gatuvåldet.
          </note>
          <note>
            Jag tyckte därför att det var ganska anmärkningsvärt att justitieministern
            inte med ett ord berörde vikten av att satsa kraftfullt på det
            brottsförebyggande arbetet. Jag är fullkomligt övertygad om att
            det enda sättet för oss att nu bryta brottskurvan, och få det
            betående, är att göra en mycket kraftfull satsning på det brottsförebyggande
            arbetet.
          </note>
          <note>
            Att svänga över resurser från reaktiva åtgärder till mer proaktiva
            åtgärder, lokala brottsförebyggande projekt ute i bostadsområden,
            blir ännu betydelsefullare i den sociala situation som vi nu upplever
            i Sverige; en situation med permanent hög arbetslöshet, där hela
            ungdomsgenerationer riskerar att ställas vid sidan av det normala
            samhället.
          </note>
          <note>
            Om Gun Hellsvik åker ut på Rosengård i Malmö, eller till Tensta
            i Stockholm eller till Angered i
          </note>
          <note>
            Göteborg så kan hon se den tunga sociala problematiken. Där räcker
            det inte att vädja till familjeansvaret, utan det krävs kraftfulla
            åtgärder i brottsförebyggande projekt.
          </note>
          <note>
            Regeringen har här visat en oerhörd passivitet.
          </note>
          <note>
            Regeringen har liksom inte haft tid att syssla med de frågorna,
            när man så snävt uppehållit sig vid hårdare tag och strängare
            straff.
          </note>
          <note>
            Jag anklagar inte för ett ögonblick regeringen för att vara skyldig
            till den tilltagande brottsutveckling som vi haft när det gäller
            den grova våldsbrottsligheten. Den utvecklingen har vi haft
          </note>
          <note>
            1992, och den fortsätter nu 1993. Det är inte regeringen som
            är skyldig till det. Men man måste analysera, för att se vilka
            åtgärder som behövs för att långsiktigt få bukt med denna utveckling.
            Den analysen har inte regeringen gjort med tillräcklig kraft.
          </note>
          <note>
            Jag vill ta upp polispolitiken. Det som står i interpellationssvaret
            när det gäller synen på polisen har jag i mångt och mycket samma
            uppfattning om, exempelvis det som framförs om hur polisen bör
            utvecklas lokalt. Men regeringen undviker att se till att få ett
            genomförande till stånd på dessa punkter.
          </note>
          <note>
            Det gör man genom att bortse från att den lokala polisorganisationen
            nu utvecklas i helt felaktig riktning. Besparingarna går nu ut
            över konkret polisarbete på fältet. Då krävs det att regeringen
            och statsmakterna säger ifrån att detta inte får bli konsekvenserna
            av besparingarna.
          </note>
          <note>
            Konsekvenserna måste bli att man slår samman polisdistrikt och
            att man genomför åtgärder, exempelvis åtgärderna i det förslag
            som är framlagt för Stocksholms vidkommande. Det brister från
            regeringens sida när det gäller polispolitiken.
          </note>
          <note type="speaker">
            Anf. 108 HANS GÖRAN FRANCK (s):
          </note>
          <note>
            Herr talman! Det finns ingenting i socialdemokratisk ideologi
            som skulle innebära att man inte vill satsa på att göra familjen
            medveten om de skyldigheter som man har inför såväl släkt och
            barn som vänner. Det är tvärtom viktigt att satsa på. Men det
            behövs något mer.
          </note>
          <note>
            I mitt första inlägg var jag inne på att familjerna måste kunna
            utveckla denna grannsamverkan, som jag tycker är så viktig. Jag
            har varit på tre sådana möten i min hemkommun. Dit kommer väldigt
            många familjer och vill vara med och diskutera, men de vill också
            organisera verksamhet för att skydda sig och för att utveckla
            sina områden för att göra dem bättre och för att motverka brottsbenägenheten.
          </note>
          <note>
            Ett faktum är att den här verksamheten har kommit i gång alldeles
            för sent i Sverige. I England har sådana här kontaktkommittéer
            som har grannsamverkanskaraktär 500 miljoner medlemmar. För att
            vi nu skall kunna hämta in det som är försummat -- försummelserna
            har vi alla ansvar för -- gäller det att ordentliga satsningar
            görs här för att kunna få en stor bredd.
          </note>
          <note>
            Jag vill nämna att det finns fem projekt i gång av de så viktiga
            projekten av brottsförebyggande karaktär. Vi vet också att resultaten
            har varit goda.
          </note>
          <note>
            Men tänk om vi, utöver de fem platser där vi har sådana här projekt,
            skulle kunna sprida det här över hela landet. Vilken effekt skulle
            inte det få!
          </note>
          <note>
            Men då fordras det helt andra satsningar än dem som regeringen
            har velat stå för och som riksdagens majoritet har anslutit sig
            till.
          </note>
          <note>
            Det är inte bara att skärpa straffbestämmelsen, justitieministern,
            när det gäller brottsligheten av rasistisk och invandrarfientlig
            bakgrund. Det rör sig för det första om att den brottsbeivrande
            verksamheten, den spanande verksamheten, får hög prioritet. För
            det andra rör det sig om att polisen och åklagarna för en sådan
            utbildning att de verkligen kan klara av den här typen av brottslighet.
            Här finns det mycket allvarliga brister.
          </note>
          <note>
            Det betyder alltså att det fordras alldeles särskilda resurser
            för att kunna göra verksamma insatser.
          </note>
          <note>
            Anf. 109 STEN ANDERSSON i Malmö
          </note>
          <note>
            (m):
          </note>
          <note>
            Herr talman! Att uppgiften i dag i massmedierna, om att en ny
            polisaspirantutbildning skulle läggas ned, var felaktig stämmer
            säkert. Det förutsätter jag, eftersom statsrådet säger det. Men
            om medierna hanterar frågor på det här viset är det anledning
            att anmäla detta till Radionämnden.
          </note>
          <note>
            Därför om det inte har funnits några planer på någon kurs kan
            ju ingen kurs läggas ned heller.
          </note>
          <note>
            Svårare än så är det inte. Det blir alltså en senare fråga.
          </note>
          <note>
            BRÅ och brottsförebyggande åtgärder är i och för sig bra. Men,
            detta har vi ju sysslat med i så många år. Vi ser dess värre i
            dag resultatet. Vi ser däremot inte så mycket av resultat av åtgärder
            mot de akuta brott som Svensson på gatan drabbas av i allt för
            stor omfattning varje dag. Här skulle man, menar jag, sätta in
            ett betydligt större åtgärdsbatteri än hittills.
          </note>
          <note>
            Några kommentarer till mina meddebattörer, Lars-
          </note>
          <note>
            Erik Lövdén! Rosengård, Tensta och Angered.
          </note>
          <note>
            Problemen där har väl inte åstadkommits i dag eller i går. Det
            är 1980-talets problematik som nu dyker upp. Att skylla det på
            dagens borgerliga regering är helt enkelt oärligt. Ni har själv
            skapat de problem som ni i dag ser frukten av.
          </note>
          <note>
            Låt oss säga att vi innan brottskurvan accelererade hade 16 000
            poliser. Sedan fick vi 17 000 poliser och då planade brottsskurvan
            ut. Det kanske hade varit bättre, fru statsråd, att lägga till
            ett tusental ytterligare poliser så hade samma kurva kanske gått
            nedåt. Vi kan väl inte vara nöjda med att kurvan i dag planar
            ut.
          </note>
          <note>
            Kjell Eldensjö sade att ett av skälen till att så mycket elände
            inträffade i Sverige var många spruckna äktenskap och att många
            sambor flyttade ifrån varandra. Jag skulle vilja ställa en fråga
            som inte har med ämnet att göra. Är det inte bättre att två som
            inte trivs och fungerar tillsammans flyttar ifrån varandra, än
            att de livet ut bor tillsammans och inte fungerar?
          </note>
          <note type="speaker">
            Anf. 110 KARL GUSTAF SJÖDIN (nyd):
          </note>
          <note>
            Herr talman! Jag blev något förvånad när justitieministern sade
            att hon inte känner till problematiken med Polishögskolan. Det
            kanske beror på det sätt den framställdes i mediernaa.
          </note>
          <note>
            Rikspolisstyrelsen har trots allt gjort bedömningar och haft
            generella synpunkter på de här rationaliseringsplanerna. Jag vet
            att man delgivit departementet, som justitieministern förestår,
            dessa. Att man aviserat problemen med den kommande utbildningen
            -- om man nu över huvud taget kommer att ha några aspiranter att
            utbilda på grund av de här mycket stora rationaliseringskraven
            som man ålagts -- kan inte vara något främmande.
          </note>
          <note>
            Jag vill också upprepa frågan om justitieministerns inställning
            till en bred parlamentarisk kommission för att se över problematiken,
            som onekligen finns och som många engagerar sig i.
          </note>
          <note>
            Sten Andersson i Malmö gjorde en intressant reflexion om vad
            som skulle hända om man hittade knark i en cell som två fångar
            delar. Det blir tillfälle att prata om det en annan gång.
          </note>
          <note type="speaker">
            Anf. 111 KJELL ELDENSJÖ (kds):
          </note>
          <note>
            Herr talman! Jag noterar först tacksamt att justitieministern
            har samma åsikt som jag när det gäller familjens betydelse. Jag
            tror ändå att det är viktigt att på något sätt belägga sambanden
            med vad som har hänt under årtiondena. Forskningen skulle då kunna
            vara ett bra instrument för att ge en plattform för de åtgärder
            som skall vidtas långsiktigt. Jag är medveten om att mycket har
            hänt under årtiondena som säkert är bra, och man kanske får betala
            ett pris för detta. I så fall kan man ta fram underlaget och göra
            en värdering.
          </note>
          <note>
            Vi har i dag i andrakammarsalen vid ett seminarium fått höra
            att riksdags- och utskottsarbetet i mycket skall gå ut på målstyrning,
            resultatanalys och framför allt utvärdering. Detta skulle då vara
            något slags utvärdering av vad som har hänt i samhället under
            mycket lång tid, och där riksdagen också har haft sitt inflytande.
          </note>
          <note>
            Till Sten Andersson i Malmö vill jag säga att det är klart att
            det finns äktenskap där relationerna är så dåliga att det bästa
            är att de går isär. Men det är beklagligt att det är så många
            äktenskap som går isär i dag och att så många barn drabbas av
            detta.
          </note>
          <note>
            Det vore intressant att få fram ett underlag som visar varför
            det förhåller sig på detta sätt.
          </note>
          <note>
            Anf. 112 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! När det gäller sambandet mellan uppväxt och brottsbenägenhet,
            är det som Kjell
          </note>
          <note>
            Eldensjö och jag uttrycker belagt genom kriminologisk forskning.
            Det är också detta som ligger till grund för Ungdomsbrottskommitténs
            förslag, som jag hoppas att riksdagen skall anta till våren när
            den lagstiftning som gäller våra unga skall ändras. Det behövs
            säkert ny forskning framöver med nya infallsvinklar, men BRÅ har
            redan bedrivit sådan forskning.
          </note>
          <note>
            Eftersom antagningen till Polishögskolan är en dagsaktuell fråga,
            vill jag bara informera K G
          </note>
          <note>
            Sjödin om att de antagningar som nu görs och som planeras innebär
            att antalet poliser redan till sommaren kommer att ligga 500 över
            den norm som tidigare har ansetts vara rimlig. Till sommaren 1995
          </note>
          <note>
            kommer antalet poliser att ligga 900 över den normen. Det är
            viktigt att ta med den informationen.
          </note>
          <note>
            Jag besvarade en fråga om den parlamentariska kommissionen här
            i riksdagen häromdagen, och vi behöver inte ta upp tiden med det
            nu.
          </note>
          <note>
            När det gäller finanspolisen och Datainspektionen kan jag informera
            om att datalagstiftningen ligger hos Reidunn Laurén och att jag
            därför inte har situationen klar för mig.
          </note>
          <note>
            Lars-Erik Lövdén tog upp brottsutvecklingen, och vi måste klara
            ut detta litet grand.
          </note>
          <note>
            Brottsutvecklingen har tack och lov planat ut de två senaste
            åren. Det är helt korrekt att de grövre brotten har ökat, och
            en del av dem våldsamt. Men totalt sett har det skett en minskning.
          </note>
          <note>
            Vi skall komma ihåg att de som begår de allvarliga brotten ytterst
            sällan är förstagångsförbrytare. Det är personer som har varit
            föremål för den ena åtalsunderlåtelsen efter den andra, den ena
            villkorliga domen efter den andra och den ena skyddstillsynen
            efter den andra. Därefter konstaterar man att det inte finns mycket
            annat att välja på än att sätta dem i fängelse. Merparten av de
            grova våldsbrott som begås i dag är alltså resultatet av dessa
            olika individers negativa utveckling under en längre tid.
          </note>
          <note>
            Vad som är positivt att notera är att antalet brott som ofta
            är förstagångsbrott däremot har minskat.
          </note>
          <note>
            Det har alltså totalt sett skett en utplaning. Vi kunde se det
            1992, och prognoserna tyder på att det t.o.m. kan bli en liten
            minskning under innevarande år.
          </note>
          <note>
            Jag önskar att Lars-Erik Lövdén hade ställt en fråga om det brottsförebyggande
            arbetet direkt, i stället för att nu ställa delfrågor.
          </note>
          <note>
            Det brottsförebyggande arbetet är bakgrunden till att vi driver
            verksamheten med den synliga polisen, bakgrunden till att vi driver
            det problemorienterade arbetet, bakgrunden till att vi förra vintern
            tillsatte utredningen Trygghet i lokalsamhället. Den utredningen
            borde vara känd.
          </note>
          <note>
            Den behandlar bl.a. det som Hans Göran Franck efterfrågar, nämligen
            hur vi skall kunna koppla samman polisen, som navet i det brottsförebyggande
            arbetet, med grannsamverkan mot brott, andra typer av ideell verksamhet,
            men också socialtjänst och andra myndigheter i den offentliga
            sfären.
          </note>
          <note>
            Ett av problemen när det gäller det brottsförebyggande arbetet
            i dag är att alla de goda krafter som finns är dåligt samordnade.
            Vi löser inte problemet bara med fler poliser, utan det enda sättet
            att lösa problemet är att införa moral och etik i samhället och
            att låta alla goda krafter samverka.
          </note>
          <note>
            Jag håller med Hans Göran Franck om att detta arbete kommer i
            gång väldigt sent. Det borde ha kommit i gång under 80-talet,
            men det kom i gång förra vintern. Och det är bättre sent än aldrig.
            Vi tycker att detta är ett otroligt viktigt arbete. Det är viktigt
            bl.a. för att påverka attityder. Ett sätt att påverka attityder,
            t.ex. negativa rasistiska attityder, är att engagera de goda krafterna
            i samhället.
          </note>
          <note>
            När det gäller Ungdomsbrottskommitténs arbete, kan jag nämna
            att det som är viktigt i den framtida utformningen av arbetet
            med att angripa ungdomars kriminalitet är att ytterligare involvera
            familjerna, det ansvar och den förmåga som de har att ge den unge
            stöd när han håller på att komma snett.
          </note>
          <note type="speaker">
            Anf. 113 LARS-ERIK LÖVDÉN (s):
          </note>
          <note>
            Herr talman! Jag skall börja med att be justitieministern om
            ursäkt för att jag inte ställer frågorna på ett sätt som är acceptabelt
            från hennes synpunkt. Jag tyckte att det i frågeställningen om
            vilka åtgärder som bör vidtas mot det oprovocerade gatuvåldet
            också ingick en dimension av brottsförebyggande arbete. Jag vidhåller
            den uppfattningen.
          </note>
          <note>
            Brottsutvecklingen har varit den att de grova rånen ökade oerhört
            kraftigt under 1992. Bank- och postrån där vapen varit inblandade
            ökade med
          </note>
          <note>
            50 % under 1992, brotten mot vapenlagen med
          </note>
          <note>
            68 % och misshandelsbrotten med 12 %. Den utvecklingen har fortsatt
            under 1993.
          </note>
          <note>
            Jag påstår inte att det här är en följd av regeringsskiftet 1991.
            Vad jag påstår är, att om vi skall föra en kriminalpolitik som
            är verksam räcker det inte med den kriminalpolitik som regeringen
            för -- den är inte till fyllest. Det räcker inte med att gå ut
            och säga att hårdare tag och längre straff hjälper för att långsiktigt
            bryta brottskurvan. Det är inte tillräckligt, justitieministern.
          </note>
          <note>
            Jag vill ta upp en frågeställning som justitieministern förbigick
            i sina inlägg, och det gäller den ekonomiska brottsligheten.
          </note>
          <note>
            Riksåklagaren säger att situationen är löjeväckande. Antalet
            anmälningar till ekoroteln vid Stockholmspolisen beräknas i år
            uppgå till 670, om man räknar med utvecklingen under det första
            halvåret. Det är nästan en fördubbling i förhållande till 1992.
          </note>
          <note>
            Alla som i dag jobbar med ekobrottsbekämpningen tycker att situationen
            är katastrofal. De påstår att det måste till helt andra åtgärder
            än de som hitintills har vidtagits.
          </note>
          <note>
            Jag är mycket förvånad över att regeringen har varit så passiv
            när det gäller åtgärder mot ekobrottsbekämpningen. Redan i januari
            1992
          </note>
          <note>
            redovisade Riksåklagaren och Rikspolischefen, på uppdrag av den
            socialdemokratiska regeringen, ett brett åtgärdsprogram med ökade
            resurser och ändrad lagstiftning. Men i stort sett har ingenting
            hänt.
          </note>
          <note>
            Jag förstår inte varför regeringen är så passiv på ett område
            som spelar en så central roll också när det gäller brottsutvecklingen
            i övrigt. Det här är inte bara isolerat till ekobrott. Det som
            händer inom taxinäringen och hotell- och restaurangnäringen är
            ju rent maffialiknande situationer där annan grov brottslighet
            kopplas till den ekonomiska brottsligheten.
          </note>
          <note>
            Jag skulle vilja upprepa den fråga som jag ställde till justitieministern
            i mitt inledningsanförande:
          </note>
          <note>
            Kommer regeringen att i budgetpropositionen avsätta kraftigt
            utökade medel, så att vi kan bygga ut de personella resurserna
            för ekobrottsbekämpandet?
          </note>
          <note>
            Anf. 114 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Lars-Erik Lövdén tar stora ord i sin mun.
          </note>
          <note>
            När det gäller den ekonomiska brottsligheten kan jag börja med
            att lämna rent statistiska uppgifter från Rikspolisstyrelsen,
            där Lars-Erik Lövdén själv sitter med. Jag utgår därför från att
            Lars-Erik
          </note>
          <note>
            Lövdén har accepterat de här siffrorna.
          </note>
          <note>
            Om vi ser till den personella resursutvecklingen vid
          </note>
          <note>
            Rikskriminalpolisens ekorotel och utgår från de resurser som
            fanns 1986 och kallar dem för 100 %, finner vi att det under de
            socialdemokratiska åren fram t.o.m 1991 skedde en minskning med
            26 %.
          </note>
          <note>
            1992, vårt första hela regeringsår, ökade resurserna på ekoroteln
            till 91 % av 1986 års värde. Detta skedde alltså under ett år
            och innebär en ökning med närmare 22 % i förhållande till vad
            som gällde
          </note>
          <note>
            1991. Om man trots detta säger att ingenting har hänt tycker
            jag att det är mycket egendomligt.
          </note>
          <note>
            Med tanke på att Lars-Erik Lövdén hänvisar till
          </note>
          <note>
            Riksåklagaren finns det skäl att se vad som står i
          </note>
          <note>
            Riksåklagarens anslagsframställning inför kommande budgetår.
            Där påpekas att Polisen nu har blivit så duktig och kommit i gång
            när det gäller utredning av ekobrott att den nya flaskhalsen nu
            är åklagarna. Detta är ytterligare ett bevis för att någonting
            har hänt.
          </note>
          <note>
            Jag nämnde i mitt svar att vi från regeringens sida har satsat
            på RÅSOP, Riksåklagarens särskilda operation, som kommer att ha
            stor betydelse för kampen mot den grova ekobrottsligheten. Jag
            nämnde också i mitt svar att vi har öronmärkt 60
          </note>
          <note>
            miljoner, varav i varje fall minst 30 miljoner -- och det har
            Lars-Erik Lövdén möjlighet att påverka i sin egenskap av styrelseledamot
            i Rikspolisstyrelsen --
          </note>
          <note>
            beräknas bli utnyttjade i arbetet mot ekobrottsligheten. Kom
            alltså inte och säg att ingenting har hänt!
          </note>
          <note>
            Det som raserades under en period av ungefär fem år byggde vi
            upp på bara nästan ett år.
          </note>
          <note>
            Jag måste också få säga att jag instämmer med
          </note>
          <note>
            Lars-Erik Lövdén om att det inte bara är fråga om hårdare tag
            för att bekämpa brottsligheten.
          </note>
          <note>
            Hårdare tag är en del, men det finns också mycket annat. Jag
            vet dock att Lars-Erik Lövdén vill få det att verka som om jag
            inte är intresserad av något annat än hårdare tag. Men jag har
            i mina svar här tidigare mycket tidigt markerat att det brottsförebyggande
            arbetet är grunden för framtiden.
          </note>
          <note>
            Överläggningen var härmed avslutad.
          </note>
          <note>
            16 § Svar på interpellation 1993/94:18 om kriminalpolitiken
          </note>
          <note>
            Anf. 115 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Hans Göran Franck har ställt sex frågor till mig
            om kriminalpolitiken. Han har frågat vilka belägg jag har för
            att ytterligare straffskärpningar skulle minska straffnivån. Jag
            utgår ifrån att Hans Göran Franck menar straffskärpningarnas betydelse
            för att minska brottsnivån. Vidare har han frågat vilket lagligt
            stöd det enligt min mening finns för att staten genom bestraffning
            av brottslingen upprättar brottsoffret. Han har också frågat om
            en beräknad utbyggnad av antalet fängelseplatser med ca 1 400
          </note>
          <note>
            till en uppskattad nybyggnadskostnad om ca 2
          </note>
          <note>
            miljarder kronor och en årlig driftskostnad om ca
          </note>
          <note>
            700 miljoner kronor är ändamålsenlig och försvarlig. Vidare har
            han frågat vilka alternativ till fängelse regeringen är beredd
            att verka för utöver samhällstjänst och intensivövervakning. Dessutom
            har han frågat vilka åtgärder regeringen vill föreslå för att
            förbättra förhållandena för dem som befolkar fängelserna i syfte
            att förhindra återfall och främja en bättre social anpassning
            efter frigivningen. Slutligen har han frågat vilka ytterligare
            sasningar på brottsförebyggande åtgärder regeringen vill göra.
          </note>
          <note>
            Jag har tidigare i dag besvarat en interpellation av
          </note>
          <note>
            Lars-Erik Lövdén om åtgärder mot brott. Eftersom de båda interpellationerna
            berör samma område kan viss upprepning av vad jag då svarade inte
            undvikas.
          </note>
          <note>
            Under lång tid har antalet polisanmälda brott ökat mycket kraftigt.
            Sedan år 1950 har antalet mer än femdubblats. Under de senaste
            fem åren, framför allt under år 1992, har visserligen ökningstakten
            för antalet anmälda brott avtagit. Tillgängliga rapporter avseende
            innevarande år pekar t.o.m.
          </note>
          <note>
            mot att ökningstakten avstannat. Det är dock för tidigt att säga
            om trenden är bestående.
          </note>
          <note>
            Trots att ökningstakten avtagit har brottsligheten en nivå som
            inte kan accepteras, och jag ser det som en av mina främsta uppgifter
            att kriminalpolitiken inriktas på att minska brottsligheten och
            att öka människors trygghet att inte utsättas för brott.
          </note>
          <note>
            Regeringen har också i regeringsförklaringen slagit fast att
            all brottslighet skall bekämpas med kraft.
          </note>
          <note>
            Där sägs vidare att kriminalpolitikens förnyelse inriktas på
            att minska brottsligheten, öka den enskildes rättstrygghet och
            stärka stödet till brottsoffer. Den borgerliga regeringens grundläggande
            kriminalpolitiska utgångspunkter är således mycket enkla och tydliga.
          </note>
          <note>
            Som exempel på regeringens åtgärder för att minska brottsligheten
            kan nämnas de skärpta reglerna för villkorlig frigivning, som
            trädde i kraft den 1 juli 1993. Vidare kan nämnas de för ett flertal
            brott skärpta straffskalorna, som trädde i kraft vid samma tidpunkt.
            Samtidigt genomfördes också skärpningar i narkotikalagstiftningen,
            bl.a. för att ingripa kraftfullare mot personer i missbrukarledet.
          </note>
          <note>
            Regeringen har också helt nyligen avlämnat en proposition beträffande
            grovt rattfylleri m.m. till riksdagen. I propositionen läggs fram
            förslag till lagändringar som bl.a. bygger på en strängare syn
            på trafiknykterhetsbrott.
          </note>
          <note>
            Det sagda utgör bara några exempel på de förändringar och skärpningar
            som regeringen har genomfört eller förslagit.
          </note>
          <note>
            Vidare har ett helt nytt påföljdssystem för unga nyligen presenterats
            av Ungdomsbrottskommittén.
          </note>
          <note>
            Förslaget är mycket intressant, och arbetet med reformen är prioriterat
            på departementet. Vi vet att ett kriminellt beteende ofta grundläggs
            i tidig ålder.
          </note>
          <note>
            Det är därför särskilt viktigt att brott som begås av unga möts
            med fasthet och konsekvens.
          </note>
          <note>
            Givetvis är inte straffskärpningar det enda verkningsfulla medlet
            i kampen mot brottsligheten.
          </note>
          <note>
            Jag vill dock på det bestämdaste ta avstånd ifrån den uppfattning
            som Hans Göran Franck synes omfatta, nämligen att straffskärpningar
            skulle vara betydelselösa i detta avseende. Tvärtom är det min
            fasta övertygelse att en bestämd och entydig reaktion från samhällets
            sida har betydelse som brottsavhållande faktor.
          </note>
          <note>
            Dessutom måste det från statsmakternas sida utgå en klar signal
            om att brott inte accepteras. Den allmänna trovärdigheten till
            straffsystemet fordrar också att de straff som utdöms upplevs
            som rättvisa och satta i proportion till brottets allvar. Under
            en följd av år har detta inte alltid varit fallet. Att brott skall
            följas av straff utgör ett grundelement i de flesta människors
            rättsuppfattning. Straffet har vidare en avgörande betydelse för
            upprätthållande av idén om brottet som en klandervärd handling.
          </note>
          <note>
            Möjligheten att döma ut och verkställa straff utgör i många fall
            det yttersta medlet för att visa att rättsordningen har ett verkligt
            innehåll och att det allmänna har både kraft och vilja att genomdriva
            de principer som kommer till uttryck däri. Genom att konsekvent
            bestraffa sådana handlingar som anses allmänt förkastliga bekräftar
            och förstärker också det allmänna den naturliga moralbildning
            som är nödvändig för att umgänget mellan medborgarna skall fungera.
          </note>
          <note>
            När det gäller brott som riktar sig mot enskilda innebär straffet
            dessutom en viktig signal till brottsoffret att samhället tar
            den kränkning som brottet inneburit på allvar och att denna kränkning
            inte är något som skall accepteras. Denna funktion, att brottsoffret
            upprättas genom straffet, är särskilt betydelsefull vid våld,
            hot och andra övergrepp där brottsoffret felaktigt ofta lägger
            en del av skulden på sig själv. Om inte statsmakterna förmår att
            ge medborgarna uppfattningen att de står på brottsoffrens sida
            mot dem som begår brotten, har staten misslyckats med en av sina
            grundläggande uppgifter. Den angivna funktionen utgör således
            en av de grundläggande anledningarna till att ett samhälle måste
            bestraffa den som begår brott. När straff skall utmätas i det
            enskilda fallet skall också den skada och kränkning som gärningen
            inneburit beaktas. Detta framgår redan av brottsbalkens straffvärderegler
            och utgör inget utslag av vedergällningstänkande, som Hans Göran
            Franck synes mena.
          </note>
          <note>
            Att det i sammanhanget uppkommer kostnader är en självklarhet.
            Enligt mitt synsätt är det emellertid kostnader som samhället
            måste vara berett att ta, om vi skall ha ett straffsystem som
            vill göra anspråk på att vara trovärdigt i allmänhetens ögon.
            Det bör också betonas att regeringens kriminalpolitik, som jag
            nyss påpekat, syftar till att få ner brottsligheten, och därigenom
            också minska de kostnader som brottsligheten föranleder.
          </note>
          <note>
            I direktiven till Straffsystemkommittén, som tillsattes under
            år 1992, ingår, utöver frågan om villkorlig frigivning, att överväga
            nya påföljdsalternativ, såsom exempelvis intensivövervakning och
            villkorligt fängelse. Redan under nästa år kan det för övrigt
            bli aktuellt med en försöksverksamhet med elektronisk övervakning.
          </note>
          <note>
            Regeringen har gett Kriminalvårdsstyrelsen i uppdrag att förbereda
            en sådan försöksverksamhet.
          </note>
          <note>
            Även om fängelse inte kan undvaras som ett centralt inslag i
            straffsystemet, kan man ine bortse ifrån att fängelse är förenat
            med nackdelar. Det är därför önskvärt om det går att finna nya
            påföljder som kan tillgodose kravet på en adekvat reaktion på
            ett brottsligt handlande utan de nackdelar som är förenade med
            ett fängelsestraff. Alternativ till fängelsestraff måste dock
            på ett annat sätt än vad som hittills varit fallet utformas så,
            att det i ett längre perspektiv främjar förtroendet för rättssystemet.
            Ett konsekvent påföljdssystem som ger klara signaler om samhällets
            intentioner skall inte heller underskattas som ett medel för att
            på lång sikt bekämpa brottsligheten. Samtidigt måste också systemet
            präglas av humanitet och respekt för individen. Även om fängelsestraff
            inte kan undvaras är det viktigt att utveckla också andra påföljdsalternativ.
            Jag vill emellertid inte föregripa kommitténs arbete genom att
            närmare ange hur påföljdssystemet bör se ut eller vilka alternativa
            påföljder som kan komma i fråga.
          </note>
          <note>
            Som Hans Göran Franck säkert känner till bedrivs inom ramen för
            verkställigheten av fängelsestraff en rad verksamheter och program
            för att förebygga återfall i brott. Det är min uppfattning att
            verkställighetstiden skall användas till att positivt påverka
            de intagna till och skapa förutsättningar för ett liv i frihet
            utan kriminalitet och droger.
          </note>
          <note>
            Åtgärder som syftar till att förebygga återfall i brott prioriteras
            av regeringen. Kriminalvården skall således fortsätta att utveckla
            och vidmakthålla olika former av strukturerade åtgärdsprogram
            för olika kategorier av intagna och då ofta i samverkan med socialtjänsten,
            arbetsmarknadsmyndigheterna och andra samhällsorgan.
          </note>
          <note>
            Jag vill i detta sammanhang särskilt peka på att det i den tidigare
            berörda propositionen om grovt rattfylleri m.m. uttalas att fängelsedömda
            trafiknykterhetsbrottslingar under anstaltsvistelsen bör beredas
            möjlighet att genomgå alkoholavvänjande behandling.
          </note>
          <note>
            Av det sagda framgår att regeringen gör stora satsningar på brottsförebyggande
            åtgärder och att regeringen -- till skillnad från tidigare socialdemokratiska
            regeringar -- på allvar försöker komma till rätta med kriminaliteten.
            Jag vill därför som svar på Hans Göran Francks sista fråga hänvisa
            till min tidigare redovisning. Jag vill dock tillägga följande.
          </note>
          <note>
            För att straffbestämmelserna och påföljdssystemet skall fylla
            sin funktion i kampen mot brottsligheten måste andelen uppklarade
            brott öka väsentligt i förhållande till i dag. Detta är framför
            allt en uppgift för polisen. Regeringen har redan vidtagit åtgärder
            för att fylla bristen på utbildade poliser.
          </note>
          <note>
            Den målsättningen är i det närmaste redan uppfylld. Under våren
            1993 tillsatte regeringen också en kommitté med uppgift att lägga
            fram förslag om hur polisen i högre grad skall kunna samarbeta
            med bl.a. myndigheter och enskilda för att åstadkomma en minskning
            av brottsligheten och en ökad trygghet för invånarna.
          </note>
          <note>
            Jag vill också framhålla att många av de åtgärder som har betydelse
            för att minska brottsligheten och skapa rättstrygghet ligger utanför
            strafflagstiftningens område. Det är främst inom familjen och
            i skolan som människor fostras till ansvarskännande individer.
            Lagstiftning kan aldrig ersätta den normbildning som måste ske
            hos individen. Lagen kan endast utgöra ett stöd i detta avseende.
            Ökad medvetenhet kring de problem som ligger till grund för brottsligheten
            och uppmuntran till engagemang och ansvarstagande hos enskilda
            utgör nödvändiga förutsättningar för en framgångsrik kriminalpolitik.
          </note>
          <note type="speaker">
            Anf. 116 HANS GÖRAN FRANCK (s):
          </note>
          <note>
            Herr talman! Jag tackar för att justitieministern har lämnat
            svar på min interpellation. Jag är inte nöjd med svaret i alla
            delar. Det är många svepande svar på ganska konkreta frågor. Justitieministern
            undviker helt att svara på en fråga som jag har ställt, vilken
            jag nu upprepar: Vilket lagligt stöd finns enligt justitieministern
            för att staten genom bestraffning av brottslingen upprättar brottsoffret?
          </note>
          <note>
            Jag undrar om justitieministern vidhåller sin uppfattning på
            den här punkten. Det vore av intresse att diskutera vilken lagbestämmelse
            som hon har i åtanke.
          </note>
          <note>
            Gun Hellsvik förklarar att
          </note>
          <note>
            Ungdomsbrottskommitténs förslag är mycket intressant och att
            arbetet med en reform är prioriterat i departementet. Den brottsförhindrande
            effekten av ökande inspärrning i fängelse har av forskningen,
            senast i två avhandlingar från Stockholms universitet och av
          </note>
          <note>
            Ungdomsbrottskommittén, bedömts som marginell. Det gäller även
            effekterna av halvtidsreformen 1983. Påtagliga effekter på brottsnivån
            genom inspärrning av gärningsmän kan inte uppnås utan att fängelsebeläggningen
            flerfaldigas till en kostnad av åtskilliga miljarder kronor. Detta
            konstaterande innebär inte -- hör på nu, justitieministern --
            att straffskärpningar skulle vara betydelselösa, som justitieministern
            felaktigt påstår att jag skulle ha sagt, utan endast att man i
            varje realistisk kriminalpolitik måste beakta de forskningsresultat
            som föreligger.
          </note>
          <note>
            Jag vill också erinra om att
          </note>
          <note>
            Ungdomsbrottskommittén uttryckligen säger att straffet innehåller
            ett moment av vedergällning. Jag undrar om det är detta som justitieministern
            anser vara intressant.
          </note>
          <note>
            Justitieministern vidhåller sin tidigare, i flera fall framförda,
            åsikt att det är hennes övertygelse att straff har brottsminskande
            effekter. Hon anser sig alltså fortfarande inte behöva ta ställning
            till vetenskap och beprövad erfarenhet. Forskningen har klart
            ifrågasatt såväl allmänpreventiva som inkapaciterande effekter
            av fängelse på det sätt som beskrivs av justitieministern -- för
            att inte tala om behandlingseffekter i fångvårdsanstalter.
          </note>
          <note>
            Justitieministern säger att det måste från statsmakternas sida
            utgå en klar signal om att brott inte accepteras. Menar verkligen
            justitieministern att så inte har varit fallet? År 1990 utdömdes
            fler fängelsestraff än någonsin tidigare i historien, nämligen
            15 527 fängelsedomar. Hur många fängelsestraff eller övriga straff
            anser Gun Hellsvik att ''den allmänna trovärdigheten till straffsystemet''
            fordrar.
          </note>
          <note>
            Justitieministern säger att det bör betonas att regeringens kriminalpolitik
            syftar till att få ner brottsligheten och därigenom också minska
            de kostnader som brottsligheten föranleder. Min fråga gällde:
            Är en utbyggnad av fängelse till mycket höga kostnader verkligen
            det optimala sättet att använda pengarna i brottsbekämpningen?
            Jag vill erinra om att de lagändringar som regeringen genomfört
            eller planerar huvudsakligen är orsaken till att Kriminalvårdsstyrelsen
            nu uppskattar att
          </note>
          <note>
            1 400 nya anstaltsplatser, främst slutna, måste byggas. Nybyggnadskostnaden
            för så många slutna platser kan beräknas till ca 2 miljarder kronor
            och driftkostnaderna, om alla platser fylls, till ca 700
          </note>
          <note>
            miljoner kronor per år. Till detta kommer växande kostnader för
            häkten, som för närvarande är överfulla.
          </note>
          <note>
            I dagarna har Riksdagens revisorer presenterat en förstudie om
            kriminalvården. Av den framgår att dygnskostnaden vid sluten anstalt
            är 1 492 kr och vid häkte 1 663 kr. Jag anser att det är nödvändigt
            att vidta effektiva åtgärder både genom lagstiftning och på andra
            sätt för att minska fångpopulationen.
          </note>
          <note type="speaker">
            Anf. 117 KJELL ELDENSJÖ (kds):
          </note>
          <note>
            Herr talman! Det kan vara litet knepigt att lägga upp anförandena
            med tanke på att interpellationerna, som i det här fallet, går
            in i varandra. Jag skall korta ner mitt anförande litet och göra
            mitt bästa för att det på något sätt skall gå ihop. Jag kan dock
            inte undvika att komma tillbaka till frågan om överbeläggning
            vid fängelserna.
          </note>
          <note>
            Olika partier och politiker kan givetvis ha olika syn på hur
            man effektivast prioriterar metoderna för brottsbekämpningen.
            För min del anser jag att kampen mot brottsligheten måste föras
            på flera olika plan. Attitydförändringar när det gäller brottsbekämpning
            måste ske på kort sikt men också på lång sikt, som jag förut nämnde.
            Detta innebär akutingripande, snabb handling respektive tålmodigt
            brottsförebyggande arbete.
          </note>
          <note>
            På kort sikt är det alldeles nödvändigt att så långt möjligt
            återupprätta allmänhetens skamfilade tilltro till rättsväsendet.
            Folk i allmänhet har haft svårt att förstå varför brottslingar
            bara sitter av halva strafftiden i fängelsena. Därför har vi i
            kds ställt oss bakom återinförandet av två tredjedels villkorlig
            frigivning. Folk kräver att de som begår allvarliga brott också
            skall få rejäla straff. Därför har vi i kds gått med på de straffskärpningar
            som under senare år har skett. Det innebär inte att vi tycker
            att frihetsberövandet i sig är en bra straffåtgärd för att få
            brottslingar på bättre tankar.
          </note>
          <note>
            Men har man begått allvarliga brott, får man också ta ett relevant
            straff. Under tiden man avtjänar sitt straff avhålls de också
            från ytterligare brott.
          </note>
          <note>
            Förhoppningsvis skall fängelsestraff vara preventivt avskräckande.
          </note>
          <note>
            Denna vår syn, att fängelse inte kan vara någon bra miljö, innebär
            att fängelsetiden måste fyllas med ett så bra och konkret innehåll
            som möjligt. Stora ansträngningar måste göras för att åstadkomma
            bra habiliterings- och rehabiliteringsprogram för internerna under
            anstaltstiden, så att de kan återvända till ett socialt acceptabelt
            liv ute i samhället. Drogavvänjning, arbetsträning, sociala kontakter
            och liknande under fängelsetiden är väldigt viktigt för en sådan
            anpassning. Frivilliga organisationer som vill arbeta kontaktskapande
            på anstalter måste ges goda möjligheter till detta.
          </note>
          <note>
            Arbetet med att göra anstalterna drogfria får inte eftersättas
            utan bör i stället effektiviseras.
          </note>
          <note>
            Herr talman! Dubbelbeläggning i fängelse tror jag i allmänhet
            motverkar de tidigare nämnda intentionerna om rehabilitering,
            social träning m.m. Därför bör de avvisas som en generell åtgärd.
          </note>
          <note>
            Platsbristen måste lösas på annat sätt. Ett sätt att i alla fall
            på lång sikt mildra bristen på fängelseplatser och att samtidigt
            göra straffen mer rehabiliterande är att utöka och utveckla alternativen
            till fängelsestraff. Jag tänker då på samhällstjänst, kontraktsvård
            och intensivövervakning med inslag av elektronik.
          </note>
          <note>
            I kds anser vi att det är särskilt angeläget att samhället snabbt
            och med fasthet ingriper mot ungdomsbrottslingar för att om möjligt
            därmed bryta brottskarriären innan den tar fart. Det är också
            särskilt viktigt att i första hand utdöma andra påföljder än fängelse.
            Samhällstjänst kan vara en lämplig påföljd för unga förbrytare.
            Därför bör denna åtminstone för de unga vara en fristående påföljd
            utan direkt koppling till utdömande av fängelse.
          </note>
          <note>
            Jag skall nu övergå till att ställa några frågor om överbeläggning:
            Vilka lugnande besked har justitieministern att ge personalen
            på de anstalter där situationen med överbeläggning och ökat narkotikabruk
            börjar bli ohanterlig? Hur skall man vid anstalterna klara av
            narkotikaökningen? Hur ersätts visitationspatrullernas tidigare
            insatser?
          </note>
          <note>
            Kommer narkotikahundar att finnas i samma utsträckning i fortsättningen
            som tidigare?
          </note>
          <note>
            Jag besökte nyligen en anstalt. Där var man mycket orolig över
            just det hårda trycket beroende på överbeläggningarna men också
            på grund av att narkotikabruket har ökat vid fängelset, ett fängelse
            som för några år sedan ansågs vara narkotikafritt men där det
            i dag förekommer ganska mycket narkotika.
          </note>
          <note>
            Anf. 118 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Först några av delfrågorna. Hans
          </note>
          <note>
            Göran Franck frågade i sin interpellation vad jag hade för lagligt
            stöd för att staten genom bestraffning av brottslingen upprättar
            brottsoffret.
          </note>
          <note>
            I mitt svar -- jag skall upprepa detta -- säger jag att när straff
            skall utmätas i det enskilda fallet skall också den skada och
            kränkning som gärningen inneburit beaktas. Detta framgår av delar
            av brottsbalkens straffvärderegler. För att vara mera precis kan
            jag hänvisa till 29 kap. brottsbalken.
          </note>
          <note>
            Detta att brottsoffret upprättas är så att säga en funktion av
            straffet.
          </note>
          <note>
            Sedan återkom Hans Göran Franck med litet andra ord till något
            som stod i interpellationen och som jag fann stimulerande, trots
            att detta inte var avsikten. Nu talade Hans Göran Franck om att
            jag talar om en övertygelse.
          </note>
          <note>
            I interpellationen beskylls jag för att använda sunt förnuft.
            Jag måste säga att jag tar det som en komplimang, om jag anses
            ha och använda sunt förnuft. Det betyder inte att jag ifrågsätter
            forskning, men vad det här är fråga om är människans inre tankar,
            känslor och funktioner.
          </note>
          <note>
            Jag är övertygad om att man med forskarens kunskap och med det
            egna sunda förnuftet kommer mycket längre än om man bara läser
            vetenskapliga rapporter. Dessutom har inte Hans Göran Franck helt
            rätt. Visst finns det de som hävdar att fängelsestraffet inte
            har någon funktion. Jag vågar tillstå att båda dessa forskningsresultat
            finns. Det finns också andra som hävdar att fängelsestraffet har
            effekter och menar sig kunna visa detta. I vart fall säger mig
            mitt sunda förnuft att om man drabbas av något negativt kan det
            fungera avhållande.
          </note>
          <note>
            Hans Göran Franck frågade om jag anser att fängelse är optimalt.
            Nej, det gör jag inte. Hade jag gjort det, hade jag inte tagit
            initiativ till att tillsätta
          </note>
          <note>
            Straffsystemkommittén, som ju har som en av sina huvuduppgifter
            att komma med förslag till alternativa påföljder. Jag hade inte
            heller tagit initiativ till att se till att få samhällstjänst
            införd i hela Sverige. Detta gjorde inte ni socialdemokrater.
            Ni trodde inte tillräckligt mycket på det alternativet för att
            våga låta det gälla för hela
          </note>
          <note>
            Sverige. Om jag hade ansett att fängelse var optimalt, hade jag
            inte heller tagit initiativ till ett försök med elektronisk övervakning,
            vilket jag också i initialstadiet fått ganska mycket kritik för.
          </note>
          <note>
            Det är bara några år sedan Socialdemokraterna hade chansen men
            då inte ville lägga fram ett sådant förslag. Jag tycker att detta
            är svar nog på frågan om jag tycker att fängelse är optimalt.
            Jag anser att fängelse är nödvändigt. Men vi måste få ett bättre
            system därför att fängelse används mer än vad som egentligen skulle
            behövas om vi hade andra och bättre instrument.
          </note>
          <note>
            Kjell Eldensjö talade om det långsiktiga, vilket egentligen är
            det allra viktigaste. En långsiktig del är att åstadkomma ett
            bättre innehåll under fängelsevistelserna. Det är också en av
            de delar som
          </note>
          <note>
            Fängelseutredningen har arbetat med.
          </note>
          <note>
            Fängelseutredningen har också lagt fram förslag om hur vi skall
            komma till rätta med narkotikaproblemen på fängelserna. Jag kan
            inte i dag svara för effekterna av att man har förändrat arbetet
            med att efterforska narkotika, men
          </note>
          <note>
            Kriminalvårdsstyrelsen har skyldighet att följa upp vad dessa
            förändringar innebär.
          </note>
          <note>
            Vi håller på att arbeta med Fängelseutredningens betänkande för
            att lägga fram förslag till den långsiktiga hanteringen. Bl.a.
            på grund av narkotikaproblemen har jag samma uppfattning som Kjell
            Eldensjö, att dubbelbeläggning generellt inte kan fungera. Om
            det skall förekomma måste det vara i situationer där vi inte har
            anledning att räkna med narkotika eller våldstendenser, och enbart
            under korta strafftider.
          </note>
          <note>
            Ungdomsbrottskommittén är ett annat exempel på det arbete som
            syftar till långsiktiga förändringar.
          </note>
          <note>
            Den är i högsta grad intressant i det brottsförebyggande arbetet,
            eftersom vi enligt min mening, när det gäller kriminalpolitiken,
            har varit inhumana när vi inte på ett tidigt stadium reagerat
            när våra ungar har överskridit normerna. Om vi reagerar tidigt
            kan vi reagera milt. Men om vi låter bli att reagera gång efter
            gång riskerar vi att befästa de unga i ett felaktigt beteende.
            Sedan kanske vi är tvungna att sätta dem i fängelse. Det är ett
            misslyckande.
          </note>
          <note type="speaker">
            Anf. 119 HANS GÖRAN FRANCK (s):
          </note>
          <note>
            Herr talman! Jag anser att regeringen och justitieministern är
            inne på att föra en kriminalpolitik som i många stycken liknar
            den som andra konservativa regeringar tidigare har fört;
          </note>
          <note>
            exempelvis den som fördes under Ronald Reagans administration,
            eller under Margaret Thatchers regeringstid.
          </note>
          <note>
            Vi vet att den kriminalpolitik som bedrevs under
          </note>
          <note>
            Reaganadministrationens tioåriga period fick katastrofala följder
            för kriminalpolitiken. Den innebar en fördubbling av antalet fångar,
            med en kraftig överbefolkning av fängelserna och med fånguppror
            och massrymningar som följd. Vi har inte kommit dit, men det är
            inriktningen på politiken som i många stycken liknar nämnda politik.
            Erfarenheterna från USA och England borde bekymra Gun Hellsvik.
            Jag anser att hon lever kvar i en form av dogmatisk konservatism
            när hon talar om kriminalpolitik, med tanke på det strafftänkande
            som hon så ivrigt talar för.
          </note>
          <note>
            När det gäller frågan om det lagliga stödet, som jag ville få
            svar på, anser jag inte att man kan tillgripa fängelsestraff för
            att upprätta brottsoffret.
          </note>
          <note>
            Upprättelse av brottsoffret skall ske på annat sätt:
          </note>
          <note>
            genom skadestånd och genom hjälpinsatser till brottsoffret. Om
            man skall bestraffa en brottsling för att det skall leda till
            en upprättelse, kan man ju fråga sig hur långt man skall gå. Om
            tankar i den riktningen utvecklas kan det leda till en återkomst
            av vedergällningstänkandet.
          </note>
          <note>
            I övrigt skulle jag gärna vilja ha justitieministerns konkreta
            svar på det jag nämnde i ett tidigare inlägg om de brottsförebyggande
            åtgärderna när det gällde inskränkningarna.
          </note>
          <note type="speaker">
            Anf. 120 KJELL ELDENSJÖ (kds):
          </note>
          <note>
            Herr talman! Jag kan konstatera att justitieministern och jag
            är inne på samma linje när det gäller många av de frågor som jag
            har ställt. En plump i protokollet är möjligen det, hoppas jag,
            kortsiktiga problemet med överbeläggningen på fängelserna. Hos
            personalen finns en verklig oro.
          </note>
          <note>
            Signaler om detta kommer inte bara från ett håll, utan från flera
            anstalter. Jag ser med oro att detta tycks fortsätta under en
            tid.
          </note>
          <note>
            Anf. 121 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Det sista först, nämligen frågan om överbeläggningen.
            Det är helt klart ett problem på en del håll. Som jag nämnde i
            samband med den tidigare interpellationen beror de problemen i
            dag i första hand på att man inte var förutseende under
          </note>
          <note>
            1980-talet och byggde ut våra fängelser eller letade fram alternativa
            påföljder. Vi har inte någon överbeläggning om vi ser på hela
            tillgången av fängelseplatser. Däremot kan vi se att det under
            februari mars kommer att bli problem. Därför har kriminalvårdsstyrelsen
            fått besked om att skapa provisoriska lösningar; hyra lokaler
            eller vidta de åtgärder som de anser lämpliga.
          </note>
          <note>
            Om vi tittar framåt kan vi se att vi redan till sommaren har
            en bättre situation. Som jag sade tidigare är detta emellertid
            ett långsiktigt arbete, så det kommer att ta några år innan vi
            har byggt i kapp. Förhoppningsvis får också våra alternativa påföljder
            effekt och gör att det, så att säga, lättar i botten.
          </note>
          <note>
            Hans Göran Franck återkommer till frågan om mitt sätt att se
            på detta. Jag tycker att Hans Göran
          </note>
          <note>
            Franck skall läsa Fängelseutredningen som bygger på de direktiv
            som jag ligger bakom. Jag tycker att
          </note>
          <note>
            Hans Göran Franck skall läsa
          </note>
          <note>
            Ungdomsbrottskommitténs betänkande där man ursprungligen hade
            socialdemokratiska direktiv och där vi sedan har gjort vissa justeringar;
            men det är era egna direktiv som ligger i botten. Jag tycker att
            Hans Göran Franck skall läsa direktiven till
          </note>
          <note>
            Straffsystemutredningen. Jag tycker att Hans
          </note>
          <note>
            Göran Franck skall läsa vår brottsofferpromemoria.
          </note>
          <note>
            Den som är intresserad kan se att vi självklart har strafftänkandet
            som en del i kriminalpolitiken, men att det också är fråga om
            att hitta alternativa påföljder, skapa ett innehåll under frihetsberövandet
            och att reagera tidigt och därmed mera humant när våra ungar kommer
            på avvägar.
          </note>
          <note>
            När det gäller vedergällningstänkandet vill jag slutligen säga
            att jag inte är förvånad över att Hans
          </note>
          <note>
            Göran Franck inte tycker att jag svarar på frågan.
          </note>
          <note>
            Det beror helt enkelt på att Hans Göran Franck och jag resonerar
            från olika utgångspunkter. Därför kan mina svar självklart inte
            passa. Jag beskylls ju för att resonera utifrån mitt sunda förnuft.
            Om man anser att allt resonemang måste grunda sig på vetenskaplig
            kunskap är mina svar naturligtvis mycket egendomliga. Jag tyckte
            ändå att jag när det gäller vedergällningstänkandet var ganska
            tydlig när jag först i mitt svar, sedan i min andra kommentar,
            hänvisade till att den skada och kränkning som gärningen inneburit
            skall beaktas i straffmätningen. Jag hänvisade i min kommentar
            till 29 kap. brottsbalken. Jag sade dessutom inte att brottsoffrets
            upprättelse är syftet, men att det däremot är en effekt.
          </note>
          <note>
            När nu Hans Göran Franck på nytt tar upp vedergällningstänkandet
            vill jag påminna om att det är vedergällningstänkandet som ligger
            till grund för medborgargarden. Ett viktigt och avgörande sätt
            att motverka medborgargarden, som vi verkligen på alla sätt måste
            skydda oss mot i
          </note>
          <note>
            Sverige, är att se till att brottsoffren känner att någon annan
            har reagerat mot den oförrätt som brottsoffret har drabbats av.
            &gt; bDet är mitt resonemang med utgångspunkt bl.a. i det som kommer
            till uttryck i 29 kap. brottsbalken, men också med utgångspunkt
            i hur jag tror och -- där är jag rätt övertygad -- vet att vi
            vanliga människor reagerar och känner.
          </note>
          <note type="speaker">
            Anf. 122 HANS GÖRAN FRANCK (s):
          </note>
          <note>
            Herr talman! Detta är en viktig diskussion. Det som väl oroar
            många nu är att vedergällningstänkandet kan få en renässans både
            i lagstiftning och i rättstillämpning, men också ute på fältet.
            Det är därför jag reagerar så starkt mot alla tendenser till att
            återinföra vedergällningstänkandet. Det måste man med all kraft
            motverka.
          </note>
          <note>
            Jag vill också till justitieministern säga att det nu verkligen
            är fråga om att vidta effektiva åtgärder för att minska fångpopulationen.
            I Sverige har vi en alldeles för stor fångpopulation jämfört med
            många andra länder och i förhållande till invånarantalet.
          </note>
          <note>
            De förslag som har framlagts för att komma till rätta med detta
            är otillräckliga. Min tid medger inte att jag går in på de förslag
            som jag har nämnt som exempel i min interpellation och i flera
            tidningsartiklar. Jag vill ändå säga: Att genomföra en rad ytterligare
            straffskärpningar och att göra det i stor omfattning kan få negativa
            effekter.
          </note>
          <note>
            Visst finns det ett antal strafflatituder som är för lågt satta.
            Å andra sidan finns det straffsatser som är för höga. Det finns
            också möjligheter till depennalisering och avkriminalisering.
            Jag vill här hänvisa till Åklagarutredningens förslag. Det väsentliga
            är vad man kommer fram till sammantaget. Det gäller att göra rimliga
            avvägningar, vilket jag anser att man inte har gjort.
          </note>
          <note>
            Det är olyckligt att göra detta lappvis. Det fordras en övergripande
            hantering av frågan.
          </note>
          <note>
            Till slut vill jag säga att en ny undersökning visar att
          </note>
          <note>
            25 procent av landets fångar inte hade fast bostad när de blev
            fängslade. Hälften saknade bostad före fängelsetiden och nästan
            hälften är alkoholmissbrukare. Risken är överhängande att den
            ekonomiska politik som regeringen nu för med ökade sociala klyftor
            och en tilltagande maktlöshet som följd kan bidra till en ökad
            brottslighet. Därför är den här debatten så viktig.
          </note>
          <note>
            Anf. 123 Justitieminister GUN HELLSVIK
          </note>
          <note>
            (m):
          </note>
          <note>
            Herr talman! Hans Göran Franck påstår att Sverige ligger högt
            när det gäller fångpopulation. Det beror på hur man räknar. Vi
            skulle ju önska att vi hade ett samhälle där ingen behövde sättas
            i fängelse.
          </note>
          <note>
            Men när man talar om att vi ligger högt utgår jag ifrån att det
            är i förhållande till hur det ser ut på andra håll -- det antydde
            ju också Hans Göran
          </note>
          <note>
            Franck. Jag kan konstatera att vi i Sverige ligger ungefär i
            mitten av Västeuropasiffrorna; vi är alltså varken sämre eller
            bättre. Om vi jämför oss med
          </note>
          <note>
            USA har vi ju -- som Hans Göran Franck säkert vet -- bara en
            bråkdel av den fångpopulationen.
          </note>
          <note>
            Eftersom Hans Göran Franck på nytt nämnde USA
          </note>
          <note>
            och talade om hur det skulle kunna bli i Sverige, vill jag på
            nytt säga att vi i exempelvis
          </note>
          <note>
            Fängelseutredningen klart visar att vi vill ha ett innehåll i
            våra fängelser.
          </note>
          <note>
            Slutligen vill jag åter nämna frågan om vedergällning. Jag skulle
            vilja påstå att den som oftast tar ordet vedergällning i sin mun,
            men hävdar att det ligger i min mun, är Hans Göran Franck.
          </note>
          <note>
            Genom att man ständigt använder detta ord -- som jag aldrig använt,
            utom när jag citerat Hans Göran
          </note>
          <note>
            Franck -- kan tankarna förändras.
          </note>
          <note>
            Tänk om vi i stället skulle kunna peka på det förändringsarbete
            som tack och lov äntligen har kommit i gång, med omfattande brottsförebyggande
            åtgärder på ett tidigt stadium och på olika nivåer, inte bara
            i kriminalpolitiken, och inte försöka vinkla till det som om den
            borgerliga regeringen har för avsikt att sätta halva svenska folket
            i fängelse.
          </note>
          <note>
            Vi letar efter alternativ. Jag utgår från att Hans
          </note>
          <note>
            Göran Franck tycker att det är positivt att vi letar efter fungerande
            alternativ. Vi har under en lång tid i Sverige utnyttjat skyddstillsyn.
            Nästan alla som sitter i svenska fängelser har varit föremål för
            den vård som skyddstillsynen har inneburit. Den har inte lyckats.
            Därför säger vi i direktiven till
          </note>
          <note>
            Straffsystemkommittén att bl.a. skyddstillsynen måste vidareutvecklas
            så att man har nytta av skyddstillsynen.
          </note>
          <note>
            Överläggningen var härmed avslutad.
          </note>
          <note>
            17 § Svar på interpellation 1993/94:1 om nattågen mellan Gävle
            och Göteborg
          </note>
          <note>
            Anf. 124 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Bengt-Ola Ryttar har frågat mig om jag är beredd
            att vidta åtgärder för att förhindra att nattågsförbindelsen från
            Gävle mot
          </note>
          <note>
            Göteborg/Malmö läggs ned.
          </note>
          <note>
            Nattågstrafiken mellan Gävle och
          </note>
          <note>
            Göteborg/Malmö via Falun/Borlänge har enligt uppgifter från SJ
            under en längre tid gått med betydande underskott. De åtgärder
            som successivt vidtagits för att uppnå rimlig balans mellan kostnader
            och intäkter har inte räckt till. Under våren 1993 övervägde därför
            SJ att ställa in trafiken. Efter diskussioner sommaren 1993 med
            berörda kommuner och länsorgan i Kopparbergs län beslutade SJ
            att i första hand köra berörda tåg fram till januari 1994. Under
            mellantiden åtog sig intressenterna i Kopparbergs län att undersöka
            möjligheterna att ordna finansieringen av det årliga underskottet.
            Parallellt med detta arbetar SJ med en åtgärdsplan som har som
            syfte att reducera driftkostnaderna ytterligare och öka intäkterna
            genom mer information och reklam.
          </note>
          <note>
            Under senhösten kommer SJ och nämnda intressenter i Dalarna att
            mötas igen för genomgång av de förslag till åtgärder som parterna
            utarbetat.
          </note>
          <note>
            I enlighet med det trafikpolitiska beslutet år 1988
          </note>
          <note>
            skall SJ bedriva tågtrafik på affärsmässiga grunder.
          </note>
          <note>
            Statsmakternas uppgift är att fastställa de övergripande målen
            för SJ:s verksamhet. Detta innebär bl.a. att SJ väljer vilka järnvägslinjer
            man vill trafikera. Staten upphandlar sedan viss tid regionalpolitiskt
            angelägen interregional persontrafik som SJ beslutat lägga ner
            på företagsekonomiska grunder.
          </note>
          <note>
            Jag är mot denna bakgrund för närvarande inte beredd att vidta
            några åtgärder med anledning av
          </note>
          <note>
            Bengt-Ola Ryttars interpellation.
          </note>
          <note>
            Då Bengt-Ola Ryttar, som framställt interpellationen, anmält
            att han var förhindrad att närvara vid sammanträdet, medgav andre
            vice talmannen att Inger Hestvik fick delta i överläggningen i
            stället för interpellanten.
          </note>
          <note type="speaker">
            Anf. 125 INGER HESTVIK (s):
          </note>
          <note>
            Herr talman! Jag ber att få tacka för svaret på
          </note>
          <note>
            Bengt-Ola Ryttars interpellation. Tyvärr kunde han inte vara
            med själv och ta emot det, även om han gärna hade velat.
          </note>
          <note>
            Anledningen till den här interpellationen, som lämnades in redan
            i juli, var att SJ:s nedläggning av nattågstrafiken mellan Gävle
            och Göteborg och vidare till Malmö kom mycket plötsligt och överraskande.
            Inga kontakter hade tagits och inga överläggningar hade förts
            med vare sig länsstyrelsen eller kommunerna i Dalarna. Det var
            faktiskt en ren tillfällighet att förändringarna kom till några
            kommunföreträdares kännedom.
          </note>
          <note>
            Efter den uppvaktning som länets olika företrädare gjorde hos
            SJ i juli i år återupptogs nattågstrafiken under hösten. Nattåget
            kom emellertid aldrig med i den tidtabell som SJ ger ut. Ett nytryck
            har gjorts, men skadan är redan skedd. Människor som skulle vilja
            utnyttja nattåget har inte kunnat göra det därför att det inte
            har funnits någon information om att tåget finns.
          </note>
          <note>
            Det här kommer förstås att påverka lönsamheten för linjen under
            hösten. Inget företag kan ju sälja en vara om man inte talar om
            att den finns.
          </note>
          <note>
            Det kommer också att påverka resandestatistiken på linjen. Den
            kommer inte att ge en rättvisande bild av det verkliga behovet
            av det här tåget hos länets befolkning.
          </note>
          <note>
            Att kunna ta nattåget till Göteborg och kanske vidare till Malmö
            har inneburit en tidsbesparing för företrädare för företag, våra
            statliga verk, kommunernas och landstingets personal. Också för
            studenter och föreläsare vid vår högskola har möjligheten till
            pendling mellan högskoleorter, utan att förlora en hel arbetsdag,
            betytt mycket.
          </note>
          <note>
            Det har för alla parter varit ett ekonomiskt alternativ att ta
            tåget. Det är dessutom mer miljövänligt än bil, buss eller flyg.
          </note>
          <note>
            Nattåget fraktar inte bara personer. Nattåget fraktar också varor
            upp till det lokala näringslivet i hela Dalarna. Som turistlän
            är vi i Dalarna helt beroende av goda kommunikationer. Nattåget
            --
          </note>
          <note>
            om det marknadsförs på rätt sätt -- är en viktig tillgång för
            turistnäringen. När det gäller arbetsresor är det en tillgång
            för det lokala näringslivet, för Vägverket, Banverket osv.
          </note>
          <note>
            Därför är det med en viss besvikelse jag och andra riksdagsledamöter
            från länet konstaterat att regeringen, trots att den borde vara
            medveten om vår nattågsproblematik, i sin proposition rörande
            köp av interregional persontrafik inte tagit med sträckan Gävle--Göteborg--Malmö
            bland de sträckor som skulle kunna bli föremål för upphandling
            från statens sida.
          </note>
          <note>
            Men statsrådet har förmodligen någon förklaring till varför inte
            så skett. Det skulle vara bra att få frågan ytterligare belyst
            här och nu i kammaren.
          </note>
          <note type="speaker">
            Anf. 126 RUNE THORÉN (c):
          </note>
          <note>
            Herr talman! Anledningen till att jag vill delta i den här debatten
            en sådan här sen kvällstimma är att jag är allmänt bekymrad över
            en del av de tendenser som har visat sig hos SJ. Det säger jag
            trots att jag är en stor tillskyndare av tågtrafik och tycker
            att SJ
          </note>
          <note>
            egentligen i långa stycken har skött sig mycket bra.
          </note>
          <note>
            Det började egentligen förra året, eller om det var i våras,
            då det kom signaler om att SJ ville lägga ned sovvagnstrafiken
            mellan Göteborg och Stockholm.
          </note>
          <note>
            Jag tog då kontakt med dem genom ett telefonsamtal och då sade
            de att det bara var rykten. Sådan var inte verkligheten. Men bara
            sådana rykten är, som föregående talare sade, en risk. De kan
            ge vissa skador.
          </note>
          <note>
            I somras, när trafikutskottet var nere i Halland, nåddes vi av
            ett bud och fick läsa i Göteborgs-
          </note>
          <note>
            Posten dagen därpå att SJ krävde miljonstöd för
          </note>
          <note>
            Västkustbanan. Det är ingen liten länsjärnväg mellan två byar
            det är fråga om. Det är fråga om en stor bana som nu byggs ut
            till dubbelspår.
          </note>
          <note>
            Även där är jag bekymrad. Det är helt enkelt en tendens att människor
            börjar tro att järnväg är något dåligt. Man måste gå med håven
            för att få den att gå ihop. Det kan inte gärna få fortsätta.
          </note>
          <note>
            Jag betraktar även den bana som är aktuell i den här interpellationen,
            mellan Göteborg och Gävle, som en bana som inte skall vara föremål
            för något regionalpolitiskt stöd. Den är definitivt inte något
            som det är avsikten att kommuner, landsting och län skall betala.
          </note>
          <note>
            Idén bakom den reform som genomfördes när länstrafiken startade
            var att man via landsting och kommuner skulle vara med och betala
            för regional tågtrafik, inte för en göteborgare som skall åka
            till
          </note>
          <note>
            Gävle eller till Borlänge. Då måste det vara fråga om rikstrafik.
            Om det inte går att få trafiken att gå ihop blir det naturligtvis
            i sista hand staten som går in.
          </note>
          <note>
            Men vad jag menar är att det inte var avsikten när vi en gång
            inrättade köp av regional trafik att staten så småningom skulle
            se efter: Går det ihop? Nehej, inte det. Ja, då skall staten ta
            hand om det.
          </note>
          <note>
            Jag vet ju att Mats Odell inte får ingripa, i varje fall inte
            direkt, för då är det ministerstyre. Men jag vill ändå inför statsrådet
            klargöra att jag är oerhört bekymrad och att sådana här diskussioner
            på något sätt måste tas upp med SJ-ledningen. Så här kan det inte
            fortsätta.
          </note>
          <note>
            Jag har full respekt för att SJ säger att det finns problem med
            t.ex. Västkustbanan beroende på att man håller på att bygga om.
            Men på sikt måste det kunna bära sig och gå ihop.
          </note>
          <note>
            En vanlig affär på landsbygden, i staden eller var som helst
            kanske har hundra eller tusen varor.
          </note>
          <note>
            Några av de varorna är inte lönsamma. Men affären har dem därför
            att man vet att när Mats Odell går in och handlar vill han ha
            just den varan. Finns den där fortsätter han att handla även andra
            varor i den affären. Samma sak måste gälla för SJ.
          </note>
          <note>
            Jag vill därmed säga att om man lägger ned tågtrafiken i form
            av sovvagnståg på vissa ställen kommer människor i stället att
            flyga till Stockholm eller Göteborg. Det betyder också att de
            kommer att använda flyget åt andra hållet. Det här måste man vara
            medveten om på SJ.
          </note>
          <note>
            Herr talman! Jag vill avsluta med att säga -- fast jag vet att
            det egentligen inte hör hit och att vi inte skall diskutera detaljer
            i kammaren -- att jag tycker att
          </note>
          <note>
            SJ har börjat marknadsföra sig på ett bra sätt. Men härom måndagen
            blev jag själv tvungen att stanna hemma och fick nej till sovvagnsbiljetten
            vid en mycket sen tidpunkt kan tyckas, kl. 9. Det gick icke. Varför?
            Jo, datan kunde inte klara det.
          </note>
          <note>
            Vad jag är orolig för är att det gick en tom sovvagnskupé som
            efterfrågades. Självklart måste det vara möjligt med den teknik
            vi har i dag att kunna klara detta. Jag tycker alltså att SJ även
            där borde se över sina rutiner så att man både marknadsför sig
            och ger en service som gör att man verkligen utnyttjar alla möjligheter.
          </note>
          <note>
            Anf. 127 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Inger Hestvik är bekymrad över att den här sovvagnsförbindelsen
            har tagits bort. Det är alldeles riktigt att den försvann ur datorerna,
            men enligt vad jag har fått uppgift om har den numera kommit tillbaka,
            även om det lär vara så att vissa resebyråer inte har tillgång
            till detta genom någon datateknisk konstruktion som jag inte kan
            redogöra för här och nu. Det är inte heller min uppgift att göra
            det. Dock har SJ varit så förutseende att detta inför nästa period
            redan finns inne i systemet.
          </note>
          <note>
            Nu pågår förhandlingar mellan SJ och regionen.
          </note>
          <note>
            Men jag vill gärna säga, Inger Hestvik, att för att komma med
            i en upphandling bör initiativet komma från regionen och vända
            sig till statens förhandlingsman. Jag är övertygad om att det
            kommer att ske i det här fallet.
          </note>
          <note>
            Nu råkar det vara så att just i dag går motionstiden ut på den
            proposition om köp av s.k. olönsam järnvägstrafik som regeringen
            har lagt fram. Det har alltså ända fram till i dag varit möjligt
            att även lägga fram förslag till en annan upphandling än den som
            är föreslagen av förhandlingsmannen och regeringen.
          </note>
          <note>
            Jag vill också kommentera det Rune Thorén sade.
          </note>
          <note>
            Han är bekymrad över tendenser inom SJ. Låt mig bara säga att
            den generella metod som regeringen och även riksdagen tillämpar
            här är att fortsätta med en avreglering, att se till att verksamheten
            blir ännu effektivare, ännu mer resurssnål och kostnadseffektiv.
          </note>
          <note>
            Vi skall alltid påminna oss, tycker jag, att SJ
          </note>
          <note>
            förmodligen är Europas mest effektiva järnvägsföretag. Men det
            räcker inte. Nu gör vi den största järnvägssatsningen i Sverige
            sedan 1860-
          </note>
          <note>
            talet. Då är det inte tillräckligt att satsa på hårdvaran. Vi
            måste också se till att vi får fram en ytterligt kostnadseffektiv
            drift på den här infrastrukturen. Den princip som vi har valt
            är att staten står för hela infrastrukturkostnaden för järnvägen
            på samma sätt som vi gör i vägnätet.
          </note>
          <note>
            Sedan måste det vara effektiva och konkurrenskraftiga operatörer
            som trafikerar den här infrastrukturen. Vägen att komma till rätta
            med de här sakerna är att avreglera och släppa in flera operatörer
            som kan se till att verksamheten blir alltmer effektiv. På det
            sättet kommer järnvägens konkurrenskraft att öka undan för undan.
          </note>
          <note type="speaker">
            Anf. 128 INGER HESTVIK (s):
          </note>
          <note>
            Herr talman! Jag kan glädja statsrådet med att vi socialdemokrater
            från länet, liksom socialdemokraterna i trafikutskottet, har väckt
            motioner med förslag om att nattåget på sträckan vi diskuterar
            skall tas med bland de sträckor som blir föremål för upphandling
            från statens sida. Vi får hoppas att resultatet blir positivt.
          </note>
          <note>
            Vi tycker nämligen att vi uppfyller kraven för statlig upphandling.
            Som det står i svaret jag fick:
          </note>
          <note>
            ''regionalpolitiskt angelägen interregional persontrafik som
            SJ beslutat lägga ner på företagsekonomiska grunder.'' Det är
            där vi tycker att vi står just i dag.
          </note>
          <note>
            Men jag tror att med rätt marknadsföring från SJ:s sida och med
            riktig information till länet kommer nattågstrafiken att stå på
            egna ben i vår region.
          </note>
          <note>
            Ett av de verk som statsrådet har under sitt beskydd, Vägverket,
            har liksom övriga intressenter i länet uttryckt sin ängslan över
            indragningshotet.
          </note>
          <note>
            De har ca 600 anställda i regionen. Nattåget Gävle--
          </note>
          <note>
            Göteborg och vidare till Malmö är ett av de transportslag som
            krävs för att Vägverket skall kunna fullgöra sina uppgifter på
            ett rationellt sätt.
          </note>
          <note>
            Nu kommer statsrådet att få möjlighet att ta till sig ytterligare
            motiveringar och synpunkter som styrker nattågets bevarande. Det
            kommer en uppvaktning som man tagit initiativ till i länet. Den
            kommer tydligen om ett par veckor. Jag hoppas att det så småningom
            skall bli ett positivt besked fram till det att vi står på egna
            ben.
          </note>
          <note type="speaker">
            Anf. 129 RUNE THORÉN (c):
          </note>
          <note>
            Herr talman! Jag delar helt statsrådets uppfattning om att den
            stora miljardsatsningen skall ge förutsättningar för en bra tågtrafik.
            Jag har just en artikel om miljardsatsningar på järnvägar framför
            mig. Jag är inte helt övertygad om att en avreglering kommer att
            ge allt. Det har ju inte skett på en del andra områden, som Mats
            Odell väl känner till. Taxi fungerar ju fortfarande inte bra.
          </note>
          <note>
            Men det är med det, som med så mycket annat i politiken, att
            pendeln svänger alltför starkt.
          </note>
          <note>
            Det är nog inte så dumt om SJ har litet av gungor och karusell
            och att de tillåts ha det. Det är bra om de tjänar pengar på en
            del saker, men de måste också satsa en del i avvaktan på att det
            skall gå ihop. Jag är orolig över tendenser där man börjar tala
            om att det inte går riktigt ihop. Då åker inte folk heller. Det
            är oerhört viktigt att vi har detta.
          </note>
          <note>
            Jag tror att den som åker nattåg åt ett håll, kanske åker X 2000
            eller något annat åt andra hållet. Om man inte har chansen att
            åka nattåg, vilket jag själv tycker är utomordentligt bra, är
            det risk att man går över till flyg.
          </note>
          <note>
            Vi som politiker har skyldighet att se detta litet mera ur samhällsekonomisk
            synpunkt och inte bara ur företagsekonomisk synpunkt. Jag såg
            i artikeln om satsningar på Västkustbanan att de sade att de kanske
            skulle köra buss i stället och flyga på långa sträckor. Det vore
            fullständigt horribelt. Vilken miljö skulle vi då få? Det är självklart
            att vi skall utnyttja de, som jag tycker, vällovliga satsningar
            vi har gjort på järnvägen och spåren genom att köra bra tåg både
            på nätterna och på dagarna.
          </note>
          <note>
            Jag hoppas att vi kommer överens om det och slipper att läsa
            dessa nedläggningshot. Jag hoppas att det mesta skall kunna gå
            utan några speciella pengar, inte från staten och absolut inte
            från kommuner och landsting. Deras sak är att satsa på länstrafiken,
            inte på dessa saker.
          </note>
          <note>
            Anf. 130 Kommunikationsminister MATS
          </note>
          <note type="speaker">
            ODELL (kds):
          </note>
          <note>
            Herr talman! Jag delar i stort Rune Thoréns synpunkter. Vi skall
            bara komma ihåg att det är mycket dyrt att köra sovtåg. Jag kan
            berätta att när det gäller statens upphandling, som är knappt
            450
          </note>
          <note>
            miljoner kronor, står sovvagnstrafiken till övre
          </note>
          <note>
            Norrland för ungefär en tredjedel av ersättningen för det olönsamma
            nätet. Det är alltså mycket dyrt.
          </note>
          <note>
            Kostnadsutvecklingen på det här området är dess värre också ogynnsam.
            Statens förhandlare för köp av interregional persontrafik på järnväg
            kommer att närmare studera resandeutvecklingen, biljettpriser
            och underskott inför kommande upphandlingar. Detta är ett mycket
            kostnadskrävande sätt att transportera människor.
          </note>
          <note>
            Därför är det nödvändigt att vi kan fortsätta att göra den mer
            kostnadseffektiv i framtiden.
          </note>
          <note>
            Herr talman! I övrigt är dessa förhandlingar avslutade, och riksdagen
            skall nu fatta beslut om det kommande årets trafik. När det gäller
            den aktuella nattågsförbindelse som Bengt-Ola Ryttar nämner i
            sin interpellation, finns det mycket goda förutsättningar att
            regionen och SJ kommer fram till en uppgörelse för den kommande
            perioden.
          </note>
          <note>
            Inför nästa period kommer man att vända sig till den statliga
            förhandlingsmannen.
          </note>
          <note>
            Överläggningen var härmed avslutad.
          </note>
          <note>
            18 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Propositionerna
          </note>
          <note>
            1993/94:40 till näringsutskottet
          </note>
          <note>
            1993/94:81 till utrikesutskottet
          </note>
          <note>
            19 § Bordläggning
          </note>
          <note>
            Anmäldes och bordlades
          </note>
          <note>
            Redogörelse
          </note>
          <note>
            1993/94:RFK1 Riksdagens förvaltningskontors redogörelse för verksamhetsåret
            1992/93
          </note>
          <note>
            Motioner
          </note>
          <note>
            med anledning av prop. 1993/94:52 Skärpta åtgärder mot människosmuggling
          </note>
          <note>
            1993/94:Sf2 av Berith Eriksson m.fl. (v)
          </note>
          <note>
            1993/94:Sf3 av Ian Wachtmeister och Lars Moquist
          </note>
          <note>
            (nyd)
          </note>
          <note>
            med anledning av prop. 1993/94:56 Sänkt tulltillägg m.m.
          </note>
          <note>
            1993/94:Sk1 av Britta Bjelle (fp)
          </note>
          <note>
            med anledning av skriv. 1993/94:13 Redovisning av
          </note>
          <note>
            Allmänna pensionsfondens verksamhet år 1992
          </note>
          <note>
            1993/94:N2 av Ian Wachtmeister m.fl. (nyd)
          </note>
          <note>
            20 § Anmälan om interpellation
          </note>
          <note>
            Anmäldes att följande interpellation framställts
          </note>
          <note>
            den 27 oktober
          </note>
          <note>
            1993/94:47 av Lars Hedfors (s) till statsrådet Bo
          </note>
          <note>
            Lundgren om ändringar i skattesystemet m.m.:
          </note>
          <note>
            Under senare tid har ett stort antal förslag till ändringar i
            skattesystemet presenterats. Det har skett i form av utredningsförslag,
            lagrådsremisser, propositioner eller debattinlägg av regeringsmedlemmar.
            Gemensamt för i stort sett alla förslagen är att de strider mot
            viktiga principer i skattereformen.
          </note>
          <note>
            Meningen med reformen var ju att vi skulle få ett enhetligt,
            likfomigt och rättvist skattesystem.
          </note>
          <note>
            Inkomster av tjänst, näringsverksamhet och kapital skulle skiljas
            åt. Avdragsmöjligheterna skulle minskas, och tidigare skattefria
            inkomster skulle beskattas. Meningen var också att skatten på
            inkomst av kapital och inkomst av tjänst skulle beskattas likvärdigt.
          </note>
          <note>
            Nu har vi fått uppleva hur regeringen har sänkt kapitalskatten
            kraftigt och planerar gå vidare på den vägen genom dramatiska
            sänkningar av såväl aktievinstskatten som utdelningsskatten. Det
            är ett flagrant brott mot en av de viktigaste förutsättningarna
            för att skattereformen över huvud taget skulle kunna genomföras,
            nämligen kravet på en rättvis och likformig beskattning av arbete
            och kapital.
          </note>
          <note>
            Vidare har momssystemet urholkats genom att vi i dag har fått
            tre olika skattesatser. Det blir därigenom svårt att administrera
            för såväl skattemyndigheter som dem som skall hantera momsen,
            dvs. affärer och andra företag. Systemet inbjuder dessutom till
            fusk och ställer stora krav på kontrollerande myndigheter.
          </note>
          <note>
            Det värsta av allt är nog ändå att man nu också ger sig på tjänsteinkomstbeskattningen
            och tydligen har för avsikt att införa ett stort antal nya avdragsmöjligheter.
            Det började med det olycksaliga ROT-avdraget, som drevs igenom
            i riksdagen med minsta möjliga majoritet.
          </note>
          <note>
            Alldeles bortsett från att detta avdrag nu har utvecklat sig
            till något som bra mycket påminner om ett fiasko, så har det tydligen
            också blivit startsignalen för en intensiv avdragsdebatt: Under
            sommaren framförde framträdande medlemmar av regeringen krav på
            avdragsmöjligheter för dem som anställde hembiträden (den s.k.
            pigdebatten).
          </note>
          <note>
            En statlig utredning har föreslagit att man skall få göra avdrag
            för ideella gåvor. En annan utredning föreslår, på direkt uppmaning
            av regeringen, att man skall få göra s.k. riskkapitalavdrag.
          </note>
          <note>
            Nu har regeringen också, efter många om och men, bestämt sig
            för att införa ett vårdnadsbidrag. Det förslaget lär åtföljas
            av ett krav på avdrag för barnomsorgskostnader.
          </note>
          <note>
            Det avdrag som förmodligen kommer att ställa till med störst
            bekymmer är dock det förslag om fem års avdragsrätt för underskott
            i nystartade företag mot inkomst av tjänst som återfinns i lagrådsremissen
            om företagsbeskattning. Här handlar det inte bara om ett nytt
            och svåradministrerat avdrag utan också om ett brott mot den viktiga
            principen att olika inkomstslag skall hållas isär. Om det förslaget
            genomförs blir fältet åter fritt för avancerade skattemanipulationer
            och nolltaxering.
          </note>
          <note>
            Över huvud taget leder förslagen till ökade orättvisor, ökad
            skatteplanering, kontrollproblem och administrativa svårigheter.
            Det lär också bli svårare att i framtiden använda sig av den förenklade
            självdeklarationen.
          </note>
          <note>
            Tidningen Dagens Industri hade för någon vecka sedan en ledare
            om just hotet mot skattereformen.
          </note>
          <note>
            Den ledaren avslutades med en mycket berättigad fråga: ''Vem,
            mer än skattekonsulterna, gynnas av ett nytt avdragsraseri?''
          </note>
          <note>
            Med anledning av vad som ovan anförts vill jag ställa följande
            frågor till statsrådet Bo Lundgren:
          </note>
          <note>
            1. Avser regeringen att ge Riksskatteverket ytterligare resurser
            för att klara det merarbete som blir följden av ovanstående förändringar?
            2. Vad kommer att hända med den förenklade självdeklarationen?
            3. Blir det över huvud taget möjligt att upprätthålla skattereformens
            principer om enhetlighet, likformighet och rättvisa? 4. Vilka
            åtgärder avser statsrådet vidta för att möjliggöra att den kommitté
            (KUSK) som nu arbetar med en utvärdering av skattereformen skall
            kunna fortsätta sitt arbete, när förutsättningarna för arbetet
            ständigt ändras?
          </note>
          <note>
            21 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 27 oktober
          </note>
          <note>
            1993/94:97 av Catarina Rönnung (s) till arbetsmarknadsministern
            om sysselsättningen i
          </note>
          <note>
            Vetlanda kommun:
          </note>
          <note>
            Vetlanda kommun, centrum för småhusbranschen, är hårt drabbad
            av arbetslöshet av långsiktig och strukturell art. 11,7 % av invånarna
            saknar för närvarande reguljär anställning. År 1990 var 2 700
          </note>
          <note>
            personer sysselsatta i träindustrin inom kommunen. Beräknat antal
            anställda vid årsskiftet
          </note>
          <note>
            1993/94 kommer att vara ca 250. Vad Vetlanda behöver är nya framtidsinriktade
            satsningar.
          </note>
          <note>
            Marknads- och mediaakademien i färd med att etablera sig fyller
            dessa krav.
          </note>
          <note>
            Avser regeringen att stödja detta projekt som backas upp av länsstyrelsens
            styrelse och kommunen?
          </note>
          <note type="speaker">
            1993/94:98 av Rune Thorén (c) till näringsministern om en fusion
            mellan Renault och Volvo:
          </note>
          <note>
            Den föreslagna fusionen mellan Renault och Volvo tilldrager sig
            nu ett mycket stort intresse, såväl i massmedierna som vid möte
            människor emellan.
          </note>
          <note>
            Av naturliga skäl kanske oron är särskilt stor i
          </note>
          <note>
            Västsverige. De båda företagen har samarbetat sedan flera år
            tillbaka, vilket varit till gagn för båda företagen. Genom den
            planerade ägargemenskapen åstadkommes rationaliseringar och möjligheter
            att stärka sig i konkurrensen med andra biltillverkare. Så långt
            är allt bra. Problemet torde bestå i att i dag finns mig veterligen
            inga garantier för att Renault kommer att säljas ut. Det finns
            heller inga garantier för att försäljningen i så fall kommer att
            ge privata ägare makten i Renault.
          </note>
          <note>
            Genom fjärde AP-fonden är svenska folket storägare i AB Volvo.
          </note>
          <note>
            Mot denna bakgrund vill jag fråga statsrådet om han är beredd
            att inför riksdagen och därmed också svenska folket redovisa regeringens
            syn på den föreslagna fusionen mellan Renault och Volvo.
          </note>
          <note type="speaker">
            1993/94:99 av Berit Löfstedt (s) till statsministern om bevarande
            av flygteknisk kompetens:
          </note>
          <note>
            Sedan hösten 1992 har 1 047 anställda på Saab
          </note>
          <note>
            Aircraft i Linköping varslats om uppsägning. Varsel har lagts
            vid fyra tillfällen varav det senaste fredagen den 22 oktober.
            Detta senaste varsel omfattade 500 arbetare och tjänstemän. De
            flesta av de först varslade går inom kort ut i öppen arbetslöshet.
          </note>
          <note>
            Den högteknologiska flygindustrin i Linköping är unik i landet.
            Eftersom statsministern nyligen besökt Saab Aircraft bör han ha
            särskild insikt i denna fråga. En omfattande friställning från
            denna verksamhet innebär stora kompetensförluster.
          </note>
          <note>
            Jag vill nu fråga statsministern:
          </note>
          <note>
            Vilka åtgärder är statsministern beredd att vidta för att behålla
            och utveckla den unika nationella kompetens inom det flygtekniska
            området som finns i Linköping?
          </note>
          <note>
            22 § Kammaren åtskildes kl. 20.00.
          </note>
          <note>
            Förhandlingarna leddes
          </note>
          <note>
            av andre vice talmannen från sammanträdets början t.o.m. 5 §
            anf. 7 (delvis),
          </note>
          <note>
            av talmannen därefter t.o.m. 8 § anf. 35 (delvis),
          </note>
          <note>
            av andre vice talmannen t.o.m. 11 § anf. 66 (delvis),
          </note>
          <note>
            av tredje vice talmannen 14 § anf. 97 (delvis) och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
