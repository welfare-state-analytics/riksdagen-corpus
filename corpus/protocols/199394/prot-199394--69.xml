<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--69</head>
          <docDate when="1994-03-03">1994-03-03</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 25 februari.
          </note>
          <note>
            2 § Meddelande om svar på interpellation
          </note>
          <note>
            Till riksdagen hade inkommit följande skrivelse:
          </note>
          <note>
            Interpellation 1993/94:95
          </note>
          <note>
            Till riksdagen
          </note>
          <note>
            Beträffande interpellation 1993/94:95 av Lars
          </note>
          <note>
            Werner (v) om byggkrisen får jag meddela att jag inte kan besvara
            denna inom föreskrivna fyra veckor.
          </note>
          <note>
            Skälet härtill är att regeringen har en konferensdag den 24 mars.
            Ny tid har därför satts till den 25 mars.
          </note>
          <note>
            Stockholm den 1 mars 1994
          </note>
          <note>
            Statsrådet Bo Lundgren (m)
          </note>
          <note>
            3 § Svar på interpellation 1993/94:89 om
          </note>
          <note>
            Sydafrika
          </note>
          <note>
            Anf. 1 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Hans Göran Franck har frågat mig:
          </note>
          <note>
            1. Vilka konkreta planer regeringen har för att med svenska valobservatörer
            och andra insatser bistå den oberoende valkommissionen i Sydafrika
            i syfte att genomföra fria och rättvisa val i slutet av april
            i år,
          </note>
          <note>
            2. På vilket sätt regeringen vill verka för att förstärka den
            nationella fredsbevarande styrkan och FN:s observatörsgrupp UNOMSA,
          </note>
          <note>
            3. Vilket ytterligare stöd regeringen vill föreslå för att motverka
            det politiska våldet och för att hjälpa offren för våld, hot och
            trakasserier,
          </note>
          <note>
            4. På vilket sätt regeringen för svensk del och på det internationella
            planet vill verka för strävandena att återuppbygga Sydafrika,
            samt
          </note>
          <note>
            5. Hur regeringen vill verka för dödsstraffets avskaffande i
            Sydafrika.
          </note>
          <note>
            Den 22 december i fjol antog det sydafrikanska parlamentet med
            överväldigande majoritet den övergångsförfattning som efter många
            och komplicerade överläggningar förhandlats fram mellan i huvudsak
            ANC och det regerande
          </note>
          <note>
            Nationalistpartiet. Därmed gick de sista formella resterna av
            apartheidsystemet i graven.
          </note>
          <note>
            Men utvecklingen mot demokrati i Sydafrika har inte varit smärtfri.
            Den har engagerat inte enbart sydafrikaner utan också det internationella
            samfundet. Att möta de förväntningar som nu finns på märkbara
            förbättringar av vardagslivets hårda villkor kommer att bli en
            av den nya regeringens stora utmaningar.
          </note>
          <note>
            Utvecklingen i Sydafrika är nu inne i ett kritiskt och känsligt
            skede. Förhandlingar pågår fortfarande för att få alla partier
            med i valet. Efter mitt besök nyligen i Sydafrika är det min förhoppning
            att alla de ansträngningar som nu görs för att säkra demokratiseringsprocessen
            och valet i april skall krönas med framgång.
          </note>
          <note>
            Regeringen har nyligen fattat beslut om en svensk valobservatörsinsats
            på 30 personer. Dessa skall ingå i den av FN på det sydafrikanska
            övergångsrådets begäran samordnade internationella observatörsinsatsen.
          </note>
          <note>
            Därutöver har FN för sin egen operativa verksamhet bett Sverige
            tillhandahålla ytterligare ca 35 valövervakare. Vi har ställt
            oss positiva till denna framställan. SIDA har dessutom beslutat
            att via FN:s särskilda Trust Fund finansiera valobservatörsinsatser
            från afrikanska länder.
          </note>
          <note>
            Sverige bistår vidare en rad svenska enskilda organisationer,
            engagerade i freds- och snart även valövervakning i Sydafrika.
            Deras arbete bedrivs i nära samverkan med den oberoende valkommissionen
            och omfattar även väljarutbildning. Även svenska riksdagsledamöter
            kommer att engageras som valobservatörer, bl.a.
          </note>
          <note>
            genom African-European Institute, som är nära knutet till AWEPA.
          </note>
          <note>
            Både FN:s säkerhetsråd och generalförsamling har godkänt generalsekreterarens
            förslag om att utvidga UNOMSA:s mandat till att även omfatta valövervakningsinsatser.
            Regeringen välkomnar givetvis en sådan åtgärd. Generalförsamlingen
            har redan godkänt den budget på ca 30 miljoner US-
          </note>
          <note>
            dollar som den utökade insatsen beräknas kräva.
          </note>
          <note>
            När det gäller den nationella fredsbevarande styrkan vill jag
            gärna nämna att jag under mitt besök i Sydafrika hade tillfälle
            att beröra denna fråga med bl.a. ANC:s ledning. Jag fick därvid
            intrycket att uppbyggandet av styrkan går långsamt. Den tycks
            för dagen endast ha ett symboliskt värde, och det förefaller dessutom
            tveksamt om den hinner nå full kapacitet till april.
          </note>
          <note>
            Säkerheten vid valen är i första hand en fråga för sydafrikansk
            polis och militär, men skulle Sydafrika i ett senare skede begära
            att t.ex. FN engagerar sig i fredsstyrkan, kommer regeringen givetvis
            att pröva på vilket sätt Sverige kan delta, exempelvis med utbildning
            och träning.
          </note>
          <note>
            Herr talman! Åtgärder för att förebygga det politiska våldet
            utgör en förutsättning för att demokratiseringsprocessen i Sydafrika
            skall lyckas och för att valet skall kunna genomföras på ett tillfredsställande
            sätt. Bland aktuella konkreta svenska insatser, som finansieras
            av SIDA, vill jag främst nämna fredsövervakningsprojektet
          </note>
          <note>
            PEMSA, där 16 enskilda organisationer i Sverige gått samman och
            rekryterat ett sextiotal svenska fredsobservatörer.
          </note>
          <note>
            Andra organisationer i Sydafrika som får svenskt bistånd är t.ex.
            NIM, Network of Independent
          </note>
          <note>
            Monitors, och EMPSA, Ecumenical Monitoring
          </note>
          <note>
            Programme in South Africa, vilka båda omnämns i
          </note>
          <note>
            Hans Göran Francks interpellation.
          </note>
          <note>
            Sverige bistår också offren för det politiska våldet med bl.a.
            rättshjälp. Genom svenskt stöd via exempelvis Legal Resources
            Centre, South African
          </note>
          <note>
            Legal Defence Fund och Lawyers for Human
          </note>
          <note>
            Rights kan de som drabbats av övergrepp få både juridisk hjälp
            och ekonomiskt stöd.
          </note>
          <note>
            Raoul Wallenberg Institutet samarbetar sedan 1993
          </note>
          <note>
            med University of the Western Cape för att främja tillkomsten
            av en poliskår i Sydafrika, präglad av demokratiska värderingar
            och respekt för de mänskliga rättigheterna.
          </note>
          <note>
            Sverige stöder också Internationella
          </note>
          <note>
            Rödakorskommitténs arbete med våldsbekämpning i Sydafrika.
          </note>
          <note>
            Herr talman! Regeringen har i budgetpropositionen 1993/94 angett
            riktlinjerna för ett brett utvecklingssamarbete med ett demokratiskt
            styrt Sydafrika. Syftet med detta samarbete bör vara att bidra
            till en fördjupad demokratisering i landet och slå vakt både om
            de mänskliga rättigheterna och om en fungerande marknadsekonomi.
          </note>
          <note>
            Det framtida biståndet till Sydafrika, som dessutom även i fortsättningen
            kommer att omfatta satsningar inom både undervisnings- och miljöområdet,
            är nu föremål för dialog mellan UD
          </note>
          <note>
            och de svenska biståndsorganen. Efter valet kommer överläggningar
            om det svenska biståndet att äga rum med den nya sydafrikanska
            regeringen.
          </note>
          <note>
            Sverige verkar för ett avskaffande av dödsstraffet, och detta
            gäller givetvis också när det utövas i
          </note>
          <note>
            Sydafrika. Vid mina samtal i Pretoria med den sydafrikanske utrikesministern
            hade jag tillfälle att redogöra för den svenska inställningen
            i denna fråga. Jag redovisade också vår ståndpunkt för ledningen
            i ANC, som ju officiellt är emot dödsstraffet. Vi kommer även
            fortsättningsvis att i våra officiella kontakter med Sydafrika
            att verka för ett avskaffande av straffet.
          </note>
          <note>
            I detta sammanhang skulle jag vilja nämna att
          </note>
          <note>
            Sverige deltar aktivt i FN:s arbete för de mänskliga rättigheterna
            i Sydafrika. Sverige står sålunda tillsammans med andra nordiska
            länder för första gången som medförslagsställare till en resolution,
          </note>
          <note>
            Situation of Human Rights in South Africa, i FN:s
          </note>
          <note>
            MR-kommission. Vi kommer att noga följa arbetet både i kommissionen
            och på andra sätt.
          </note>
          <note type="speaker">
            Anf. 2 HANS GÖRAN FRANCK (s):
          </note>
          <note>
            Herr talman! Jag ber att få tacka utrikesministern för det utförliga
            och i huvudsak positiva svaret på den interpellation som jag har
            ställt.
          </note>
          <note>
            I detta sammanhang kan jag nämna att den är framställd tillsammans
            med ett antal svenska riksdagsledamöter från olika partier som
            nyligen har besökt Sydafrika. Det är av stort värde i dag att
            både svenska riksdagsledamöter och utrikesministern har färska
            intryck från besök i
          </note>
          <note>
            Sydafrika.
          </note>
          <note>
            Som utrikesministern sade i sitt svar är det just de formella
            resterna av apartheidsystemet som går i graven. Det är angeläget
            att markera ordet formella. Det är ju inte svårt att vid ett besök
            konstatera att det politiska systemet och rättssystemet i Sydafrika
            fortfarande är belastat av arvet från apartheid.
          </note>
          <note>
            Det kommer nog att ta lång tid innan man kan utrota, eller avskaffa,
            apartheids faktiska innehåll, som har medfört så stort lidande
            för befolkningen i
          </note>
          <note>
            Sydafrika.
          </note>
          <note>
            Det är också som utrikesministern sade att förväntningarna nu
            är mycket stora på vad en förändring kan åstadkomma, kanske t.o.m.
          </note>
          <note>
            överdrivna ibland.
          </note>
          <note>
            Det är därför som det är så oerhört viktigt i den här situationen
            att vi gör alla ansträngningar som är möjliga, inte bara för att
            kunna säkra ett fritt och rättvist val utan också att understödja
            de demokratiska krafterna i Sydafrika för att landet skall kunna
            utvecklas politiskt, ekonomiskt, socialt och kulturellt.
          </note>
          <note>
            Det finns så väldigt mycket som är eftersatt i detta land. Därför
            räcker det inte med bara de svenska ansträngningarna, utan det
            gäller för Sverige att i alla olika sammanhang, i de internationella
            fora, verka för att få till stånd ett effektivt och värdefullt
            samarbete till stöd för Sydafrika i den nya era landet kommer
            i.
          </note>
          <note>
            Ett särskilt problem som jag vill poängtera är att det efter
            det val som nu kommer att äga rum i slutet av april inte blir
            ett bakslag, en backlash, utan att verkligen utvecklingen efter
            valet går i rätt riktning.
          </note>
          <note>
            Man kan inte bortse från risken av att det uppträder dåliga förlorare
            i det här valet som sedan t.o.m. kan öka det våld som nu gastkramar
            Sydafrika.
          </note>
          <note>
            Låt mig därutöver göra några korta kommentarer till de olika
            punkterna. Jag går då först till punkten
          </note>
          <note>
            1. Jag vill i det här sammanhanget framför allt framhålla att
            Sydafrika är ett geografiskt stort land.
          </note>
          <note>
            För valövervakningen behövs det verkligen ett mycket stort antal
            valövervakare, framför allt för att kunna nå ut på landsbygden.
            Där finns det många stora problem med information och utbildning,
            och det är därför jag vill särskilt markera vikten av att Sverige
            nu på allt sätt verkar för att även andra länder gör ökade ansträngningar
            för att valövervakningen skall kunna bli så effektiv som möjligt.
          </note>
          <note>
            När det gäller den andra punkten kunde vi ju konstatera att det
            FN-organ som finns där spelade en alltför passiv roll. T.o.m.
            samarbetet med organ i Sydafrika var otillräckligt. Det är därför
            som det är bra att mandatet nu utvidgas, men det kan förmodligen
            bli så kritiskt att det behövs inte bara en utvidgning av den
            nationella fredsbevarande styrkan utan också att FN behöver sända
            en fredsbevarande styrka.
          </note>
          <note>
            Låt mig till slut säga att det är angeläget att de frivilliga
            insatser som görs och som är mycket viktiga får allt tänkbart
            stöd.
          </note>
          <note>
            På punkten 4 vill jag säga att det kanske inte är marknadsekonomi
            som det är brist på, utan det är snarare en brist på insatser
            för utveckling och tillväxt i Sydafrika. Det är där stödet framför
            allt behövs.
          </note>
          <note type="speaker">
            Anf. 3 MARGARETA VIKLUND (kds):
          </note>
          <note>
            Herr talman! Jag får också tacka för interpellationssvaret.
          </note>
          <note>
            Det jag främst kopplar ihop med Sydafrika just nu är det oerhörda
            hatet mellan olika grupper, det brutala våldet och framför allt
            polisens brutalitet och snabbhet att ta till vapen, den stora
            fattigdomen för den största delen av befolkningen, att apartheid
            -- trots att den enligt lag är förbjuden -- är så tydlig och oerhört
            diskriminerande, ofriheten och rädslan, men också en okuvlig orädsla
            och vilja att göra något åt våldet och för demokrati och rättvisa.
          </note>
          <note>
            Ett exempel skulle jag vilja berätta om.
          </note>
          <note>
            På vår gemensamma resa där nere färdades vi på väg till Tokoza
            med Piece Action, en fredsorganisation. Just när vi passerar Phola
            Park ser vi en trafikpolisbil stå med blinkande blåljus på höjden
            av en vägbro. Poliser står där med dragna vapen, och vi förstår
            att något har hänt. Vi stannar, och på gräsfältet mellan vägbron
            och slumstaden
          </note>
          <note>
            Phola Park springer ett par poliser med en polishund. En polis
            står stilla i gräset. Phola Park är ett starkt ANC-fäste som ofta
            hamnar i sammandrabbningar med polisen, fick vi reda på.
          </note>
          <note>
            Jag sköt honom i benen med två skott på 200 meters avstånd, skryter
            den vite trafikpolisen, medan han laddar om sin revolver. Han
            byter minst fyra patroner.
          </note>
          <note>
            Han var beväpnad med ett gevär och tänkte stjäla en bil på motorvägen
            nedanför, fortsätter polisen, som stolt låter sig fotograferas
            medan han laddar om sin pistol.
          </note>
          <note>
            Vi blir vittne till hur polisen sedan lyfter upp en svart man
            som legat skjuten i gräset nedanför vägrenen. Han tycks först
            vara död, eftersom de släpar honom över gräset och stenrösen,
            precis som om han vore ett villebråd. När han släpas över vägräcket,
            ser vi att han lever.
          </note>
          <note>
            Ungefär samtidigt som mannen dras upp på vägen kommer en i ordets
            alla bemärkelser stor kvinna, en svart kvinna, helt plötsligt
            in i sammanhanget.
          </note>
          <note>
            Hon forcerar alla hinder och ställer sig mitt i samlingen av
            poliser och oss vittnen. Hon skäller ut poliserna med en dynamisk
            kraft som jag nästan aldrig har varit med om.
          </note>
          <note>
            Kvinnan frågade, som vi hade gjort tidigare, var den skjutnes
            vapen var, var bilen som blivit överfallen fanns och varför man
            inte kontaktat ortens polis eller någon representant för den svarte
            mannen. Plötsligt blev alla de skjutglada vita männen mindre än
            små barn, tyckte jag. De svarade inget utan stod där bara generade
            med fåniga flin över ansiktena.
          </note>
          <note>
            Det visade sig att kvinnan var en av ANC-ledarna i trakten. Hon
            fick oss alla med till polisstationen som vittnen. Där satt vi
            någon timme tills vi fick klart för oss att polisen tog sig an
            fallet.
          </note>
          <note>
            Jag trodde ett tag att vi genom vår närvaro hade räddat den skjutne
            mannen från döden, men jag fick reda på i går att han var så allvarligt
            skadad, träffad i ryggen, att han dog på sjukhuset.
          </note>
          <note>
            Herr talman! Den politik som tidigare har förts i
          </note>
          <note>
            Sydafrika har också inneburit att familjer har splittrats. Det
            sydafrikanska systemet har inneburit att den svarta manliga arbetskraften
            har behövts i bl.a. gruvorna. Därför har man tagit hand om den
            och låtit männen bo i Hotels, ungkarlshotell.
          </note>
          <note>
            Landets ekonomiska system har inte fungerat om inte familjerna
            splittrats.
          </note>
          <note>
            Kvinnorna har fått stå för familjens sammanhållning i hemlandet
            och männen tjänat landet inom industrin. Det har slagit hårt mot
            kvinnan, som ofta har blivit ensamförsörjare.
          </note>
          <note>
            Enligt WHO har de splittrade familjerna också blivit en viktig
            faktor för spridandet av HIV/aids.
          </note>
          <note>
            När nu Sydafrika står inför en stor omdaningsprocess, är det
            viktigt att kvinnan får en betydande roll i det ekonomiska och
            samhälleliga systemet. Är utrikesministern beredd att medverka
            till att de sydafrikanska familjerna inte splittras och att kvinnans
            resurser, kraft och möjligheter, som vi fick ett synligt exempel
            på genom det jag tidigare berättat, tas till vara vid uppbyggnaden
            av ett, som vi hoppas, nytt och demokratiskt Sydafrika?
          </note>
          <note>
            Herr talman! Jag vill också lyfta fram polisens standard i Sydafrika,
            som också påverkar dess sätt att reagera och handla.
          </note>
          <note>
            Det finns många olika grupper av poliser, och vi såg många som
            stod vid vägkanten, som jag nyss har berättat. Det finns en allmänt
            utbredd ovilja hos polisen att undersöka politiska brott mot framför
            allt ANC-sympatisörer. Bristen på samordning mellan olika polisenheter
            gör också att sådant arbete försvåras. I vissa områden, där svarta
            bor, är antalet poliser i förhållande till folkmängden dessutom
            alldeles för litet. Befolkningen har inte det skydd som den skulle
            behöva ha.
          </note>
          <note>
            Polisyrket har för den vite mannen ofta varit ett yrke han tagit
            när han inte kunnat få något annat.
          </note>
          <note>
            Dessa inte alltid helt lyckade poliser hotas i dag mer eller
            mindre av en intelligentare svart befolkning, som är beredd att
            ta över.
          </note>
          <note>
            Är utrikesminstern beredd att verka för en medmänskligare, mer
            demokratisk och rättvis polis i Sydafrika och att de olika polisenheterna
            samordnas? Jag vet att det här handlar om ett lands inre angelägenheter,
            men det handlar också om mänskliga rättigheter, korruption och
            apartheid.
          </note>
          <note type="speaker">
            Anf. 4 KARL-ERIK SVARTBERG (s):
          </note>
          <note>
            Herr talman! Det är en viktig interpellation som
          </note>
          <note>
            Hans Göran Franck har ställt, och därför får också det svar utrikesministern
            har givit stor betydelse.
          </note>
          <note>
            Jag ser mycket positivt i svaret, men jag tror också att man
            skulle kunna utvidga de svenska insatserna ytterligare.
          </note>
          <note>
            Det är som utrikesministern säger i sitt svar:
          </note>
          <note>
            uppbyggandet av den nationella fredsbevarande styrkan går för
            långsamt. Den kommer inte att få den betydelse som den borde ha
            i denna process.
          </note>
          <note>
            Det finns en formulering i utrikesministerns svar som jag är
            tveksam till: Säkerheten vid valen är i första hand en fråga för
            sydafrikansk polis och militär.
          </note>
          <note>
            Vi vet ju med vilken misstänksamhet hela befrielserörelsen i
            Sydafrika ser på sydafrikansk polis och militär. Det är en fråga
            om förtroende. Av den anledningen skulle jag gärna se att FN
          </note>
          <note>
            engagerade sig mycket mer i denna fredsprocess, som skall leda
            fram till valet den 27 april.
          </note>
          <note>
            Utrikesministern säger att regeringen är beredd att pröva på
            vilket sätt Sverige kan delta -- exempelvis med utbildning och
            träning. Jag skulle vilja säga att det brådskar. Är regeringen
            beredd att ta ett initiativ i FN så att FN kommer i gång på ett
            annat sätt än man hittills har gjort? Det är alldeles för små
            insatser som görs.
          </note>
          <note>
            Jag ser med positivt intresse på det svar utrikesministern har
            givit när det gäller det svenska fredsövervakningsprojektet PEMSA.
            16 enskilda organisationer gick ihop, och jag är med och delar
            ansvaret. Intresset växer fortlöpande. I dag är det
          </note>
          <note>
            17 enskilda organisationer som är engagerade.
          </note>
          <note>
            De första fredsövervakarna är hemma. Vi har kunnat lyssna på
            dem. De har med egna ögon iakttagit det våld som finns i vardagen
            på ett sätt som vi inte kan föreställa oss. De säger alla att
            det behövs ökade svenska insatser där nere.
          </note>
          <note>
            Jag skulle därför vilja fråga utrikesministern om regeringen
            är beredd att ställa ytterligare resurser till förfogande -- dels
            för fredsövervakningsprojektet, men också för valobservatörer.
            Det finns krav på oss från våra samarbetspartner i Sydafrika om
            att vi skall bidra med ytterligare svenska insatser.
          </note>
          <note>
            Herr talman! Jag skulle vilja kommentera situationen i Bophuthatswana.
            Där finns ett omfattande våld som vänder sig direkt emot fredsprocessen.
            Jag har en rapport som handlar om hur polisen i Bophuthatswana
            den 5 februari grep och misshandlade tio unga ANC:are. Den 13
          </note>
          <note>
            februari arresterade man 10 ANC-medlemmar och förstörde deras
            material. Man gjorde en räd mot
          </note>
          <note>
            ANC-kontor i Mafikeng den 19 februari och konfiskerade dokument
            och flygblad. Man misshandlade ANC-medlemmarna, och man använde
            tårgas. Den 19 februari stoppade man
          </note>
          <note>
            ANC:are och MR-advokater som höll på med väljarutbildning.
          </note>
          <note>
            När övergångsrådet den 7 december vände sig till
          </note>
          <note>
            FN och vädjade om hjälp var det fråga om insatser i hela Sydafrika,
            inkluderande Bophuthatswana.
          </note>
          <note>
            Där har det alltså inte hänt någonting. Det är ett tragiskt faktum
            att en stor del av Sydafrika är utan stöd och inflytande.
          </note>
          <note>
            Anf. 5 KARL-GÖRAN BIÖRSMARK
          </note>
          <note>
            (fp):
          </note>
          <note>
            Herr talman! Sent i går kväll debatterades ett utskottsbetänkande
            som gällde svenska företags verksamhet i Sydafrika. Det var förmodligen
            det sista betänkande i det ämnet som vi behandlar här i kammaren,
            för nu behövs det väl inte några mer skrivelser från regeringen
            när det gäller hur svenska företag har verkat i Sydafrika. Det
            är glädjande att vi kan lägga sådana skrivelser till de historiska
            handlingarna. Sanktionerna är slut, och vi går mot ett nytt Sydafrika.
          </note>
          <note>
            Det internationella samarbetet och det internationella samfundet
            har hjälpt till att skapa denna utveckling i Sydafrika. Man har
            fått bort apartheidsystemet och knäckt Sydafrikas vita genom sanktionspolitiken,
            så att landet nu kan gå en annan utveckling till mötes.
          </note>
          <note>
            När vi var nere för några veckor sedan möttes vi av ett budskap
            från ANC-representanter första dagen.
          </note>
          <note>
            De sade: Vi har tiden emot oss. Vi har ont om tid.
          </note>
          <note>
            Ju mer vi följde arbetet desto bättre förstod vi vad som menades
            med denna varning. Det är inte lång tid kvar till den 27 april.
            Mycket skall uträttas innan dess. Väljarutbildningen är i full
            gång, men det finns mycket som återstår. Det är svårt att nå ut
            till alla delar av Sydafrika. Det finns många analfabeter som
            har svårt att förstå hur man tekniskt skall gå till väga. Det
            är en tidsödande utbildning. Valövervakning skall organiseras
            i 9 000
          </note>
          <note>
            vallokaler. Man räknar med att man skall försöka få 20 000 valövervakare
            på plats -- 2 eller 3 på varje vallokal.
          </note>
          <note>
            Det har talats en del om våldet i Sydafrika i den här diskussionen.
            Risken är att man blir litet dyster, nedstämd och pessimistisk,
            för våldet är omfattande. Flera har vittnat om det här i dag.
            Vi läser ständigt om det i tidningarna. Den helgen vi var nere
            sköts tolv afrikaner på öppen gata -- barn som äldre.
          </note>
          <note>
            De senaste två månaderna har man utfört en stor sprängning varannan
            dag mot kraftledningar,
          </note>
          <note>
            ANC-kontor, kommunalkontor osv. Detta ger naturligtvis en dyster
            bild. Men samtidigt möts man av en stor kraft bland alla dessa
            miljoner människor som ser hoppet den 27 april, när de för första
            gången går till val.
          </note>
          <note>
            Man hoppas att den lilla minoritet som försöker störa bilden
            skall slås tillbaka av det massiva stödet från den vanliga mannen
            och kvinnan på gatan som nu äntligen skall få gå till val. Vi
            skall på alla sätt försöka bidra till att så sker. Det är viktigt
            att internationella och svenska representanter finns på plats.
          </note>
          <note>
            Margareta Viklund berättade tidigare om den otäcka händelse då
            en man sköts framför våra ögon. Om vi inte hade varit på plats
            där hade utvecklingen blivit en annan. Det omvittnades av de ANC-företrädare
            som också dök upp. Det förhållandet att det helt plötsligt fanns
            fem svenska parlamentariker där gjorde att denne man forslades
            till sjukhus i stället för direkt till häktet, där han omedelbart
            skulle ha avlidit. Nu blev utgången ändå densamma, eftersom man
            inte kunde rädda hans liv, men han kom trots allt under behandling.
          </note>
          <note>
            Det är nu viktigt med en massiv närvaro där nere, och det är
            glädjande att utrikesministern och även riksdagens talman har
            tagit initiativ till att sända valobservatörer till Sydafrika.
          </note>
          <note>
            Något som är tragiskt är Inkathas agerande i detta sammanhang.
            Jag såg i dagens tidning att man i går återigen försökt att få
            med Inkatha på valvagnen.
          </note>
          <note>
            Man har gjort flera förändringar i konstitutionen för att få
            med denna rörelse, men ändå kommer det dystra signaler från Inkathas
            ledare Mangosuthu
          </note>
          <note>
            Buthelezi, som går ut på att man troligtvis inte tänker delta.
            Detta är bedrövligt. Det är fantastiskt att se hur ANC har böjt
            sig dubbelt tillbaka för att försöka få alla parter att delta
            i valet.
          </note>
          <note>
            Jag vill avslutningsvis påminna om och varna för något som vi
            måste ha i åtanke, nämligen att det kommer en dag även efter valet.
            Det är viktigt att vi är på plats efter valet den 27 april.
          </note>
          <note>
            Jag skulle till sist vilja fråga hur utrikesministern ser på
            det fortsatta svenska biståndet, engagemanget och stödet till
            Sydafrika efter valet, ett val som vi hoppas skall gå fredligt
            till.
          </note>
          <note type="speaker">
            Anf. 6 MARIANNE ANDERSSON (c):
          </note>
          <note>
            Herr talman! Också jag vill tacka för svaret. Jag tillhör dem
            som har varit där nere, och jag kan instämma i allt det som är
            sagt. Vi har upplevt samma saker, och jag behöver inte upprepa
            något av det.
          </note>
          <note>
            Utrikesministern säger att utvecklingen mot demokrati i Sydafrika
            inte har varit smärtfri, och det är verkligen ett understatement.
            Utvecklingen har inte varit och är inte smärtfri. Det har sagts
            en hel del här om våldets omfattning, men vi har svårt att fatta
            hur det egentligen är. Man kan säga att landet pendlar mellan
            hopp och förtvivlan, även om hoppet ändå är stort inför valet
            och den nya tid som skall komma. Men det finns en förtvivlan inför
            vad som kan hända om partier fortsätter med att vägra ställa upp
            i val, och jag ser mycket stora risker med detta.
          </note>
          <note>
            Jag läste i gårdagens tidning att det fanns ett visst hopp, men
            nu säger Karl-Göran Biörsmark att inställningen är negativ igen.
            Det återspeglar något som vi märkte när vi var där nere, nämligen
            att
          </note>
          <note>
            Buthelezi och hans Inkathaparti växlade från dag till dag och
            ständigt kom med nya krav. Läget var mycket svårt. Om Inkatharörelsen
            inte ställer upp, kommer den naturligtvis att göra allt för att
            skrämma människor inför röstningen och för att hindra valet.
          </note>
          <note>
            Jag skulle också tro att man i så fall kommer att lyckas. Det
            är mycket svårt för människor att visa det mod som krävs för att
            verkligen ta sig till en röstlokal. Det kommer faktiskt dagar
            också efter valet, och då riskerar man att bli trakasserad av
            dåliga förlorare.
          </note>
          <note>
            Vi har en oerhört stor uppgift i att stödja demokratiutvecklingen,
            både nu, som så många har sagt, och även senare, när det gäller
            att sätta till alla resurser för att få ett fritt och demokratiskt
          </note>
          <note>
            Sydafrika. Vägen dit är nog ganska lång, men det finns ändå hopp.
          </note>
          <note>
            Jag är mycket glad för de positiva redogörelser som vi fått från
            utrikesministern, både om vad som skall göras och om vad som görs.
            Det intryck som vi fick av de svenska insatserna var att de i
            mycket stor utsträckning har träffat helt rätt och att de gör
            en oerhörd nytta. Det är mycket positivt. Men det är synnerligen
            viktigt att vi fortsätter med insatserna och inte glömmer Sydafrika.
            Vi bör sätta in ordentligt med resurser under denna känsliga period.
          </note>
          <note>
            Jag har också en fråga till utrikesministern, och den gäller
            det svenska näringslivet. Vi vet att det finns många svenska företag
            där nere. Många ligger i startgroparna för att utvidga sin verksamhet,
            och andra är på väg dit. Förhoppningarna på den sydafrikanska
            marknaden är mycket stora från hela omvärlden, och det är mycket
            positivt. Det är givetvis en mycket stor resurs för landet att
            det kommer företag dit, att man investerar osv.
          </note>
          <note>
            Som jag ser det är företagen en resurs också när det gäller demokratiutvecklingen.
            De har en stor uppgift och en förpliktelse att på arbetslivets
            område medverka i denna demokratiska uppbyggnad på det sätt som
            passar dem. Det kan gälla arbetsorganisation, arbetsvillkor, möjligheter
            till organisering osv.
          </note>
          <note>
            Jag vill fråga utrikesministern om det tas några kontakter i
            detta syfte med företag som finns där nere eller som är på väg
            dit och i så fall med vilka.
          </note>
          <note>
            Jag skulle vilja skicka med en uppmaning att man tar sådana kontakter.
          </note>
          <note>
            Anf. 7 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Också jag välkomnar denna interpellation. Den ger
            oss alla ett tillfälle att uttrycka vår bestämda -- hoppas jag
            -- vilja och föresats att det omfattande svenska engagemanget
            i kampen mot apartheid kommer att fortsätta för ett demokratiskt
            Sydafrika liksom också för att hjälpa till med att ta itu med
            apartheidsystemets förfärliga arv. Detta har vi alla här haft
            en möjlighet att bevittna vid besök i Sydafrika, och vi inser
            att det naturligtvis kommer att ta en avsevärd tid att komma till
            rätta med alla dess yttringar.
          </note>
          <note>
            Interpellationssvaret visar något av bredden i det svenska engagemanget,
            de många olika insatserna och de många organisationer som är aktiva
            där. Jag hoppas att detta skall fortsätta, och vi kommer naturligtvis
            från regeringens sida att göra vad vi kan för att så skall bli
            fallet.
          </note>
          <note>
            Jag delar också Hans Göran Francks bedömning vad gäller att den
            process som vi nu bevittnar och som vi försöker uttrycka vårt
            stöd för och delta i är svår nog fram till de demokratiska valen.
            Sedan väntar naturligtvis en oerhört besvärlig uppgift på den
            nya sydafrikanska regeringen. Det kan vi alla inse. Den innefattar
            ekonomin, jobben, åtgärder i slumområdena, bostadsbyggandet, de
            sociala villkoren och naturligtvis rättstrygghetsfrågorna, som
            också kommer att stå i centrum.
          </note>
          <note>
            Jag hade när jag träffade Nelson Mandela möjlighet att ta upp
            också denna aspekt, och han förklarade för mig att han i sina
            valtal försökte klara den mycket svåra balansgången mellan det
            positiva och optimistiska budskap som han naturligtvis vill föra
            ut och den dos av realism som är nödvändig.
          </note>
          <note>
            Jag tror att Sverige kan fortsätta att göra mycket och vill peka
            på de ytterligare möjligheter som vi mot bakgrund av vårt engagemang,
            vår erfarenhet och vår närvaro i Sydafrika kommer att få inom
            ramen för den europeiska unionen att verka för en konstruktiv
            politik från dennas sida gentemot det nya demokratiska Sydafrika.
          </note>
          <note>
            Jag var glad över att Karl-Göran Biörsmark pekade på att det
            finns en kraft i omvandlingsprocessen och hos de ledande aktörerna
            i demokratiseringen av
          </note>
          <note>
            Sydafrika. Samtidigt som vi både blir beklämda och skrämda av
            det förfärliga våldet, problemen, fattigdomen och eftersläpningen
            på alla områden får vi ändå ett slags optimism mitt i allting
            därför att det finns en kraft hos de ledande aktörerna som vi
            har att känna betydande respekt för.
          </note>
          <note>
            Beträffande de konkreta frågorna om vad vi nu kan göra tror jag
            att vi i grunden är mycket ense. Jag kan inte se annat än att
            om det finns möjlighet att utöka fredsövervakningen, borde SIDA
            kunna pröva detta i positiv anda. Detsamma gäller naturligtvis
            i frågan om ytterligare valobservatörer.
          </note>
          <note>
            Jag vill dock understryka att vad det internationella samfundet
            kan göra är att ställa upp med observatörer. Jag fick den definitionen
            mera klar för mig efter det att jag i Sydafrika hade träffat den
            oberoende valkommissionen, vilket jag utgår från att ni också
            gjorde. Jag blev tämligen imponerad över den enorma organisation
            som nu förbereds.
          </note>
          <note>
            De s.k. direkta valkontrollanterna och valövervakarna i litet
            gammaldags svensk mening är något som det sydafrikanska samhället
            självt kommer att ställa upp med. Det vi nu talar om är observatörer.
          </note>
          <note>
            Vi måste också inse att det är en betydande organisationsinsats
            som kommer att krävas för att ta hand om de internationella observatörerna.
            Vi måste vara medvetna om det som FN:s generalsekreterares representant
            i Sydafrika,
          </note>
          <note>
            Brahimi, underströk för oss när vi besökte honom, nämligen att
            det icke är ett helt riskfritt uppdrag.
          </note>
          <note>
            Det måste organiseras. Våra observatörer måste samverka såväl
            inom ramen för FN och Europeiska unionen som med Sydafrikas egna
            ansträngningar.
          </note>
          <note>
            Det är alldeles nödvändigt.
          </note>
          <note>
            Herr talman! Jag vet inte om jag har mer tid eller om jag får
            återkomma i nästa replik. Jag har en del ytterligare att säga,
            men jag återkommer gärna.
          </note>
          <note type="speaker">
            Anf. 8 HANS GÖRAN FRANCK (s):
          </note>
          <note>
            Herr talman! Det är viktigt att understryka att det görs samlade
            ansträngningar för att Sverige skall kunna göra en insats under
            valrörelsen och i samband med valet. Jag är glad att kunna säga
            att
          </note>
          <note>
            AWEPA kommer att bevaka både valrörelsen och själva valet. Den
            respons vi fick hos talmannen är också ett mycket värdefullt nytt
            bidrag. En officiell riksdagsdelegation skall resa dit under ledning
            av förste vice talmannen Alemyr.
          </note>
          <note>
            Jag tror att regeringen kan göra ytterligare en del insatser
            för att stärka de många frivilliga krafter och valobservatörer
            som är beredda att åka. De har finansieringssvårigheter. Mitt
            intryck av de fredskommittéer som finns är att de är mycket viktiga.
            Man kunde dock konstatera att de har brist på resurser. Där tror
            jag att det kan sättas in ytterligare krafter. De känner förhållandena
            väl.
          </note>
          <note>
            De kan arbeta förebyggande, och de har nått en hel del resultat.
            De skulle kunna göra ännu mera med ytterligare insatser. Det är
            därför jag vill att utrikesministern skall observera den frågan.
          </note>
          <note>
            Det är i viss mån beklagligt att FN har varit något för passivt
            hittills, men nu har man utvidgat mandatet. Jag tror att regeringen
            måste studera situationen ytterligare. Utrikesministern säger
            ju också i sitt svar att om man begär ytterligare insatser skall
            regeringen vara positiv till det. Det är ett faktum att övergångsrådet
            den 7 december beslutade att be FN att förnya och förändra sitt
            mandat till att inte bara vara valövervakare. Jag tror att FN
            måste förstärka sina insatser på den punkten. Det finns en stor
            risk för en upptrappning av våldet under det sista skedet. De
            som vill sabotera och förhindra valet kommer att agera än mer
            under slutskedet.
          </note>
          <note>
            Polisen kan naturligtvis spela en positiv roll, men vissa poliskrafter
            i vissa provinser spelar en ytterligt negativ roll.
          </note>
          <note type="speaker">
            Anf. 9 MARGARETA VIKLUND (kds):
          </note>
          <note>
            Herr talman! Det är klart att man kan låta litet pessimistisk
            när man ser på situationen nere i
          </note>
          <note>
            Sydafrika. Men det finns också väldigt mycket som är positivt,
            bl.a. den enorma kraften som finns både hos individer och olika
            rörelser. Då tänker jag på de positiva krafterna.
          </note>
          <note>
            När man kommer dit ängslas man litet grand över att tiden är
            så fruktansvärt knapp. Man har inte mycket tid på sig. Det här
            valet skall äga rum den
          </note>
          <note>
            27 april. Det är fortfarande så oerhört mycket som är ogjort
            när det gäller organisation och mycket annat. Det gör att man
            känner sig litet ängslig. Hur skall de hinna? Kommer detta att
            bli ett val i demokratisk ordning?
          </note>
          <note>
            Jag fick inte något riktigt svar på mina frågor, men det kanske
            kommer sedan. Jag frågade om utrikesministern hade funderat på
            hur man skulle kunna använda kvinnorna mer i arbetet nere i
          </note>
          <note>
            Sydafrika. Jag tror att det finns en stor outnyttjad resurs där
            som skulle kunna användas på ett positivt sätt i uppbyggnaden
            av ett demokratiskt Sydafrika.
          </note>
          <note>
            Många har varit inne på detta med polisen. Den är ett stort problem.
            Det gäller framför allt hur man skall kunna samordna de olika
            enheterna och få in ett demokratiskt tänkande. Det finns oerhört
            mycket apartheid kvar i tänkandet och i synen på situationen där
            nere.
          </note>
          <note>
            Det finns många stora olösta problem fortfarande.
          </note>
          <note>
            I praktiken finns det mycket kvar att göra innan man kan säga
            att apartheid är avskaffat. Det finns väldigt många starka krafter
            som arbetar för att hålla apartheid vid liv och som hela tiden
            motarbetar den demokratiska processen. Jag tänker på en ledare
            som vi fick se på TV där nere som heter Terre Blanche. Han vill
            inrätta enklaver för enbart vita. Det sägs att han hämtar sina
            anhängare från dem som känner sig hotade av en intelligentare
            och mer skärpt svart befolkning.
          </note>
          <note>
            Arbetslösheten i Sydafrika är också mycket hög, uppemot 50 %.
          </note>
          <note>
            Jag skulle till sist vilja fråga vilka planer som finns för att
            öka den svenska investeringsviljan i landet genom t.ex. garantier
            eller krediter nu när sanktionerna mot Sydafrika har upphört.
            Det har berörts litet grand tidigare. Finns det någon plan för
            att i FN och andra sammanhang verka för att apartheid blir avskaffat
            även i realiteten och för att planer på enklaver för vita stoppas?
            Det finns vissa motsättningar här genom t.ex. arbetslösheten och
            hotet mot den vita befolkningen.
          </note>
          <note type="speaker">
            Anf. 10 KARL-ERIK SVARTBERG (s):
          </note>
          <note>
            Herr talman! Jag skulle vilja ta fasta på Karl-Göran
          </note>
          <note>
            Biörsmarks formulering ''dagen efter valet''. Jag hade förmånen
            att vid det stora AWEPA-mötet i
          </note>
          <note>
            Bryssel i oktober lyssna på Nelson Mandela. Det var egentligen
            en vädjan till Europa om stöd för det som måste börja dagen efter
            valet, dvs. en utvecklingsprocess. Han sade ungefär så här: Om
            inte valet och demokratiprocessen följs av en positiv utveckling
            i Sydafrika är demokratin mycket skör. Det är därför vi behöver
            massiva insatser från
          </note>
          <note>
            Europa och USA.
          </note>
          <note>
            Sverige har ju en tradition när det gäller detta. Det är bara
            att arbeta vidare för oss.
          </note>
          <note>
            Vi i de organisationer som står bakom fredsövervakningsprojektet
            i Sydafrika är självfallet tacksamma för det stöd som vi har fått
            när vi har uppvaktat UD och när vi har lämnat in ansökan till
            SIDA.
          </note>
          <note>
            Detta fredsövervakningsprojekt innebär ju mer än att bara övervaka
            valet. Det är ett led i demokratiseringsprocessen. Det är inte
            riskfritt.
          </note>
          <note>
            Det är en svår situation för fredsövervakarna. De första som
            kommit tillbaka berättar om det. Vi tänker utnyttja den information
            som de har med sig hem. Vi kommer att inbjuda UD till ett möte
            med dessa fredsövervakare. Det är viktigt att den informationen
            förs vidare.
          </note>
          <note>
            Jag tror inte att vi som driver detta fredsövervakningsprojekt
            skall engagera oss också i valobservationsprocessen. Jag tror
            att vi behöver andra personer. Men många av de organisationer
            som finns i vårt projekt är intresserade av att sända ut valobservatörer.
            De har vänt sig till SIDA för att få stöd för detta. Men SIDA
            säger att dess resurser i detta avseende är uttömda. Det är därför
            jag ställde frågan till utrikesministern.
          </note>
          <note>
            Jag tror att det är viktigt att så många internationella valobservatörer
            som möjligt kommer på plats. De som FN m.fl. ställer till förfogande
            innebär, såvitt jag har förstått, att det i praktiken blir en
            internationell observatör på fem vallokaler, och det är otillräckligt.
          </note>
          <note>
            Anf. 11 KARL-GÖRAN BIÖRSMARK
          </note>
          <note>
            (fp):
          </note>
          <note>
            Herr talman! Jag vill tacka utrikesministern för svaret och reaktionen
            på den fråga jag ställde i slutet på mitt förra anförande. Jag
            tackar för de kraftfulla formuleringarna, såsom att det gäller
            att ta itu med apartheidsystemets arv och att vi skall göra allt
            för att ha ett fortsatt stöd i Sydafrika. Det är mycket bra, och
            jag tackar för det.
          </note>
          <note>
            Jag tror att det var president Kennedy som sade något liknande
            detta: Fråga inte vad landet kan göra för dig; fråga vad du kan
            göra för landet. Jag kom att tänka på det när jag såg en annons
            som
          </note>
          <note>
            Nelson Mandela hade i en Sydafrikansk tidning.
          </note>
          <note>
            Han hade formulerat det så här: Det är dags att du frågar: Vad
            kan landet göra för dig? Det är en omvänd formulering mot den
            president Kennedy använde. Jag har förståelse för det. Här har
          </note>
          <note>
            Mandelas folk i årtionden levt i ett land som just inte har gjort
            så mycket för hans folk.
          </note>
          <note>
            Jag förstår formuleringen. Det är dags att fråga sig:
          </note>
          <note>
            Vad kan landet göra för dig? Samtidigt är det naturligtvis en
            något utmanande formulering. Jag har också märkt att han tar tillbaka
            detta litet grand i sina tal, där han försöker tona ned det. Tro
            inte att ni skall köra en Mercedes dagen efter valet -- har han
            t.ex. formulerat det.
          </note>
          <note>
            Det finns mycket som måste göras. Vi har berört det här. Det
            gäller sådana saker som utbildning, bostäder, vatten och sjukvård.
            Klyftorna är enorma efter arvet från apartheidsystemet. Därför
            är också förväntningarna enorma. De politiska ledarna har en mycket
            skör balansgång framför sig, att dels hålla tillbaka förväntningarna,
            dels försöka ge hopp om en ljus framtid där landet kan göra någonting
            för dess befolkning.
          </note>
          <note>
            Nu hoppas vi att dessa val i slutet på april skall bli fria och
            rättvisa val, och att vi inte efteråt behöver ångra att vi inte
            gjorde tillräckligt, såsom t.ex. i
          </note>
          <note>
            Angola. Jag har en känsla av att det internationella samfundet
            inte gjorde tillräckligt där. Utvecklingen hade kunnat bli annorlunda.
          </note>
          <note>
            Namibia är ett bra exempel på vad man kan göra och vad det betyder
            för den fortsatta stabiliteten i landet. Angola har inbördeskrig,
            men i Namibia jobbar man fredligt mot samförstånd med oppositionen.
            Nu gäller det alltså Sydafrika. Det är nu vi investerar i en fredlig
            demokratisk utveckling eller fortsatt våld. Mycket avgörs som
            sagt den 27
          </note>
          <note>
            april.
          </note>
          <note type="speaker">
            Anf. 12 MARIANNE ANDERSSON (c):
          </note>
          <note>
            Herr talman! Jag vill kommentera det som sades om de stora förväntningar
            som naturligtvis finns bland de stora massorna. Utrikesministern
            sade själv att Nelson Mandela försöker att tona ner förväntningarna.
            Vi märkte också det. Vi hörde referat av hans tal där han verkligen
            försökte att få en balans, men det är oerhört svårt.
          </note>
          <note>
            Det spelar kanske inte en så stor roll vad han egentligen säger.
            Förväntningarna finns ju där i alla fall. De går liksom inte att
            stoppa. Arbetslösheten är uppemot 50 %, och bland de svarta är
            den betydligt högre. Vi träffade fackföreningsledare från Cosatu
            när vi var där nere. Deras målsättning är att ordna två miljoner
            nya jobb inom en femårsperiod, tror jag det var.
          </note>
          <note>
            Med den befolkningsökning man har i Sydafrika kommer arbetslösheten
            i stort sett egentligen inte att minska särskilt mycket i och
            med detta. Det var ändå fråga om -- vilket de räknade med -- en
            realistisk plan. Då inser man vilka oerhörda problem det finns
            och hur svårt det kan vara att möta de förväntningar som finns.
          </note>
          <note>
            Jag fick inte riktigt svar på min fråga. Jag vet att utrikesministern
            inte hann med det. Jag hoppas på att jag nu får en kommentar om
            de svenska företagen.
          </note>
          <note>
            Anf. 13 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! När det gäller kvinnans ställning vill jag gärna
            säga att jag helt och hållet delar
          </note>
          <note>
            Margareta Viklunds analys och förhoppningar. Om det är ett område
            där jag hoppas att Sverige skall engagera sig är det bl.a. detta
            område. Jag förstod av analyser av det sydafrikanska samhället
            på olika sidor av barriärerna att kvinnans ställning verkligen
            behöver stärkas.
          </note>
          <note>
            Jag har också en viss förhoppning att detta kan ske i ett demokratiskt
            Sydafrika och att det kanske också något kan vara ett bidrag till
            att få en fredligare utveckling. Jag hoppas verkligen, och vill
            gärna medverka till, att det är en av de frågor som lyfts fram
            och som Sverige kan hjälpa till med efter valet.
          </note>
          <note>
            Detta gäller likaså investeringar från svenska företag. Jag hade
            när jag var där nere tillfälle att träffa deras representanter,
            och jag märkte att de svenska företagen är på väg tillbaka. De
            håller på att rekrytera nytt folk, och det kommer nya svenskar
            dit.
          </note>
          <note>
            Vad vi från statens sida kan göra i ett samarbete är framför
            allt insatser via BITS och den typen av insatser. Det gäller mjuka
            krediter, osv. Jag tror också att Swede Corporation kan göra insatser.
            Jag anser givetvis att Sverige bör fortsätta sina insatser för
            rättssamhället och hjälpa till att få det att bli ett rättssamhälle
            för alla i stället för ett rättssamhälle som är en del av apartheidsystemet.
          </note>
          <note>
            Karl-Erik Svartberg undrade i sitt tidigare inlägg något över
            formuleringarna angående den nationella fredsbevarande styrkan,
            osv. Jag förstår
          </note>
          <note>
            Karl-Erik Svartbergs undran. Det var exakt Thabo
          </note>
          <note>
            Mbekis formuleringar. Annars skulle de inte ha stått i interpellationssvaret.
          </note>
          <note>
            Jag förde alltså samtal med flera personer när det gällde den
            fredsbevarande styrkan. Vi vet att den fungerar mycket dåligt.
            Min synpunkt till ANC och
          </note>
          <note>
            Thabo Mbeki var att framför allt måste det vara fråga om armén
            och polisen. Det kommer icke att hinnas med och bli trovärdigt.
            Det finns kanske en möjlighet för Sverige att hjälpa till i en
            uppbyggnad. Men det måste vara någonting som både ANC och en ny
            regering vill. Det var det svar jag fick direkt av Mbeki själv.
          </note>
          <note>
            Jag noterar vad Karl-Erik Svartberg har sagt om fredsövervakarna
            och möjligheten att vidga projektet. Jag vill inte falla ett självständigt
            ämbetsverk i ämbetsutövningen. Jag kan bara säga att jag tar med
            mig denna påpekan. Det gäller naturligtvis också om vi ser möjlighet
            att ytterligare utöka bevakningsinsatserna.
          </note>
          <note type="speaker">
            Anf. 14 HANS GÖRAN FRANCK (s):
          </note>
          <note>
            Herr talman! Jag har fått uppgifter om att FN
          </note>
          <note>
            genom sin representation i Sydafrika inte agerar i
          </note>
          <note>
            Bophuthatswana, ett av de fyra självständiga hemländerna. Det
            finns all anledning, eftersom det råder ett mycket allvarligt
            förtryck där, att utrikesministern tar initiativ till att FN utvidgar
            sitt arbete till den delan av Sydafrika.
          </note>
          <note>
            Det andra som jag avslutningsvis vill säga är följande. När det
            gäller biståndet vet vi vad budgetpropositionen innehåller. Jag
            tror att det är en samlad uppfattning hos oss riksdagsledamöter
            som var där att det är otillräckliga insatser. Man skulle framför
            allt kunna ta i anspråk en del av demokratibiståndet för att förstärka
            insatserna i
          </note>
          <note>
            Sydafrika. Det är en maning som jag kommer med till utrikesministern.
          </note>
          <note type="speaker">
            Anf. 15 MARGARETA VIKLUND (kds):
          </note>
          <note>
            Herr talman! Låt mig få tacka för klargörandet när det gällde
            att tillvarata kvinnans resurser i
          </note>
          <note>
            Sydafrika. Jag tror att det är en viktig faktor i frigörelsearbetet
            och i demokratiseringsprocessen där nere att just ta vara på kvinnans
            möjligheter.
          </note>
          <note>
            Det skall bli spännande att följa hur man kommer att jobba med
            det.
          </note>
          <note>
            Jag ställde en annan fråga, som jag inte fick svar på, nämligen
            hur man skulle kunna förhindra att enklaver för vita bildades,
            och om utrikesministern hade funderat på det. Detta är allvarligt,
            då det befrämjar apartheid.
          </note>
          <note>
            Jag började mitt inlägg med att tala om våldet. Vi fick när vi
            var i Sydafrika vid flera tillfällen höra att t.ex. Inkatha rekryterade
            framför allt män från olika delar av landet, främst från Natalprovinsen.
          </note>
          <note>
            Man lät dem smygvägen inta ungkarlshotellen. De placerades där
            och försågs med vapen. På så sätt blev ungkarlshotellen mer eller
            mindre ointagbara fästningar, varifrån raider gjordes. Det här
            är något som på alla sätt måste motverkas och bekämpas, då det
            är en enorm våldsfaktor i samhället.
          </note>
          <note>
            Jag skulle till sist vilja fråga om utrikesministern är beredd
            att vid samtal med företrädare för den tillfälliga sydafrikanska
            regeringen ta upp det här problemet och vikten av att motverka
            just vapenuppladdningen. De här fästningarna finns också mitt
            inne i ANC-samhällen och på annat håll.
          </note>
          <note type="speaker">
            Anf. 16 KARL-ERIK SVARTBERG (s):
          </note>
          <note>
            Herr talman! Låt mig säga att jag är glad över
          </note>
          <note>
            Margareta Viklunds fråga om kvinnornas roll i
          </note>
          <note>
            Sydafrika och också över utrikesministerns svar.
          </note>
          <note>
            Kvinnorna kan göra en fantastisk insats. Egentligen skulle man
            ställa det i kontrast till Livets ords framställan om vigselrätt
            för att betona mannens överhöghet över kvinnan. Det är ganska
            fantastiskt att Sverige skall utmärka sig på det sättet, när vi
            försöker se på kvinnans roll i biståndet och i demokratiprocessen
            i Sydafrika.
          </note>
          <note>
            Herr talman! Vad jag ville med mitt inlägg var att försöka få
            utrikesministern och regeringen att driva på FN. Jag tror alltså
            att FN skulle kunna göra mer betydande insatser i själva fredsprocessen
            och demokratiprocessen än man gör. Därför skulle jag gärna se
            ett initiativ från den svenska regeringens sida i den här frågan.
          </note>
          <note>
            För övrigt vill jag, herr talman, bara notera utrikesministerns
            lyhördhet. Jag tror att det kommer ut något gott av den här interpellationsdebatten.
          </note>
          <note type="speaker">
            Anf. 17 MARIANNE ANDERSSON (c):
          </note>
          <note>
            Herr talman! Apropå kvinnor, som jag också tror spelar en oerhört
            viktig roll, fick vi där nere veta att man hade bestämt att det
            skulle vara en tredjedel kvinnor på ANC:s listor. De kanske inte
            stod högst upp, men många fanns på valbar plats. Det är positivt.
          </note>
          <note>
            Jag fick inte något riktigt svar på min fråga när det gällde
            de svenska företagen och deras roll i demokratiseringsprocessen.
            Frågan gällde inte bara investeringarna. Företagen har ju ett
            ansvar för att villkoren för människorna och förhållandena på
            arbetsplatserna förbättras.
          </note>
          <note>
            Jag tycker att det är viktigt att svenska företag går före. Det
            gör de ofta ute i världen; de tar ett stort ansvar för de anställda,
            för deras möjligheter att organisera sig och ibland för deras
            familjer. De har alltså ett stort ansvar, och de har stora möjligheter
            att delta i demokratiseringsprocessen och på så sätt se till att
            den blir lyckosamt genomförd.
          </note>
          <note>
            Min fråga gällde egentligen om regeringen har tagit några kontakter
            med företagen i det avseendet eller tänker göra det.
          </note>
          <note>
            Anf. 18 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Jag önskar också att FN skall spela en aktiv roll.
            Denna roll måste dock definieras i samverkan och samklang med
            huvudaktörerna i demokratiseringsprocessen. Det är de som måste
            sätta upp ramarna och tala om hur de önskar att FN
          </note>
          <note>
            skall agera. Det vill jag kraftfullt slå fast. Det är ju ett
            demokratiskt och självständigt Sydafrika som vi eftersträvar.
          </note>
          <note>
            Mitt svar till Margareta Viklund om vita enklaver är detsamma.
            Detta är ju huvudaktörerna i demokratiseringsprocessen, som kommer
            att styra
          </note>
          <note>
            Sydafrika, som kommer att utforma konstitutionen. Det är de politiska
            krafterna i
          </note>
          <note>
            Sydafrika som nu även har antagit en ''bill of human rights'',
            och de har en interimskonstitution som de går vidare med. Det
            är ju de som skall forma det nya Sydafrika. Jag har förtroende
            för att de kommer att göra det. Vad vi vill är att hjälpa och
            stödja dem, vara närvarande och lyssna på vad de önskar att vi
            skall göra.
          </note>
          <note>
            När det gäller de svenska företagens möjligheter, har de nu ökat,
            på det sätt som Karl-Göran
          </note>
          <note>
            Biörsmark var inne på, genom att olika hinder och restriktioner
            för deras verksamhet har avskaffats.
          </note>
          <note>
            Nu kan de investera igen och gå vidare. Mitt intryck är att de
            kommer att vilja göra detta.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1993/94:90 om utvecklingen i Ryssland
          </note>
          <note>
            Anf. 19 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Hans Göran Franck har med hänvisning till den aktuella
            utvecklingen i Ryssland frågat vilka åtgärder regeringen kommer
            att vidta för att främja demokratin m.m. i Ryssland, om
          </note>
          <note>
            Ryssland utgör något militärt hot mot Sverige som motiverar en
            förändring av utrikes- och säkerhetspolitiken, om regeringen kan
            försäkra att
          </note>
          <note>
            Sveriges alliansfria utrikes- och försvarspolitik ligger fast
            samt vilka åtgärder regeringen kommer att vidta för att stärka
            skyddet mot internationell ekonomisk och organiserad brottslighet
            bl.a. från
          </note>
          <note>
            Ryssland.
          </note>
          <note>
            Herr talman! Visst kan man, som Hans Göran
          </note>
          <note>
            Franck, känna oro inför många drag hos dagens utveckling i Ryssland.
            Men jag tror samtidigt att alla vi i denna kammare delar insikten
            om att omställningen av det ryska samhället måste få ta viss tid
            och att det då gäller att inte svartmåla bilden efter varje enskilt
            bakslag. Tvärtom kan svartmålningar och försök att snabbt söka
            sig tillbaka, till det förment trygga, vara direkt kontraproduktiva!
            Det största ansvaret -- och den tyngsta bördan -- för de fortsatta
            reformsträvandena vilar på människorna i
          </note>
          <note>
            Ryssland. Men omvärlden har ett stort ansvar för att genom stöd
            i både ord och praktisk handling visa tillförsikt och därigenom
            bidra till framtidstro i
          </note>
          <note>
            Ryssland.
          </note>
          <note>
            Därför fortsätter regeringen att aktivt stödja de demokratiska
            och ekonomiska reformprocesserna.
          </note>
          <note>
            Särskilt koncentrerar vi oss på att bistå med konkreta insatser
            i nordvästra Ryssland, från
          </note>
          <note>
            Barentsregionen i norr till Kaliningrad i söder, men vi bedriver
            också rådgivningsprogram -- bl.a.
          </note>
          <note>
            genom Finansdepartementet -- på central nivå i
          </note>
          <note>
            Moskva. Framför allt syftar vårt stöd till att genom kunskapsöverföring
            stötta uppbyggandet av de olika institutioner som demokrati och
            marknadsekonomi kräver. Samtidigt gör vi insatser som har direkta
            sociala beröringspunkter, såsom omskolning av officerare i S:t
            Petersburg och
          </note>
          <note>
            Kaliningrad och stöd på det arbetsmarknadspolitiska området.
          </note>
          <note>
            När det gäller aktioner mot den internationella organiserade
            brottsligheten, tog regeringen i höstas initiativ till en särskild
            konferens i Borgholm med deltagande av länderna i Östersjöregionen.
            Vi följer nu upp detta bl.a. via en arbetsgrupp, som leds av Sverige
            och som skall försöka finna praktiska och effektiva samarbetsformer
            mellan de ansvariga myndigheterna i dessa länder. Parallellt med
            detta har Rikspolisstyrelsen inlett ett närmare samarbete med
            myndigheterna i Ryssland. Sedan september 1993 finns dessutom
            en svensk polissambandsman placerad i Moskva, och
          </note>
          <note>
            Rikspolisstyrelsen planerar att komplettera med ytterligare en
            sambandsman i S:t Petersburg.
          </note>
          <note>
            Hans Göran Franck hänvisar även till Rysslands ansökan om medlemskap
            i Europarådet när han pekar på ett antal problem på bl.a. de mänskliga
            rättigheternas område. Här är det min och regeringens inställning
            att alla länder som beviljas medlemskap i rådet måste leva upp
            till de krav som ställs och att vi inte bör medge några undantag.
          </note>
          <note>
            Samtidigt försöker vi genom konkret stöd till uppbyggandet av
            rättsstatens institutioner göra det möjligt för inte minst Ryssland
            att så snabbt som möjligt uppfylla villkoren för medlemskap.
          </note>
          <note>
            I skenet av de tendenser som Hans Göran Franck beskriver är det
            samtidigt viktigt att huvuddragen i den nuvarande svenska utrikes-
            och säkerhetspolitiken fullföljs. Genom ett aktivt svenskt engagemang
            i vårt närområde kan vi i någon mån motverka de tendenser som
            kan utvecklas till hot. Vårt engagemang sker, som nämnts, genom
            samarbete och nära bilaterala kontakter med Ryssland och inom
            ramen för exempelvis ESK, Östersjörådet och
          </note>
          <note>
            Barentssamarbetet.
          </note>
          <note>
            Därutöver är jag övertygad om att ett svenskt medlemskap och
            engagemang i EU kan bli av stor vikt för säkerheten i Östersjöområdet.
          </note>
          <note>
            De allt närmare ekonomiska relationerna som nu utvecklas mellan
            EU och Ryssland, exempelvis genom det s.k. partnerskaps- och samarbetsavtalet,
            skapar ökade förutsättningar för en stabil utveckling i Ryssland.
            Vi har all anledning att stödja denna utveckling. Genom ökad integration
            med väst kan den ekonomiska utvecklingen i
          </note>
          <note>
            Ryssland stärkas. Därigenom kan potentiella säkerhetspolitiska
            hot undvikas.
          </note>
          <note>
            Ett svenskt deltagande i EU ger oss också en möjlighet att delta
            i den gemensamma utrikes- och säkerhetspolitiken. Säkerheten i
            Östersjöområdet blir genom den förestående utvidgningen av EU
            än mer naturligt en angelägenhet för alla Västeuropas stater.
            Som EU-medlem kan Sverige föra en aktiv dialog med övriga medlemsländer
            om händelseutvecklingen i vårt närområde. Vi kan tillsammans med
            dem också föra en nära dialog med Moskva -- en dialog som får
            större tyngd genom att den förs gemensamt av Västeuropas demokratier.
          </note>
          <note>
            Svaret på Hans Göran Francks frågor är således att den rådande
            situationen i Ryssland inte föranleder någon ändrad svensk utrikes-
            och säkerhetspolitik.
          </note>
          <note>
            Det är den nuvarande politiken som skall fullföljas.
          </note>
          <note>
            Hans Göran Franck frågar också om regeringen kan försäkra att
            den svenska alliansfriheten ligger fast. Utrikesutskottet har
            slagit fast: ''Den militära alliansfriheten består alltjämt''
            (UU19:1991/92).
          </note>
          <note>
            Politiken ''syftar till att vi skall kunna vara neutrala i händelse
            av krig i vårt närområde''. Denna centrala formulering är utgångspunkten
            för regeringens politik och vi har inte någon avsikt att ändra
            den.
          </note>
          <note type="speaker">
            Anf. 20 HANS GÖRAN FRANCK (s):
          </note>
          <note>
            Herr talman! Även den här interpellationen grundade sig på ett
            besök som ett antal svenska riksdagsledamöter gjorde i Ryssland
            i samband med valet i slutet av förra året.
          </note>
          <note>
            Jag gjorde studier och iakttagelser under det besöket. Det finns
            anledning att peka på en hel del av de oroande drag som finns
            i den ryska utvecklingen. Det gäller inte minst de områden som
            jag har berört i min interpellation -- det ekonomiska och sociala
            området och mänskligarättighets-området -- men också brottsligheten.
          </note>
          <note>
            I min interpellation tog jag särskilt upp frågan om
          </note>
          <note>
            Rysslands ansökan om medlemskap i Europarådet.
          </note>
          <note>
            Bakgrunden till frågan var ett uttalande som statsministern gjorde
            under förra året. Det utgjorde mer eller mindre en utfästelse
            om att
          </note>
          <note>
            Ryssland skulle bli medlem i Europarådet.
          </note>
          <note>
            Eftersom jag är svensk delegat i Europarådet tycker jag att det
            är angeläget att man är mycket försiktig med formuleringar och
            utfästelser i dessa frågor. Det är klart att det är av intresse
            att alla länder i Europa skall kunna bli medlemmar i
          </note>
          <note>
            Europarådet. Men det är mycket viktigt att man, under den procedur
            som äger rum innan
          </note>
          <note>
            Europarådet tar ställning till om landet skall bli medlem eller
            inte, noggrant utreder att landet uppfyller de krav som Europarådet
            ställer.
          </note>
          <note>
            Under denna procedur befinner man sig ofta i förhandlingssituationer,
            där det går att påverka ett land att göra de förändringar som
            är av vikt och betydelse. Dessutom har det tillkommit en sexmånadersfrist
            efter det att beslut har fattats.
          </note>
          <note>
            Detta skall också kunna innebära att man kan vidta åtgärder enligt
            det s.k. Halonenförslaget.
          </note>
          <note>
            Det svar som utrikesministern har givit mig är mer återhållsamt
            än det uttalande som statsministern gjorde. Jag utgår ifrån att
            den svenska regeringen på alla sätt medverkar till att utöva alla
            tänkbara påtryckningar för att Ryssland skall bli en verklig demokrati
            med respekt för mänskliga rättigheter och uppfylla Europarådets
            krav.
          </note>
          <note>
            Det är viktigt att man inte tror att det är möjligt att få favörer
            på grund av sympatier eller antipatier.
          </note>
          <note>
            Det är viktigt att man betonar att Västeuropas länder intar en
            ställning som inte innebär en inblandning i Rysslands angelägenheter
            som kan få negativa effekter.
          </note>
          <note>
            Jag fäster mig vid statsministerns uttalande, som är återgivet
            i Svenska Dagbladet, att det är för litet chockterapi i Ryssland.
            Jag tror att det var mycket olämpligt att säga det när man samtidigt
            kan konstatera att det är en mycket olycklig social och ekonomisk
            utveckling.
          </note>
          <note>
            Det som förbundskansler Kohl sade var mycket viktigare. Han sade
            för en tid sedan att vi måste fästa mycket större vikt vid de
            sociala bakslagen av de reformer som har vidtagits. Det var ett
            mycket mer balanserat uttalande, dvs. att verkligen ta fram de
            negativa effekterna av de påtryckningar som väst har utövat.
          </note>
          <note>
            Till sist vill jag ta upp brottsligheten. Det var givetvis vällovligt
            att regeringen tog initiativ till konferensen på Bornholm. Det
            är bara att hoppas att det inte stannar vid det utan att det också
            blir ett praktiskt arbete som verkligen motverkar den ekonomiska
            och organiserade brottsligheten.
          </note>
          <note>
            Regeringen måste ge högsta prioritet till att motverka denna
            brottslighet. Det har ännu inte skett.
          </note>
          <note type="speaker">
            Anf. 21 BERNDT EKHOLM (s):
          </note>
          <note>
            Herr talman! Fru utrikesminister! Med anledning av svaret till
            Hans Göran Franck skulle jag allmänt vilja knyta an till situationen
            i Ryssland och regeringens politik. Bakgrunden till att jag gör
            detta är att jag vid ett par tillfällen har besökt de baltiska
            staterna och vid några fler tillfällen
          </note>
          <note>
            Ryssland, dock inte i samband med valet.
          </note>
          <note>
            Det finns all anledning att se utomordentligt allvarligt på vad
            som händer i Ryssland. Jag antar att vi är eniga på den punkten.
            Jag tycker också att man måste analysera händelseförloppet och
            dra slutsatsen att snabba förändringar alltid är komplexa och
            innehåller farliga moment. Det finns alltid anledning att känna
            tveksamhet till snabba förändringar. Vi vet själva hur vi har
            byggt upp vårt land och hur trögt många förändringar har skett.
            Vi vet också hur viktigt det är med denna tröghet.
          </note>
          <note>
            Alltför många har velat se snabba kast från planhushållningens
            dike till kapitalismens. Det är också många som har velat ha chockterapi,
            vilket
          </note>
          <note>
            Hans Göran Franck berörde. Även representanter för regeringen
            har flitigt uttalat sig för detta. Vi hörde Hans Göran Franck
            säga att det också gäller statsministern själv.
          </note>
          <note>
            Min erfarenhet från mina besök är att de sociala och kulturella
            spänningarna är så stora att det är utomordentligt allvarligt
            att föra en sådan politik.
          </note>
          <note>
            Politiken bör vara betydligt mera sansad och genomtänkt. Förändringarna
            kan helt enkelt inte ske snabbt. Det rör sig om sociala nätverk
            som har byggts upp under mycket lång tid. Kulturen och förtrycket
            har satt sina spår i människors beteende.
          </note>
          <note>
            Det går inte att rusa in och vända upp och ned på saker och ting.
            Jag känner till en del om kyrklig och religiös verksamhet. Alltför
            många tror nu att marknaden är ''fri'' för att man skall kunna
            omvända det ryska folket till den rätta religionen.
          </note>
          <note>
            Man kan se vilka komplikationer det leder till.
          </note>
          <note>
            Likadant är det på det politiska området. Det är nödvändigt med
            stegvisa processer.
          </note>
          <note>
            Vi kan anknyta till frågan om Mellanöstern, som också har debatterats.
            Regeringens representanter, inte minst Moderaterna, brukar ofta
            hävda att man måste ta det lugnt, att man måste har förståelse
            osv.
          </note>
          <note>
            Men jag tycker inte att den politiken har förts när det gäller
            Ryssland. Då har det i stället varit bråttom och man måste snabbt
            nå resultat. Jag anser inte att det skulle vara klokt. Jag tycker
            att man kan göra jämförelser med utvecklingen i
          </note>
          <note>
            Mellanöstern.
          </note>
          <note>
            Det gäller att beakta situationen för de minoriteter som finns
            i Baltikum. Det är uppenbart att ryssarna har kommit i kläm i
            förändringsprocessen i
          </note>
          <note>
            Baltikum. Det har jag kunnat se under mina två resor. Det förringar
            i och för sig inte förståelsen för den känsla som det baltiska
            folket har haft inför det förtryck som det har varit utsatt för.
            Samtidigt måste man ha kyla nog att inse att även ryssarna sitter
            i en mycket knepig situation. Det är inte det ryska folket som
            självt har försatt sig i denna situation utan det är deras ledare
            och systemet. Det gäller att bygga upp ett förtroende och att
            inte förhasta sig.
          </note>
          <note>
            Chockterapi har resulterat i soppkök, svält och elände. Den har
            också resulterat i kriminalitet och i en djupt olycklig politisk
            utveckling, som vi har kunnat följa efter valet. De gammelkommunistiska
            och nationalistiska krafterna har gynnats. Men det är naturligtvis
            inte bara chockterapin som är orsaken. Alltför många i Ryssland,
            i de andra gamla sovjetiska republikerna och i Sverige vill ha
            snabba resultat. Det kommunistiska förtrycket har naturligtvis
            också ett stort ansvar. Vi kommer dock inte ifrån att det har
            varit olyckligt att driva fram alltför snabba förändringar från
            en planhushållningsekonomi till en rent kapitalistisk ekonomi.
            Man måste inse att det måste få ta tid.
          </note>
          <note>
            Man borde ha visat större förståelse för tempot i utvecklingen.
          </note>
          <note>
            Jag tycker att man kan kritisera regeringen i det avseendet.
            Regeringen har gjort alltför många uttalanden som har stöttat
            de snabba förändringarna i stället för att peka på att processen
            måste vara genomtänkt och att man måste ha förståelse för hur
            svår den är. Man har i alltför stor utsträckning lyssnat på en
            rad ekonomer som på ett mycket akademiskt och teoretiskt sätt
            har angripit situationen i de gamla sovjetrepublikerna. Enligt
            min mening måste dessa ekonomer lära sig litet mera om mänskliga
            beteendemönster, vad det innebär att människor har levt under
            förtryck och hur man kan göra förändringar. Det är ungefär som
            att dra korken ur flaskan. Det är då mycket lätt hänt att t.o.m.
            flaskan sprängs. Det kan gå snett.
          </note>
          <note>
            Avslutningsvis skulle jag därför vilja ställa en fråga med anledning
            av utrikesministerns svar. Finns det ingen anledning att från
            regeringens sida idka litet eftertanke och dra slutsatsen att
            politiken gentemot
          </note>
          <note>
            Ryssland bör förändras så till vida att man måste ha större förståelse
            för att förändringsprocesser tar tid? Krävs det inte eftertanke
            innan man sätter in chockterapi? Denna chockterapi har varit olycklig.
          </note>
          <note>
            Vi behöver en övergång till ett socialt och ekologiskt ansvarsfullt
            marknadsekonomiskt system byggt på demokrati.
          </note>
          <note type="speaker">
            Anf. 22 GÖRAN LENNMARKER (m):
          </note>
          <note>
            Herr talman! Jag begärde ordet när debatten kom in på chockterapi
            och förändringen i Ryssland. Vi börjar nu få erfarenhet av förändringen
            i Centraloch Östeuropa. Vi kan se litet olika modeller för hur
            man går fram. Det finns länder där man har genomfört snabba reformer.
            Polen, Tjeckien och
          </note>
          <note>
            Estland är de tydligaste exemplen på detta. I
          </note>
          <note>
            Ukraina, Vitryssland och Rumänien har man däremot knappast genomfört
            några reformer, och utvecklingen har åtminstone gått mycket långsamt.
          </note>
          <note>
            Vi har inte så lång erfarenhet av det här mönstret, men vi kan
            se ganska tydligt att det är önskvärt med snabbhet i förändringen
            av ekonomiska och sociala skäl. I utgångsläget finns nämligen
            en oerhörd fattigdom och en fallande ekonomisk standard.
          </note>
          <note>
            Fattigdomen ökar således om man inte genomför reformer.
          </note>
          <note>
            Bekymret i Ryssland har varit bristen på styrka i reformerna,
            framför allt på valutasidan. Man har hela tiden balanserat på
            gränsen till hyperinflation.
          </note>
          <note>
            Det har slagit undan möjligheterna att göra långsiktiga satsningar
            i det ryska samhället. Man har trott sig kunna satsa på socialt
            understöd via sedelpressarna. Man har gett generösa krediter till
            kolchoserna och de gamla statsföretagen inklusive en hel del av
            rustningsindustrin. Det sociala systemet i ett socialistiskt samhälle
            är nämligen uppbyggt kring företagen och inte, som i våra västliga
            samhällen, kring socialförsäkringar.
          </note>
          <note>
            Erfarenheten av reformarbetet i Central- och
          </note>
          <note>
            Östeuropa så långt pekar entydigt på behovet av snabba reformer.
            Ordet chockterapi myntades för övrigt av den dåvarande polske
            finansministern
          </note>
          <note>
            Balcerowicz. Han inledde det polska systemskiftet på ekonomins
            område den 1 januari 1990. Vi kan erinra oss att förra året, 1993,
            var Polen Europas mest snabbväxande ekonomi. Om landets ekonomiska
            kurs inte förändras kan Polen få en mycket kraftigt växande ekonomi,
            kanske på östasiatisk nivå. Det är fel att säga att chockterapin
            har präglats av västliga ekonomer. Balcerowicz var polack. Han
            levde och lever fortfarande i det polska samhället.
          </note>
          <note>
            Det råder en betydande enighet om att bekymret med de ryska reformerna
            är bristen på reformtakt.
          </note>
          <note>
            Därav formuleringen att det skulle ha krävts mera chock. Det
            betyder att om man hade kunnat få ordning på framför allt Centralbankens
            oansvariga politik, skulle den ryska reformen ha lyckats bättre.
          </note>
          <note>
            Vi måste samtidigt komma ihåg att den sociala situationen är
            viktig. Man måste ge människor hopp. Man kan inte ha en långt
            utdragen process utan slut.
          </note>
          <note>
            Anf. 23 Utrikesminister MARGARETHA AF
          </note>
          <note type="speaker">
            UGGLAS (m):
          </note>
          <note>
            Herr talman! Det var tur att Berndt Ekholm avslutade sitt inlägg
            med att säga att han är för marknadsekonomi och demokrati även
            i Ryssland.
          </note>
          <note>
            Jag måste säga att jag blev ganska förskräckt när jag lyssnade
            till Berndt Ekholm.
          </note>
          <note>
            Man skulle, som ett experiment, kunna tillämpa
          </note>
          <note>
            Berndt Ekholms resonemang på apartheidsystemet. Det gäller att
            inte gå för snabbt fram. Det gäller bara att avskaffa systemet
            litet grand i små steg. I annat fall kan man spränga allt möjligt.
            Så ser inte jag på apartheidsystemet, och så ser inte jag på förtrycket
            i Ryssland.
          </note>
          <note>
            Man avskaffar inte ett totalitärt förtryck litet gradvis, först
            10 % sedan kanske 15--20 %. Man går från ett förtryckarsystem
            till ett samhälle byggt på rättsstatens grund och med frihet.
            Vi vet att övergången är svår. Vi måste stödja de strukturer som
            skall byggas upp för att övergången skall kunna åstadkommas. Vi
            vet alla att övergången är svår.
          </note>
          <note>
            Det är självklart att alla möjliga, förfärliga problem uppstår
            när realsocialismen faller.
          </note>
          <note>
            Talet om det långsamma avskaffandet av förtrycket tyckte jag
            faktiskt inte om i Berndt Ekholms inlägg.
          </note>
          <note>
            Jag tyckte inte heller om synen på situationen i de baltiska
            republikerna. I två av dessa länder är de ryska trupperna fortfarande
            kvar. Där finns en mängd människor som har arbetat i KGB. Fakta
            om situationen i de baltiska republikerna är att inga övergrepp
            mot de mänskliga rättigheterna har företagits. Ingen bär hand
            på den ryska befolkningen. Däremot säger vi från Sverige i alla
            sammanhang att en generös behandling av den ryskspråkiga befolkningen
            är i Estlands, Lettlands och Litauens egenintresse. Självfallet
            är det så.
          </note>
          <note>
            Alla internationella normer skall självfallet uppfyllas.
          </note>
          <note type="speaker">
            Anf. 24 HANS GÖRAN FRANCK (s):
          </note>
          <note>
            Herr talman! Utrikesministern tar inte själv upp frågan om chockterapi.
            Jag tycker att hon borde yttra sig om vad hon anser om de uttalanden
            som gjordes från svensk sida om chockterapi. Jag citerade ett
            uttalande av förbundskansler Kohl.
          </note>
          <note>
            Har utrikesministern förståelse för vad förbundskansler Kohl
            sade på denna punkt? Han sade att ''the West, too, must pay greater
            attention to the social repercussions of the reforms''.
          </note>
          <note>
            Jag tror inte att det är chockterapi som behövs i första hand.
            Det behövs naturligtvis en marknadsekonomi som är socialt inriktad
            och socialt balanserad. Man talar om att det har varit för litet
            chockterapi. Men en extrem chockterapi får motsatt effekt. Detta
            har hänt i exempelvis
          </note>
          <note>
            Polen.
          </note>
          <note>
            Vissa politiker där gick för långt. Från att ha haft en högerbetonad
            regering har Polen nu fått en center--
          </note>
          <note>
            vänster-regering som bedriver en mer balanserad politik. Denna
            politik går inte ut på att det är för litet av chockterapi. Vi
            kommer förmodligen också att få se samma utveckling i flera andra
            östeuropeiska länder. Det skall vara en mera balanserad politik
            i stället för en extrem chockterapi. Varje land måste naturligtvis
            bestämma sig utifrån sina egna förutsättningar.
          </note>
          <note>
            När det gäller Ryssland tycker jag att det är viktigt att man
            nu inte talar om extrem chockterapi. Ifrån
          </note>
          <note>
            Sverige och andra länder bör vi i stället tala om vilka konkreta
            insatser vi kan göra för att stärka utvecklingen mot mera tillväxt
            och balans i ekonomin. Vi måste också tala om vad vi kan göra
            för att säkra en demokratisk utveckling med mera respekt för mänskliga
            rättigheter.
          </note>
          <note type="speaker">
            Anf. 25 BERNDT EKHOLM (s):
          </note>
          <note>
            Herr talman! Jag tycker, fru utrikesminister, att det är så sorgligt
            att om man i en diskussion i dessa ämnen litet antyder att man
            kan ha förståelse för en del av det ryska folkets situation så
            blir man misstänkliggjord, särskilt från moderat håll. Jag tycker
            att utrikesministern var fräck när hon påstod att jag var för
            ett långsamt avskaffande av förtrycket. Det har jag aldrig sagt.
          </note>
          <note>
            Det framgick med all önskvärd tydlighet att -- jag förstår att
            det är därför Göran Lennmarker gick in i debatten -- jag talade
            om det stöd som regeringen ger till de ekonomiska förändringarna
            och om hur det stödet ser ut. Man stöder t.ex. uttalanden från
            ekonomer som vill ha chockterapi. Man rusar därmed faktiskt från
            planhushållningens dike rakt ner i kapitalismens dike. Det är
            denna politik regeringen har gett sitt stöd åt. Det har ingenting
            med ett långsamt avskaffande av förtrycket att göra. Det skulle
            faktiskt vara intressant att diskutera frågan om Mellanöstern
            och se hur moderaterna agerar i det fallet. Vi skall dock inte
            göra det, eftersom det inte är debattekniskt riktigt att ta upp
            den frågan nu.
          </note>
          <note>
            Självfallet skall vi arbeta för att de ryska trupperna håller
            de löften som Ryssland har gett om att man skall lämna Estland.
            Det är avtalat att det skall ske under augusti. Det råder inget
            tvivel om att
          </note>
          <note>
            Ryssland skall uppfylla sina förpliktelser.
          </note>
          <note>
            Jag vänder mig i stället mot den svenska regeringens sätt att
            ge stöd till östra Europa. Det är nämligen uppenbart att man vill
            ge sitt stöd till snabba ekonomiska förändringar som riskerar
            den sociala välfärden. Det sägs att det har visat sig vara en
            mycket lyckosam väg. Man kan då bara titta på hur det ser ut i
            Ryssland. Där finns soppkök, svält, armod och en enormt tilltagande
            kriminalitet. Det är inget tvivel om att en av orsakerna till
            kriminaliteten är att man har gått för snabbt fram med de ekonomiska
            förändringarna.
          </note>
          <note>
            Jag företräder den linjen, när det gäller att förändra ekonomin,
            som inser att ekonomin sammanhänger med mänskliga beteendemönster.
            Man kan inte på några få år kasta sig rakt in i ett annat system,
            särskilt inte med det ryska samhällets kulturtradition. Jag tycker
            att regeringen för en felaktig politik på den punkten. Det tar
            sig också uttryck när man formulerar det bistånd som vi har att
            behandla i utrikesutskottet. Det görs där en ganska förvirrad
            presentation av de förväntade samlade effekterna av biståndet.
          </note>
          <note>
            Eftersom jag inte kan gå in ytterligare i debatten, får jag tolka
            utrikesministern så att man inte kan vänta sig någon tillstymmelse
            till förändring av politiken. Man kan tyvärr inte förvänta sig
            någon större förståelse för den svåra sociala situationen i
          </note>
          <note>
            Ryssland.
          </note>
          <note type="speaker">
            Anf. 26 GÖRAN LENNMARKER (m):
          </note>
          <note>
            Herr talman! Bekymret är att svälten och fattigdomen inte är
            följder av reformer utan av bristen på reformer. Vi kan ta Ukraina
            som exempel på de länder där man inte har genomfört reformer.
            Ukraina har en mycket sämre utveckling än Ryssland. Man har i
            stort sett bara hängt upp den ukrainska flaggan på gårdsplanen,
            och sedan har man fortsatt ungefär som förut. I huvuddelen av
            de tidigare sovjetiska republikerna har det inte skett några ekonomiska
            och sociala reformer. Där är nöden betydligt värre.
          </note>
          <note>
            Bekymret i Ryssland är just att reformerna inte har varit särskilt
            omfattande. Jordbruket har t.ex.
          </note>
          <note>
            knappast reformerats. Man lever kvar i ett kolchossystem. Man
            har inte heller lyckats reformera penninghushållningen. Den sköttes
            av det gamla Högsta Sovjet med sedelpressar.
          </note>
          <note>
            Därigenom slogs varje möjlighet att bedriva en långsiktig ekonomisk
            politik sönder. Det finns inget land i världen som kan få en ekonomisk
            utveckling om man lever på gränsen till hyperinflation. Vi känner
            inte till något sådant. En sådan situation leder alltid till sociala
            katastrofer. Hyperinflationen var inte ett recept från några chockterapeuter
            eller reformekonomer utan det var receptet från de rödbruna krafterna
            i Högsta Sovjet. Detta kommer kanske att fortsätta även under
            den nya duman, eftersom Centralbanken fortfarande lyder direkt
            under parlamentet.
          </note>
          <note>
            En massiv erfarenhet ifrån Central- och Östeuropa visar att det
            av sociala skäl är nödvändigt med en snabb övergång från ett förödande
            ekonomiskt och socialt system till en västlig marknadsekonomi.
            Vi skall komma ihåg att det är människorna på plats som har behov
            av reformerna. Vi från väst kan inte säga att man skall ta det
            lugnt och inte ha så bråttom. Det är lätt för oss att säga så
            som lever i ett välmående samhälle. Men det blir nästan cyniskt
            när man ser fattigdomen i Central- och
          </note>
          <note>
            Östeuropa.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1993/94:87 om arbetslösheten
          </note>
          <note>
            Anf. 27 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Magnus Persson har frågat mig om jag är beredd att
            medge dispenser från nuvarande regelverk och rådande byråkratiska
            bestämmelser för att komma i gång med angelägna infrastruktursatsningar
            runt om i landet i syfte att bekämpa den höga arbetslösheten.
            Vidare har han frågat mig om jag är beredd att vidta åtgärder
            i syfte att delegera beslutanderätten från central till regional
            nivå och om jag är beredd att öka andelen otraditionella insatser
            inom
          </note>
          <note>
            Arbetsmarknadsverket.
          </note>
          <note>
            Under innevarande budgetår beräknas
          </note>
          <note>
            Arbetsmarknadsverket inte förbruka alla de anvisade medlen. Magnus
            Persson menar att befintliga arbetsmarknadspolitiska medel snabbt
            måste omfördelas för att få i gång infrastruktursatsningar och
            att detta i nuläget hindras genom byråkratiska bestämmelser.
          </note>
          <note>
            Att Arbetsmarknadsverket vid budgetårets slut beräknas få medel
            över är en helt ny situation då det tidigare år alltid har varit
            brist på medel. En inte oväsentlig förklaring är att den mycket
            omfattande åtgärden arbetslivsutveckling (ALU) inte finansieras
            från anslaget för de arbetsmarknadspolitiska åtgärderna utan från
          </note>
          <note>
            Arbetsmarknadsfonden. Trots den låga medelsförbrukningen så har
            aldrig någonsin så många personer fått del av olika arbetsmarknadspolitiska
            åtgärder som nu.
          </note>
          <note>
            Naturligtvis är det meningen att de medel som är avsatta för
            att bekämpa arbetslösheten skall användas. Omprioriteringar har
            redan gjorts. I
          </note>
          <note>
            december förra året fick AMS möjlighet att använda 500 miljoner
            kronor för ROT-insatser och
          </note>
          <note>
            100 miljoner kronor till ombyggnadsbidrag för äldrebostäder.
            I går fattade riksdagen beslut om att bemyndiga regeringen att
            få använda ytterligare 1,5
          </note>
          <note>
            miljarder kronor av AMS medel för olika ROT-
          </note>
          <note>
            insatser. Utöver detta har länsarbetsnämnderna möjlighet att
            till viss del subventionera byggen och infrastruktursatsningar
            genom att gå in med beredskapsarbeten av investeringskaraktär.
            När det gäller otraditionella medel hade endast 36 % av dessa
            förbrukats vid årsskiftet. Någon brist på otraditionella medel
            föreligger alltså inte.
          </note>
          <note>
            Magnus Persson beskriver i sin interpellation arbetsmarknadspolitiken
            som byråkratisk och centraliserad. I dag styr statsmakterna
          </note>
          <note>
            Arbetsmarknadsverket genom mål- och resultatuppföljning. Detta
            innebär att riksdagen beslutar om medelsramar och huvudsaklig
            inriktning av de arbetsmarknadspolitiska insatserna. Regeringen
            formulerar därefter övergripande mål för myndigheten.
          </note>
          <note>
            För de konjunkturella arbetsmarknadspolitiska åtgärderna finns
            det endast ett gemensamt anslag som gör det möjligt för länsarbetsnämnden
            och arbetsförmedlingen att välja den åtgärd som lämpar sig bäst
            för den arbetslöse och den lokala arbetsmarknaden. Det råder i
            dag en stor frihet för
          </note>
          <note>
            Arbetsmarknadsverket att inom sitt anslag prioritera de bästa
            åtgärderna såsom t.ex.
          </note>
          <note>
            arbetsmarknadsutbildning eller beredskapsarbete.
          </note>
          <note>
            För att utnyttja pengarna till andra ändamål såsom infrastrukturinvesteringar
            krävs riksdagens beslut.
          </note>
          <note>
            När det gäller byråkratin är regeringen naturligtvis intresserad
            av att få bort onödig administration. I
          </note>
          <note>
            syfte att förenkla regelsystemet för olika åtgärder har det därför
            bildats en arbetsgrupp med representanter från AMS och
          </note>
          <note>
            Arbetsmarknadsdepartementet. Detta arbete har högsta prioritet.
          </note>
          <note>
            Magnus Persson frågar mig också om jag är beredd att vidta åtgärder
            i syfte att delegera beslutanderätten. I och med införandet av
            mål- och resultatstyrning har beslutanderätten liksom medlen i
            huvudsak delegerats ut till dem som har den bästa lokala kännedomen,
            nämligen arbetsförmedlingen. Det finns i princip inga medel kvar
            centralt hos AMS.
          </note>
          <note>
            Slutligen kan sägas att under denna lågkonjunktur har regeringen
            förutom stora satsningar inom arbetsmarknadspolitiken även tidigarelagt
            infrastruktursatsningar för ca 13 miljarder kronor och kraftigt
            utökat antalet reguljära utbildningsplatser av arbetsmarknadsskäl.
          </note>
          <note>
            Regeringen har också utökat användningsområdet för de arbetsmarknadspolitiska
            medlen så att det har getts nya möjligheter för
          </note>
          <note>
            Arbetsmarknadsverket att satsa på t.ex.
          </note>
          <note>
            tidigareläggning av affärsverksinvesteringar, skogsbilvägar och
            allmänna samlingslokaler. Allt detta har gjorts i syfte att motverka
            arbetslösheten och dess skadliga effekter. Sammantaget kan sägas
            att regeringen har öppnat många vägar för att bekämpa arbetslösheten
            både med hjälp av traditionella och extraordinära åtgärder.
          </note>
          <note>
            Avslutningsvis vill jag nämna att en kommitté har tillsatts med
            uppdrag att utreda arbetsmarknadspolitiken. Bland de huvudfrågor
            som kommittén skall behandla finns utöver frågor om arbetsmarknadspolitikens
            roll, omfattning och inriktning bl.a. frågor om hur den nuvarande
            styrningen och kontrollen av arbetsmarknadspolitiken kan förbättras.
          </note>
          <note type="speaker">
            Anf. 28 MAGNUS PERSSON (s):
          </note>
          <note>
            Herr talman! Jag tackar arbetsmarknadsministern för svaret på
            min interpellation.
          </note>
          <note>
            Anledningen till att jag ställde interpellationen var att trots
            det kärva klimatet på arbetsmarknaden fanns och finns det alltjämt
            ett betydande överskott på länsarbetsmarknadsnämnderna. Många
            anser att det finns alltför många vattentäta skott som är omöjliga
            att rubba eller forcera.
          </note>
          <note>
            I november månad skrev de båda generaldirektörerna i AMS och
            Boverket till regeringen och bad att få använda vissa medel i
            syfte att stimulera till ombyggnad av bostäder. Det var för övrigt
            inte bara generaldirektörerna som hörde av sig. Hyresgästerna,
            byggmästarföreningarna, byggjobbarna och länsarbetsnämnderna skrev
            i sin förtvivlan till regering, riksdag och utskott. Det var högljudda
            demonstrationer utanför riskdagshuset.
          </note>
          <note>
            Regeringen slog dövörat till och sov sin törnrosasömn -- trots
            allt som hände utanför riksdagshuset.
          </note>
          <note>
            Den 16 december föll våra ROT-förslag i riksdagen. Regeringen
            låg alltför länge stilla medan adventsstjärnorna tindrade klart
            i regeringskansliet. Sedan kom Börje Hörnlund som en jultomte
            och gav svenska folket en julklapp, men betydligt mindre än vad
            både generaldirektörer och andra hade tänkt sig.
          </note>
          <note>
            De arbetslösa byggnadsarbetarna väntar inte.
          </note>
          <note>
            Siffrorna tickar obönhörligt vidare. Erfarenheterna visar att
            departementschefen väntar för länge. Det finns en uppenbar risk
            att medan gräset gror dör kon. De som drabbas är de arbetslösa.
            Utskottet får bana väg för att hålla tidtabellen. Det var just
            det som hände senast. Beslutet som vi fattade i går visar att
            riksdagen har tagit kommandot. Riksdagen körde över regeringen
            och vill att regeringen skall handla snabbt.
          </note>
          <note>
            Börje Hörnlund framhåller i sitt svar det som inte har skett.
            Här borde vi ta upp en diskussion. Det är viktigt att lyssna på
            signaler ute från fältet. Det är för många vattentäta skott mellan
            myndigheter och regionala organ. Jag kan ta mitt hemlän Värmland
            som exempel. Där finns en ny länsflygplats och ett nytt länsmuseum
            som länet velat tidigarelägga byggstarten för. Länsarbetsnämnden
            har medel men kan inte påbörja objekten. Värmlands byggmästarförening
            och andra organisationer har stått i frontlinjen för att dokumentera
            och skaffa fram realistiska alternativ.
          </note>
          <note>
            Enligt nuvarande regelverk kan inte länsmyndigheter, hur mycket
            de än vill och är överens, tidigarelägga byggstarterna. Varför?
            Jag har i min interpellation tagit upp frågan varför det inte
            går att riva dessa murar och från centralt håll delegera beslutsprocessen.
            Statsrådet säger att en arbetsgrupp har tillsatts, och det är
            bra. Jag hoppas att det går att ta bort dessa hinder. Det är också
            viktigt att statsrådet och departementet är lyhörda och lyssnar
            på vad länen har att säga och efterkommer deras begäran om att
            få påbörja angelägna verksamheter.
          </note>
          <note>
            Vi i Värmland är inte ensamma om att ha resurser över som inte
            går att föra över till andra angelägna länssatsningar. Därför
            anser man att en bättre tingens ordning bör införas. Beslutanderätten
            bör delegeras. Det är just detta jag är ute efter.
          </note>
          <note>
            Statsrådet säger att det är riksdagen som beslutar om medelsramar
            och den huvudsakliga inriktningen för dem. Det är delvis sant.
            Men om statsrådet får brev från generaldirektörer och andra berörda
            går det bra att vända sig till riksdagen. Vi är beredda att diskutera
            frågorna. Då kan det bli breda majoriteter för att riva barriärerna.
            När det gäller infrastruktursatsningar behövs det betydligt mera
            pengar.
          </note>
          <note>
            Regeringen har fått 1,5 miljarder kronor. Jag kommer ihåg när
            Börje Hörnlund lidelsefullt nästan jagade dåvarande industriministern
            Thage
          </note>
          <note>
            G Peterson. Han fick tillgång till de medel han var ute efter.
            Nu har statsrådet tillgång till 1,5 miljarder kronor. Anser statsrådet
            att dessa medel räcker?
          </note>
          <note>
            Jag tycker att detta är som en fläck. Det behövs betydligt mera.
            Det skulle vara bra att få veta hur statsrådet ser på detta. Kommer
            det mera resurser i syfte att dämpa byggarbetslösheten? Det är
            den som är så skrämmande hög i de allra flesta län. Det är det
            vi skall diskutera.
          </note>
          <note>
            Statsrådet säger att han har öppnat nya vägar. Jag tycker, herr
            talman, att vi borde öppna alla dörrar på vid gavel. Gör det,
            herr Börje Hörnlund. Låt oss diskutera de återstående delarna
            av ROT-
          </note>
          <note>
            programmet, så kanske vi kan dämpa arbetslösheten ytterligare.
            Jag hoppas att statsrådet är beredd att diskutera denna fråga.
            Från socialdemokratiskt håll förväntar vi oss mera ROT-
          </note>
          <note>
            jobb och flera öppna dörrar från regeringens sida för att rädda
            jobben. Jag skulle gärna vilja ha en kommentar från statsrådets
            sida.
          </note>
          <note>
            Anf. 29 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! I den nu uppåtgående konjunkturen blir den allra
            viktigaste AMS-insatsen, framför allt ute på arbetsförmedlingarna,
            att gå ut till företagen och intressera dem till att byta ut övertiden
            till arbetstillfällen. De skall arbeta med rekryteringsstöd syftande
            till ordinarie jobb. Det måste prioriteras.
          </note>
          <note>
            Man kan diskutera om AMS ensamt skall handha totalomsättningen.
            Det var en överdrift från min sida.
          </note>
          <note>
            I fråga om flygplatser har det gjorts ett antal överenskommelser
            mellan AMS och
          </note>
          <note>
            Luftfartsverket. Det gäller Östersund, Visby och i princip Sundsvall.
            När överenskommelsen var klar hoppade Luftfartsverket av. Det
            är faktiskt inte så bra. Bäst är om respektive myndighet erhåller
            de medel och förutsättningar som gör att saker och ting kan ske
            på ordinarie sätt och inte via
          </note>
          <note>
            Arbetsmarknadsverket.
          </note>
          <note>
            Arbetsmarknadsverket har ett antal penningar kvar på det här
            området, och man är beredd till diskussion. Men Luftfartsverkets
            tidigare agerande, nämligen att göra avslut och icke fullfölja
            sitt åtagande inger inte full respekt.
          </note>
          <note>
            Arbetsmarknadsverket har naturligtvis rätt att gå in med medel
            i olika byggobjekt, med begränsningen
          </note>
          <note>
            1 500 kr per dagsverke och i stödområden upp till
          </note>
          <note>
            2 500 kr per dagsverke.
          </note>
          <note>
            Jag är ganska övertygad om att det inte finns något verk som
            har så vid beslutanderätt och sådana möjligheter att välja mellan
            olika insatser som detta. Så måste det också vara. Då görs det
            ibland fel; det har vi kommit på några gånger. Men en centraliserad
            beslutsordning genererar troligtvis fler fel än en decentraliserad.
          </note>
          <note>
            Det översynsarbete som vi utför tillsammans när det gäller att
            förenkla reglerna syftar till ett smidare förfarande. Tanken att
            tillsätta en AMS-utredning syftar också till att det skall jobbas
            på ett effektivare sätt. Men att behöva jobba med 6 %
          </note>
          <note>
            arbetsmarknadsåtgärder, sammantaget med allt annat, är väldigt
            mycket. Det är ett bekymmer. Vi må därför ha en gemensam önskan
            att det ordinarie näringslivet börjar fungera bättre på egen hand.
          </note>
          <note type="speaker">
            Anf. 30 MAGNUS PERSSON (s):
          </note>
          <note>
            Herr talman! Jag återkommer till frågan om samordning mellan
            departement. I situationer när exempelvis Luftfartsverket hoppar
            av eller när
          </note>
          <note>
            Boverket inte har tillräckligt med medel att skjuta till avseende
            länsmuseet i Värmland skulle man på den regionala nivån kunna
            säga att på grund av arbetsmarknadsläget satsar vi ytterligare
            medel.
          </note>
          <note>
            Jag tror att man skall kunna vara mer flexibel. Det andas ju
            här en förhoppning om att man framledes skall få bättre samordning
            mellan alla de olika verken.
          </note>
          <note>
            Jag har pratat med en länsarbetsdirektör norrut.
          </note>
          <note>
            Han sade att han kanske skulle få bortåt 100
          </note>
          <note>
            miljoner kronor över på B 2-anslaget. Det är nämligen så lågt
            att kommunerna inte orkar med att ta den del som ankommer på dem.
            Sådana saker är också väldigt viktiga. Det är viktigt att stimulansen
            från statens sida är så stor att kommunerna hoppar på tåget, annars
            står både byggsektorn och kommunerna som en åsna mellan två hötappar,
            och jobben kommer inte i gång.
          </note>
          <note>
            Herr talman! Självfallet har jag förhoppningen att det privata
            näringslivet skall börja snurra litet snabbare. Det är också min
            förhoppning att vi tillsammans med arbetsmarknadsåtgärder skall
            kunna rulla på vidare. Dessa debatter får vi ta vid ett senare
            tillfälle.
          </note>
          <note>
            Som jag sade andas svaret en viss optimism. Jag hoppas att de
            kommittéer som nu tillsatts innebär att byråkratin minskar. Jag
            hoppas också att den parlamentariska kommittén får i uppdrag att
            titta litet närmare på denna fråga. Jag är halvt om halvt nöjd
            med svaret, och jag hoppas att departementschefen följer frågan.
            ROT-projekten får vi diskutera vid en senare debatt.
          </note>
          <note>
            Överläggningen var härmed avslutad.
          </note>
          <note>
            6 § Bordläggning
          </note>
          <note>
            Anmäldes och bordlades
          </note>
          <note>
            Propositionerna
          </note>
          <note>
            1993/94:126 Svenskundervisning för invandrare
          </note>
          <note>
            (sfi)
          </note>
          <note>
            1993/94:142 Lagstiftning med anledning av den av
          </note>
          <note>
            Förenta nationerna inrättade tribunalen för brott i f.d. Jugoslavien
          </note>
          <note>
            Motionerna
          </note>
          <note>
            med anledning av prop. 1993/94:129 Försök i vissa kommuner där
            väljarna skall kunna avge särskild personröst
          </note>
          <note>
            1993/94:K34 av Mikael Odenberg (m)
          </note>
          <note>
            1993/94:K35 av Sylvia Lindgren m.fl. (s)
          </note>
          <note>
            7 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 2 mars
          </note>
          <note>
            1993/94:102 av Sylvia Lindgren (s) till statsrådet Bo
          </note>
          <note>
            Könberg om sjukvården:
          </note>
          <note>
            Vid den allmänpolitiska debatten, under avsnittet välfärdspolitik,
            beskrev Bo Könberg reformarbetet som har bedrivits sedan slutet
            av 80-talet och
          </note>
          <note>
            ''nästan jämt pådrivet från borgerligt håll''. Vidare påstod
            sjukvårdsministern att valfriheten ökat, operationsköerna kraftigt
            reducerats och primärvården byggts ut så att alla de i vårt land
            som vill ha en direkt personlig kontakt med en allmänläkare eller
            en person med motsvarande utbildning skall få den möjligheten
            i husläkarsystemet.
          </note>
          <note>
            Sjukvårdsministern sade vidare ''samtidigt som dessa reformer
            har genomförts har samhällsekonomin sviktat och resurserna till
            sjukvården minskat något''.
          </note>
          <note>
            Verkligheten i sjukvården i dag är en helt annan än den sjukvårdsministern
            beskriver. Tryggheten för patienterna har satts ur spel och tillgängligheten
            har försämrats.
          </note>
          <note>
            Mot bakgrund av ovanstående vill jag fråga sjukvårdsministern
            följande:
          </note>
          <note>
            Avser sjukvårdsministern vidtaga några åtgärder för att öka valfriheten?
          </note>
          <note>
            Avser sjukvårdsministern vidtaga några åtgärder för att minska
            operationsköerna?
          </note>
          <note>
            Avser sjukvårdsministern vidtaga några åtgärder för att ta vara
            på den samlade kompetensen i primärvården?
          </note>
          <note type="speaker">
            1993/94:103 av Sten Andersson i Malmö (m) till justitieministern
            om vittnens rädsla för repressalier:
          </note>
          <note>
            Hot och våld mot målsägare, vittnen, polis och åklagare ökar
            alltmer i omfattning. Detta hotar rättssamhällets grund och måste
            med kraft åtgärdas!
          </note>
          <note>
            Dagligen blir vi uppmärksammade på hur vittnen plötsligt ändrar
            sina tidigare lämnade uppgifter och säger sig inte längre minnas
            eller att det första vittnesmålet var felaktigt. T.o.m. poliser,
            om de inte direkt vägrar så i alla fall visar de oro inför att
            vittna i vissa mål. Det är ingen hemlighet att förhörsprotokoll
            inte alltid har undertecknats av förhörsledare. Att detta ytterst
            beror på rädsla för repressalier kan inte vara okänt.
          </note>
          <note>
            Jag har stor förståelse för att människor känner oro och ansvar
            för sina familjer och är rädda för de hot som i dag riktas emot
            dem inför vissa mål. Men samtidigt är det än viktigare att samhället
            med kraft tar ställning och avstånd mot dem som genom hot mot
            vittnen undergräver rättssamhället!
          </note>
          <note>
            Vilka åtgärder är statsrådet beredd vidta för att vittnen skall
            våga framträda utan oro och rädsla för hot och inför domstol stå
            fast vid sina iakttagelser?
          </note>
          <note>
            l0 &gt; 8 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 2 mars
          </note>
          <note>
            1993/94:385 av Ulf Eriksson (nyd) till statsrådet
          </note>
          <note>
            Reidunn Laurén om rätten till umgänge med barn:
          </note>
          <note>
            Vad tänker regeringen göra för att svensk lagstiftning avseende
            icke vårdnadshavares förälders eller annan nära anhörigs rätt
            till skolbesök respektive umgänge med vardagskontakt skall vara
            i överensstämmelse med
          </note>
          <note>
            18 § barnkonventionen?
          </note>
          <note>
            1993/94:386 av John Andersson (-) till jordbruksministern om
            spekulation i skogsfastigheter m.m.:
          </note>
          <note>
            Det var många som varnade för att de ändringar som gjordes i
            jordförvärvslagen och skogsvårdslagen skulle öppna för spekulation
            och skövling av skogsfastigheter. Om nu inte dessa farhågor fullt
            ut har besannats, så är vissa tendenser på området illavarslande.
            På många håll händer det nu att förvärvstillstånd erhålls utan
            att bosättning sker, detta i områden där lagen så kräver. Ingen
            som avser att långsiktigt bruka fastigheten har möjlighet att
            betala de fastighetspriser som utifrån kommande betalar. Exempel
            finns på hur fastigheter kalavverkats, ja det synes som om det
            på vissa håll är satt i system att köpa och skövla fastigheterna.
          </note>
          <note>
            Det här är ett allvarligt hot mot gles- och skogsbygderna och
            rimmar illa med deklarationen att Hela Sverige skall leva.
          </note>
          <note>
            Min fråga till jordbruksministern:
          </note>
          <note>
            Tänker jordbruksministern vidta några åtgärder som förhindrar
            spekulation i och skövling av skogsfastigheter?
          </note>
          <note type="speaker">
            1993/94:387 av Hans Göran Franck (s) till statsrådet Alf Svensson
            om de fackliga fri- och rättigheterna i Indonesien:
          </note>
          <note>
            Tre ledande företrädare för den fria fackföreningsrörelsen i
            Indonesien, SBSI, har arresterats inför den generalstrejk som
            utlystes till den 11 februari.
          </note>
          <note>
            Strejken är den första av denna omfattning sedan militärkuppen
            1965. Den indonesiska regeringen vägrar, i strid med ILO-konventionen,
            att erkänna den fria fackföreningsrörelsen, vilket påtalats av
            den nu fängslade fackföreningsledaren Muchtar
          </note>
          <note>
            Pakpahan i ett brev till ILO i Genève.
          </note>
          <note>
            Vilka åtgärder avser den svenska regeringen att vidta med anledning
            av de senaste arresteringarna av fackliga ledare för att stödja
            de fackliga fri- och rättigheterna i Indonesien?
          </note>
          <note>
            9 § Kammaren åtskildes kl. 13.53.
          </note>
          <note>
            Förhandlingarna leddes av förste vice talmannen.
          </note>
        </div>
      </body>
    </text>
  </TEI>
</teiCorpus>
