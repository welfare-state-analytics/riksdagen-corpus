<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--27</head>
          <docDate when="1993-11-19 00:00:00">1993-11-19 00:00:00</docDate>
        </div>
      </front>
      <body>
        <div>
          <note>
            1 § Svar på interpellation 1993/94:9 om senareläggning av uppsägningar
            inom den offentliga sektorn
          </note>
          <note>
            Anf. 1 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Lars Stjernkvist har frågat mig om beskedet om en
            utredning, som enligt pressuppgifter skall ha tillsatts, betyder
            att regeringen överväger nya åtgärder för att senarelägga uppsägningar
            inom den offentliga sektorn. Vidare har Lars Stjernkvist frågat
            mig om jag är beredd att uppmana offentliga arbetsgivare att frysa
            pågående varsel i avvaktan på utredningens förslag.
          </note>
          <note>
            Det är väsentligt för svensk ekonomi att förändringsarbetet i
            den kommunala sektorn fortsätter. Även kommuner och landsting
            måste delta i ansträngningarna att förbättra de offentliga finanserna.
            Det är också viktigt för de många människor som är beroende av
            den offentliga sektorns tjänster att nya kunskaper och ny teknik
            omsätts i en utvecklad och effektiv organisation.
          </note>
          <note>
            Inom den kommunala sektorn råder en bred enighet om betydelsen
            av effektiviseringar för att bättre kunna tillgodose väsentliga
            behov av t.ex.
          </note>
          <note>
            barnomsorg, skola, äldreomsorg och hälso- och sjukvård.
          </note>
          <note>
            Någon förstärkning av den kommunala ekonomin genom en ökning
            av statliga anslag eller genom utvidgad användning av arbetsmarknadsfonden
            är inte möjlig. En sådan lösning skulle ytterligare öka det statliga
            budgetunderskottet liksom lånebehovet. När det gäller arbetsmarknadsfonden
            beräknas bristen i fonden per den 1 juli 1994 leda till ett upplåningsbehov
            på ca 55 miljarder kronor.
          </note>
          <note>
            Varje månad är förlusten över 3 miljarder kronor.
          </note>
          <note>
            Den lösning som Landstinget i Östergötland och
          </note>
          <note>
            Lars Stjernkvist förespråkar har regeringen prövat med anledning
            av en framställning från
          </note>
          <note>
            Länsstyrelsen i Blekinge och inte funnit möjlig. I
          </note>
          <note>
            första hand måste en långsiktigt ansvarsfull finansiering av
            fonden erhållas, innan ett utökat användningsområde kan diskuteras.
            Det är också viktigt att understryka att olika stödformer inte
            skall utformas så, att de gynnar vissa sektorer framför andra.
          </note>
          <note>
            Regeringen anser att det i dag finns goda förutsättningar för
            kommunerna att kombinera kraven på besparingar med kraven på att
            hänsyn skall tas till arbetsmarknadssituationen, dvs. uppnå omstruktureringar
            i acceptabla former. Detta bör vara möjligt mot bakgrund av nu
            aktuella bedömningar av den kommunala ekonomin, och genom samverkan
            med länsarbetsnämnderna.
          </note>
          <note>
            Många offentliga arbetsgivare satsar nu på bl.a.
          </note>
          <note>
            utbildning och olika omplaceringsåtgärder för att förhindra uppsägningar.
            Genom utbildning anpassas kompetensen till förändrade arbetsuppgifter.
            Samtidigt förbättras förutsättningarna för att i framtiden bedriva
            verksamhet med högre kvalitet och på ett effektivt sätt. I samverkan
            med länsarbetsnämnden kan möjligheterna till utbildningsvikariat
            och bidrag till företagsutbildning utnyttjas. Riksdag och regering
            har för innevarande budgetår beräknat en volym av bidrag till
            utbildning i företag för i genomsnitt
          </note>
          <note>
            28 000 personer per månad till en kostnad av 2,6
          </note>
          <note>
            miljarder kronor.
          </note>
          <note>
            Jag vill framhålla att jag upplever en stark uppslutning bakom
            kommunernas arbete med kompetensutveckling och effektivisering.
            Detta arbete kommer att leda till dels ytterligare kvalitetsförbättringar,
            dels ett lägre tidsbehov för given volym arbetsuppgifter. Med
            tanke på den stora ökningen av bl.a. antalet äldre och av övriga
            tunga kommunala uppgifter är detta en nödvändig utveckling.
          </note>
          <note>
            Frågan om stöd till utbildning bör lösas genom lokala förhandlingar
            med länsarbetsnämnder och arbetsförmedlingar på samma sätt och
            enligt de regler som gäller för övriga arbetsmarknaden.
          </note>
          <note>
            Jag har i överläggningar med AMS understrukit betydelsen av att
            Arbetsmarknadsverket aktivt arbetar för att i samverkan med kommuner
            och landsting uppnå sådana lösningar att personal i största möjliga
            utsträckning på ett meningsfullt sätt kan bli kvar hos kommunerna
            med olika uppgifter.
          </note>
          <note>
            Kompetensutveckling är grunden. Uppgiften om att en särskild
            utredning har tillsatts är felaktig.
          </note>
          <note>
            Det finns i dag ett flertal goda exempel på samverkansobjekt
            mellan kommunala arbetsgivare och länsarbetsnämnder med syfte
            att hjälpa personal vid omstruktureringarna.
          </note>
          <note>
            Jag vill här särskilt nämna Landstinget i Värmlands län, som
            har träffat en principöverenskommelse med Länsarbetsnämnden för
            perioden fram t.o.m.
          </note>
          <note>
            budgetåret 1995/96. Landstinget bedömer att man under denna treårsperiod,
            utöver naturliga avgångar och förtida uttag av pension, behöver
            minska verksamheten med 600 personer.
          </note>
          <note>
            Överenskommelsen innebär att Landstinget reducerar antalet uppsägningar
            med 400 personer.
          </note>
          <note>
            Detta sker genom en omfattande satsning på utbildning och kompetenshöjande
            insatser för anställda. Länsarbetsnämnden kan under treårsperioden
            komma att bevilja bidrag till företagsutbildning med upp till
            sammanlagt 22
          </note>
          <note>
            miljoner kronor. Överenskommelsen omfattar också satsningar på
            utbildningsvikariat.
          </note>
          <note>
            Målsättningen är att under treårsperioden skapa minst 225 vikariat,
            vilka innebär värdefulla arbetstillfällen för arbetslösa.
          </note>
          <note>
            Utbildningssatsningen kan komma att innehålla såväl grundutbildningar
            som vidareutbildning och andra slag av utbildning. Jag vill också
            nämna att i Landstingets strategi för omstruktureringen ingår
            pensionserbjudande på förmånliga villkor till vissa anställda
            som fyllt 60 år.
          </note>
          <note>
            Bohuslandstinget har i en tvåårig överenskommelse med Länsarbetsnämnden
            beslutat om utbildningsinsatser, främst genom utbildningsvikariat,
            för att på sikt höja kompetensen i verksamheten.
          </note>
          <note>
            Ett annat exempel är Landstinget i Gävleborgs län som i projektet
            ''Hatten'' aktivt arbetar med omplaceringar, och utbildningsinsatser
            med stöd av bidrag till företagsutbildning. Inom länet finns ett
            tusental anställda i riskzonen för uppsägning.
          </note>
          <note>
            Målsättningen är att spara pengar utan att säga upp tillsvidareanställda.
          </note>
          <note>
            Landstinget i Skaraborgs län har överenskommit med Länsarbetsnämnden
            om stöd till utbildning under en tvåårsperiod. Landstinget skall
            ge utbildning till 3 000 anställda för att förhindra friställning
            av ca 700 personer.
          </note>
          <note>
            Även inom primärkommunerna, som under hösten har redovisat en
            minskande andel varsel, finns ett flertal exempel på samverkan
            med arbetsförmedlingen i syfte att genom omplaceringar och utbildningsinsatser
            förhindra uppsägningar av personal. Ett exempel är
          </note>
          <note>
            Göteborgs kommun som, bl.a. med stöd av bidrag till företagsutbildning,
            under året genomför främst ettåriga utbildningar för ett par hundra
            anställda.
          </note>
          <note>
            Ett annat exempel är Karlskrona kommun, som samverkar med arbetsförmedlingen
            för att finna alternativ sysselsättning inom eller utom kommunen
            för de personer som annars riskerar uppsägning. I arbetet ingår
            väglednings- och utbildningsinsatser.
          </note>
          <note>
            Inom den statliga sektorn har en principöverenskommelse träffats
            mellan Posten,
          </note>
          <note>
            AMS och Trygghetsstiftelsen. Posten förbinder sig att fram till
            mitten av 1995 avstå från uppsägning av kassapersonal på grund
            av arbetsbrist. I stället för en planerad uppsägning av 1 500
            personer skall
          </note>
          <note>
            Posten utbilda 2 000 personer i första hand med inriktning mot
            fortsatt anställning inom Posten och till förändrade arbetsuppgifter.
            AMS och
          </note>
          <note>
            Trygghetsstiftelsen förbinder sig att under perioden bidra till
            utbildningen med sammanlagt 120
          </note>
          <note>
            miljoner kronor.
          </note>
          <note>
            Arbetet med att effektivisera den offentliga sektorn kommer att
            fortsätta. Det finns som jag här har redovisat goda förutsättningar
            att i detta arbete ta hänsyn till arbetsmarknadssituationen. Anslagen
            till Arbetsmarknadsverket och regelsystemen möjliggör förhandlingslösningar
            av den typ jag har beskrivit.
          </note>
          <note>
            Jag har under hösten haft många kontakter och överläggningar
            med ledande företrädare för kommunal verksamhet i syfte att få
            till stånd en situation där kommunerna med framför allt kompetensutveckling
            arbetar och vidtar åtgärder som gör att antalet som friställs
            minimeras.
          </note>
          <note>
            Jag vill gärna omtala att jag har erhållit ett stort gensvar.
            Jag har nu inbjudit Landstings- och
          </note>
          <note>
            Kommunförbunden till överläggning om detta och om vilka möjligheter
            som i övrigt finns att kommuner och landsting aktivt medverkar
            i olika arbetsmarknadsåtgärder.
          </note>
          <note type="speaker">
            Anf. 2 LARS STJERNKVIST (s):
          </note>
          <note>
            Herr talman! Jag vill först tacka statsrådet för svaret. Jag
            vill gärna börja med det positiva. Svaret är långt, det är innehållsrikt,
            och det visar att statsrådet och departementet arbetar seriöst
            med frågan. Men tyvärr blandas goda och dåliga saker i svaret.
            Man skulle kunna sägas att det präglas av den numera riksbekanta
            Hörnlundska veligheten, om man vill spetsa till det.
          </note>
          <note>
            Det jag inte tycker om i svaret är att statsrådet säger att olika
            stödformer inte skall gynna vissa sektorer.
          </note>
          <note>
            Det kan vid första anblicken verka rättvist och sunt, men jag
            håller inte med om det. Arbetslösheten drabbar lika hårt och skoningslöst
            den handelsanställde, den kommunanställde eller den industrianställde.
            För den enskilde är det naturligtvis samma tragedi. Men ur samhällets
            synvinkel finns det faktiskt skillnader.
          </note>
          <note>
            Den första viktiga skillnaden är att det inte beror på att efterfrågan
            har minskat som de anställda inom den offentliga sektorn i dag
            hotas av uppsägning eller har sagts upp. Det är inte så att vi
            har blivit friskare och därför säger upp personal inom landstingen.
            Det är inte så att barnomsorgen är överdimensionerad och att vi
            därför säger upp folk inom barnomsorgen. Det är inte så att Posten,
          </note>
          <note>
            Telia och andra egentligen har en för stor apparat.
          </note>
          <note>
            Problemet är pengar, inte att arbetsinsatserna inte efterfrågas.
            Det är den första viktiga skillnaden.
          </note>
          <note>
            Den andra skillnaden, och den kanske på sätt och vis är ännu
            viktigare, är att vi som skattebetalare betalar ersättningen eller
            lönen för de offentliganställda oavsett om de har jobb eller inte.
          </note>
          <note>
            Arbetslösheten och lönerna betalas ur samma kassakista, eller
            vi kanske numera skall säga att det lånas till dem från samma
            håll.
          </note>
          <note>
            När vi diskuterar uppsägningarna och arbetslösheten inom den
            offentliga sektorn blir den relevanta och viktiga frågan om vi
            skall betala människor för att de går hemma och är sysslolösa
            eller om vi skall betala människor och ge dem en möjlighet att
            höja sin kompetens, utbilda sig eller vara kvar och använda sitt
            yrkeskunnande i den verksamhet där de finns. Som ansvarsmedveten
            och noggrann skattebetalare tycker jag att det är bättre att betala
            människor för vad de gör än att betala för sysslolöshet. Därför
            håller jag inte med om att olika stödformer inte skall gynna vissa
            sektorer. Jag tycker att det finns skäl att behandla den offentliga
            sektorn annorlunda.
          </note>
          <note>
            Sedan finns det bra saker i svaret. Det står att omstruktureringen
            -- ett vackert ord --, dvs. att man skall banta organisationen,
            skall anpassas till rådande arbetsmarknadssituation. Sedan räknar
            statsrådet upp en massa goda exempel på lokala arbetsgivare som
            i dag gör ett mycket bra arbete för att förhindra att människor
            kastas ut i arbetslöshet.
          </note>
          <note>
            Man använder lågkonjunkturen för att utbilda och anpassa sig
            till framtidens förutsättningar. Det är jättebra.
          </note>
          <note>
            Det som händer i Bohuslandstinget, Gävleborg,
          </note>
          <note>
            Blekinge och Karlskrona är jättebra. Men frågan är vilken tröst
            det är för de 160 sjukvårdsanställda i min hemkommun Norrköping,
            som dagen före julafton förlorar sina jobb? Vilken tröst är detta
            för alla dem inom försvaret på F 13 i Norrköping som förlorar
            sina jobb nästa halvårsskifte? Vilken tröst är detta för de 28
            000 människor som man befarar förlorar jobbet nästa år, trots
            att många lokala arbetsgivare, länsarbetsnämnder och arbetsförmedlingar
            tar ett stort ansvar?
          </note>
          <note>
            Problemet är, statsrådet, att trots att det finns ansvarsmedvetna
            lokala arbetsgivare, är det ändå en fasansfull massa människor
            som kastas ut i arbetslöshet. Några av bevisen på att de åtgärder
            som nu har vidtagits inte är tillräckliga sitter här på läktaren.
            De är naturligtvis nyfikna på vad som kommer att hända med deras
            jobb och med deras framtid.
          </note>
          <note>
            Den första följdfrågan jag då skulle vilja ställa är hur statsrådet
            tänker agera för att påverka de lokala arbetsgivare som inte har
            gjort tillräckligt.
          </note>
          <note>
            Statsrådet räknar upp alla goda exempel, men vad händer med de
            dåliga? Det var den ena frågan.
          </note>
          <note>
            Min slutsats är att även om man lokalt tar ett stort ansvar så
            räcker inte det. Det finns ett problem med pengar. Det kommer
            vi inte ifrån. De hårda besparingarna i kommuner och landsting
            gör det oerhört svårt för de lokala arbetsgivarna. Då blir min
            följdfråga: Är statsrådet beredd att släppa till ytterligare arbetsmarknadsmedel
            för att förhindra uppsägningar i den offentliga sektorn?
          </note>
          <note>
            Sedan kommer den tredje frågan, som naturligtvis hör ihop med
            detta. Statsrådet har ett särskilt ansvar när det gäller statligt
            anställda. De flesta konkreta exempel han nämner är kommuner och
            landsting. Vilka direktiv tänker han ge, och på vilket sätt tänker
            han påverka statliga arbetsgivare att inte säga upp folk?
          </note>
          <note type="speaker">
            Anf. 3 SONIA KARLSSON (s):
          </note>
          <note>
            Herr talman! Börje Hörnlund hänvisar i sitt svar till att det
            är väsentligt för den svenska ekonomin att förändringsarbetet
            i den kommunala sektorn skall fortsätta. Det är inte heller tal
            om att det kan bli någon förstärkning av den kommunala ekonomin,
            varken genom ökade anslag eller genom utvidgad användning av Arbetsmarknadsfonden.
          </note>
          <note>
            Börje Hörnlund hävdar också att det finns goda förutsättningar
            för kommunerna att kombinera kraven på besparingar med kraven
            på att ta hänsyn till arbetsmarknadssituationen. Han säger i svaret
            att det är möjligt mot bakgrund av den nu aktuella bedömningen
            av den kommunala ekonomin. Min fråga är: Vilken är den aktuella
            bedömningen av den kommunala ekonomin?
          </note>
          <note>
            Den 28 oktober uppvaktades vi i finansutskottet av en delegation
            från Kommunförbundet. De var mycket bekymrade över den ökande
            osäkerheten för kommunerna just vad gäller den ekonomiska situationen.
            Som de såg det kommer den fortsättningsvis att innebära både neddragning
            och indragning av personal. De sade att kommunerna egentligen
            skulle behöva öka sina kostnader med
          </note>
          <note>
            2 % per år de kommande åren och 1 % längre fram med hänsyn till
            åldersstrukturen. I verkligheten är det i stället så att kommunerna
            nu måste dra ner kostnaderna med 10 % i fasta priser.
          </note>
          <note>
            Omfattningen ökar med ungefär 8 % fram till 1997, men kommunernas
            uppdrag är att finansiera det med 10--12 % mindre pengar. Redan
            i dag ser de att den ökande arbetslösheten gör att de har fått
            kostnader för socialbidrag på ca 4 miljarder kronor.
          </note>
          <note>
            Dessa pengar får de ta från det vanliga reguljära utrymmet för
            den kommunala verksamheten.
          </note>
          <note>
            Lars Stjernkvist har redan visat på rundgången.
          </note>
          <note>
            Det är ingen samhällsekonomisk vinst att kommunerna drar ner
            på personalen. Eftersom arbetsmarknaden är så dålig måste de som
            blir friställda få kontant arbetsmarknadsstöd. Då blir det i stället
            staten som får låna upp pengar. Detta är rundgången.
          </note>
          <note>
            Det positiva som arbetsmarknadsministern hade med i sitt svar
            var överläggningarna med AMS. Där har han understrukit att Arbetsmarknadsverket
            aktivt skall arbeta för att i samverkan med kommuner och landsting
            uppnå lösningar som gör att personalen kan stanna kvar i kommunerna.
          </note>
          <note>
            Då hoppas jag att Börje Hörnlund kommer att ta del av den motion
            som vi socialdemokrater väckte den 9 november, i förra veckan.
            Där har vi föreslagit att AMS skall tilldelas 3,8 miljarder kronor
            för att de 28 000 som enligt regeringens bedömning kommer att
            mista arbetet under 1994 i kommuner och landsting i stället kan
            få en förlängd uppsägningstid. Nettokostnaden för staten blir
            noll. Om inte detta görs kommer de anställda bara att få kontant
            ersättning. Det blir en passiv arbetsmarknadspolitik.
          </note>
          <note>
            Det är positivt att arbetsmarknadsministern har hänvisat till
            detta i sitt svar. Det enda problemet är att arbetsmarknadsministern
            inte har skickat med några pengar. Det är nödvändigt för att AMS
            skall kunna klara detta.
          </note>
          <note>
            Jag vill också hänvisa till att jag har flera av mina tidigare
            arbetskamrater från Motala lasarett på läktaren i dag. I juni
            i år fick 67 undersköterskor och vårdbiträden sluta där. Den sista
            december i år kommer 186 till att få sluta. Sammanlagt under det
            här året försvinner ca 255 undersköterskor och vårdbiträden från
            Motala lasarett. Totalt har
          </note>
          <note>
            Motala lasarett ca 2 100 anställda. Vi kan direkt se att detta
            påverkar verksamheten och vården på
          </note>
          <note>
            Motala lasarett.
          </note>
          <note>
            Då vill jag återkomma till att Börje Hörnlund i sitt svar säger
            att det behövs effektiviseringar för att bättre kunna tillgodose
            väsentliga behov inom exempelvis hälso- och sjukvård. Vi i Motala
            -- och jag tror även på alla andra ställen -- har mycket svårt
            att se att sjukvården blir väsentligt bättre genom massiva nedläggningar
            av vårdplatser. Det är inte så att befolkningen blir friskare
            för att vi har färre vårdplatser. Vi kan redan se att man i Motala
            har kalkylerat med 149 % beläggning på de avdelningar som blir
            kvar, på grund av de nedläggningar som kommer att ske. Det blir
            mindre ytor för vård, färre personal och fler patienter.
          </note>
          <note>
            Arbetsmarknadsministern har hänvisat till AMS.
          </note>
          <note>
            Jag tycker att detta borde kunna sammanfalla med det förslag
            som vi har lagt fram. Det skulle innebära att de 186 som får gå
            den sista december från lasarettet i Motala skulle få möjlighet
            att vara kvar och ge patienterna en god vård.
          </note>
          <note type="speaker">
            Anf. 4 VIOLA FURUBJELKE (s):
          </note>
          <note>
            Herr talman! Jag har ett alldeles speciellt skäl till att delta
            i den här debatten i dag. Under augusti och september var jag
            på en rad arbetsplatsbesök i den offentliga sektorn. Jag besökte
            rehabilitering, barnklinik, städavdelning och operationsavdelning
            på Vrinnevilasarettet. Jag besökte omsorgsverksamhet, långvård
            och kommunal barnomsorg. Jag mötte många av de drygt 160
          </note>
          <note>
            människor som varslas om uppsägning. Om inget sker nu kommer
            de att drabbas av öppen arbetslöshet dagen före julafton.
          </note>
          <note>
            Jag mötte oro, inte bara för den egna familjens situation, utan
            kanske framför allt för patienterna.
          </note>
          <note>
            Hur skall vården klaras i en bantad organisation?
          </note>
          <note>
            Det frågar man sig. Jag mötte också en stor oro för vad som skall
            hända med de kamrater som kommer att behöva göra allt det tunga
            jobbet med mycket mindre bemanning. Det är, som flera talare har
            sagt före mig, inte så att behovet har minskat, tvärtom.
          </note>
          <note>
            Det skriver också arbetsmarknadsministern i svaret. Det blir
            fler uppgifter. Det blir fler äldre äldre i långvården. Det förväntas
            bli fler barn i barnomsorgen, eftersom vi har fått en barnomsorgslag.
            Det blir fler människor i rehabilitering om landstinget verkligen
            gör allvar av sina planer att satsa på rehabilitering. Man undrar
            verkligen hur det skall gå ihop.
          </note>
          <note>
            De människor som jag mötte sade: Det här går inte.
          </note>
          <note>
            Det kommer att bli så att de gamla får ligga kvar i sina sängar
            på dagarna, att vi inte orkar ta upp dem.
          </note>
          <note>
            Barnomsorgen kommer bara att bli barnpassning.
          </note>
          <note>
            Av landstingets rehabilitering blir det just heller ingenting.
          </note>
          <note>
            I arbetsmarknadsministerns svar finns en passus där det sägs
            att arbetet, genom ökad effektivisering, skall ''leda till dels
            ytterligare kvalitetsförbättringar, dels ett lägre tidsbehov för
            given volym arbetsuppgifter. Med tanke på den stora ökningen av
            bl.a. antalet äldre och av övriga tunga kommunala uppgifter är
            detta en nödvändig utveckling.'' Vad är det egentligen som arbetsmarknadsministern
            säger här? Vad är det här för ordlek? Tror verkligen arbetsmarknadsministern
            att kvaliteten skall öka, med mindre tid och ökade uppgifter?
            Den uppfattningen delade i alla fall inte alla de varslade och
            övriga vi talade med på våra arbetsplatsbesök.
          </note>
          <note>
            I år och nästa år beräknas ungefär 66 000
          </note>
          <note>
            människor avskedas i offentlig sektor. Jag understryker skälen
            för att detta måste förhindras.
          </note>
          <note>
            Det är en ekonomisk rundgång. Det är ingen som helst förtjänst
            att skicka ut människor i arbetslöshet när det inte finns andra
            arbeten att tillgå. Det är viktiga uppgifter som inte blir utförda.
            Framför allt överges arbetslinjen fullständigt. Det har heller
            inte undgått revisorerna. I den rapport de lämnade fick arbetsmarknadsministern
            kritik just för detta.
          </note>
          <note>
            Om arbetsmarknadspolitiken skall vara effektiv måste den leda
            till att människor kommer i aktiva åtgärder som så småningom leder
            till arbete, inte till att man passiviseras och för lång tid blir
            utslagen från arbetsmarknaden och kanske aldrig kommer tillbaka.
          </note>
          <note>
            Det svar arbetsmarknadsministern ger på Lars
          </note>
          <note>
            Stjernkvists interpellation skulle egentligen kunnat bestå av
            bara en mening. Frågan gäller en utredning och resultatet av den.
            Arbetsmarknadsministern säger ungefär mitt i svaret att det inte
            finns någon sådan utredning. Det vore bra om den borgerliga landstingsledningen
            i Östergötland snabbt finge ett besked om den saken. Det besked
            som de människor som i dag sitter uppe på läktaren och andra som
            är varslade väntar på bygger på att landstingsledningen säger
            att man väntar på regeringens svar. Man har förhalat ett besked
            till dem och hållit dem i hopp om att detta skulle gå att lösa,
            genom att hänvisa till denna utredning.
          </note>
          <note>
            Om det nu inte finns någon utredning, tycker jag att arbetsmarknadsministern
            bör ta kontakt med landstingsledningen och uppmana dem att tillsammans
            med Länsarbetsnämnden lösa denna fråga. Tekniken spelar som sagt
            inte så stor roll.
          </note>
          <note>
            Hur man gör det kan kvitta. Det viktiga är att vi förhindrar
            att dessa människor skickas ut i öppen arbetslöshet. Den 25 november
            skall det vara ett möte mellan Länsarbetsnämnden och landstingsledningen,
            så det brådskar, arbetsmarknadsministern. Tryck på de borgerliga
            kollegerna i Östergötland, så att någonting händer i denna fråga.
          </note>
          <note type="speaker">
            Anf. 5 HANS ANDERSSON (v):
          </note>
          <note>
            Herr talman! Jag får också tacka för svaret. Jag är naturligt
            nog besviken. Detta är frågor som inte är nya. De har varit uppe
            gång på gång när vi har diskuterat arbetsmarknadspolitik i våras.
            Vi har från Vänsterpartiets sida sagt att det är en orimlig situation,
            att kasta ut människor från produktivt arbete som gäller vår välfärd
            till arbetslöshet, passivitet och lågproduktiva åtgärder inom
            ramen för ALU, ofta inom kommunal sektor.
          </note>
          <note>
            Nu svarar Börje Hörnlund att han har tagit initiativ, men någon
            särskild utredning pågår inte. Jag skulle vilja säga att det är
            en slipad politiker som svarar så. Oppositionen, både Vänsterpartiet
            och socialdemokratin, har under våren ständigt krävt att man inte
            skall hantera den kommunala sektorn på detta sätt. Då måste man
            också tillskjuta medel.
          </note>
          <note>
            Vi har kallat det en kommunakut, för att anspela på ett ställe
            dit man med glädje slänger pengar från regeringens sida. Vi har
            i en motion som vi lade fram för någon vecka sedan anvisat 5 miljarder
            kronor för 1994 och 10 miljarder kronor för 1995 i syfte att kunna
            bevara vårdsektorn, skolsektorn och omsorgssektorn och personalen
            som gör ett stort jobb.
          </note>
          <note>
            Vi har i vår arbetsmarknadspolitik anvisat medel i våras. Vi
            har gjort det i en motion nu. Det finns möjlighet att visa positiv
            vilja inom några veckor.
          </note>
          <note>
            Det är medel avsedda för kompetensutveckling, utbildning och
            beredskapsarbeten. Vi vill undvika att slänga ut folk från bra
            arbetsplatser för att ge dem passivt eller halvaktivt stöd.
          </note>
          <note>
            Pengarna, finns de? Nja, Börje Hörnlund vet att akassan, som
            tas upp både i interpellationen och interpellationssvaret, på
            ett sätt bara är ett tomt hål. Det är att låna pengar, och då
            får man avgöra till vad vi skall rikta pengarna. Börje Hörnlund
            är mycket tydlig och lydig när han i propositionen om långtidsarbetslösheten
            säger att någon förstärkning av kommunal ekonomi genom ytterligare
            ökning av statliga anslag inte är möjlig. Där går gränsen. Det
            är den stora frågan. Jag vill fråga Börje Hörnlund om det inte
            finns möjlighet för honom som arbetsmarknadsminister att trycka
            på
          </note>
          <note>
            Finansdepartementet och se till att pengar kan användas i den
            ordinarie verksamheten. Det borde trots allt finnas ett socialt
            ansvar.
          </note>
          <note>
            Börje Hörnlund antyder att han kämpar och tar initiativ. Jag
            vill nog säga att det är tvärtom.
          </note>
          <note>
            Arbetsmarknadsverket, som är den myndighet som vilar under Arbetsmarknadsdepartementet,
            har gång på gång fört fram åsikter som mycket liknar dem som SKTF,
            SKAF, LO, TCO och
          </note>
          <note>
            Vänsterpartiet har fört fram. Jag kan läsa högt några rader ur
            den fördjupade anslagsframställning som kom för några månader
            sedan från AMS.
          </note>
          <note>
            ''För att inte konkurrera med ordinarie verksamhet innefattar
            arbetslivsutvecklingen ofta lågprioriterade projekt, dvs. insatser
            som utan statlig finansiering annars inte hade kommit till stånd.
            I brist på ekonomisk samordning mellan stat, kommuner och landsting
            åstadkoms en ineffektiv rundgång inom den offentliga sektorn genom
            att yrkesaktiva överförs från hög- till lågprioriterade verksamheter.
            Detta är mycket kostsamt både för den enskilde individen och för
            samhällsekonomin som helhet. T.ex. har sysselsättningen inom kommunerna
            minskat med ca 25 000 personer under första halvåret 1993. Under
            motsvarande period har ca 15 000 personer påbörjat arbetslivsutveckling
            i kommunal regi.''
          </note>
          <note>
            Det är mycket lätt att påvisa meningslös rundgång som drabbar
            enskilda, som drabbar verksamheten och som drabbar välfärden.
          </note>
          <note>
            Nu finns det många initiativ i kommuner, från arbetsförmedlingar
            och länsarbetsnämnder. De fackliga organisationerna är på bettet.
            Det gäller också inte minst vänsterpartister, som lägger fram
            motioner. Låt oss använda pengar, som ändå måste användas, för
            att hålla människor i meningsfull sysselsättning, för produktiva
            åtgärder i vårt samhälle. Låt oss göra omorganisationer som förbättrar
            och effektiviserar verksamheter. Låt oss använda medel till att
            pröva förkortning av arbetstiden i särskilt tunga och bundna arbeten.
            I
          </note>
          <note>
            några fall har vi fått godkännande, t.ex. i Blekinge läns landsting,
            där Länsarbetsnämnden och
          </note>
          <note>
            Arbetslivsfonden går in i ett projekt om sex timmars arbetsdag
            i en provverksamhet på vissa tunga avdelningar. Varför gör man
            det? Jo, för at kunna bibehålla en god omsorgsverksamhet och för
            att inte ytterligare spä på arbetslösheten, vilken i sig är ett
            hot mot folkhälsan. Landstingets ansvar är till syvende och sist
            hälsan inom sitt område.
          </note>
          <note>
            Jag skulle vilja fråga arbetsmarknadsministern:
          </note>
          <note>
            Kommer det trots allt inte att tilldelas mer ordinarie medel
            till den kommunala sektorn? Det är på det sättet vi kan upprätthålla
            välfärden, enligt min uppfattning. I finansplanen talas om att
            konsumtionen skall minska med 1 % 1994 och
          </note>
          <note>
            1,5 % 1995. Samtidigt ökar vårdbehoven, som
          </note>
          <note>
            Viola Furubjelke gav exempel på. Kommer arbetsmarknadsministern
            att dessutom tillställa mer medel till arbetsmarknadspolitiska
            initiativ som gör att man kan gå in direkt med mycket större volymer,
            för att klara den typ av frågor som vi nu diskuterar? Det finns
            positiva exempel, i bl.a.
          </note>
          <note>
            Värmland. Men på många ställen är det tvärtom.
          </note>
          <note>
            Inte minst i mina hemtrakter får hundratals människor gå från
            sjukvårdsinrättningarna -- i
          </note>
          <note>
            Falun, i Avesta, i Ludvika. Det finns ingen tröst och ingen meningsfull
            kommentar till dem i Börje
          </note>
          <note>
            Hörnlunds svar.
          </note>
          <note>
            Anf. 6 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Hans Andersson är rätt osaklig när han säger att
            regeringen med glädje ger pengar till bankakuten. Det är ingen
            glädje i att lösa in den under förra regeringen liggande Nordbanken,
            med några tiotals miljarder kronor, där varenda affär härrör från
            tiden före regeringsskiftet. Det tycker jag att Hans Andersson
            skall kunna förstå.
          </note>
          <note>
            Oppositionens förslag att öka budgetunderskottet med 35--40 miljarder
            kronor är ett förslag för färre ordinarie jobb. Då får vi stigande
            räntor. Då bryter vi framtidstron. Då investerar inte näringsliv.
            Då investerar inte enskilda. Det är ett mycket dåligt förslag,
            när man redan har västvärldens högsta budgetunderskott.
          </note>
          <note>
            Arbetslinjen överges definitivt inte. Först vill jag säga att
            vi skall komma tillbaka med ordinarie jobb.
          </note>
          <note>
            För det andra vill jag säga att
          </note>
          <note>
            Arbetsmarknadsverket denna vinter har erhållit resurser som gör
            att verket kan gå upp på en nivå på 7--8 % när det gäller åtgärder.
            Det gäller att kommuner och andra arbetsgivare ställer upp, så
            att AMS får ut den volym man har möjlighet att arbeta med.
          </note>
          <note>
            Viola Furubjelke talar om omsorg och effektiviseringar. Rationaliseringar
            är svåra när de gäller ren omsorg. Det handlar om tid människa
            med människa. T.ex. thoraxkliniken i Umeå har gjort en omorganisation
            som har lett till en effektivisering på 25 %, genom att man sätter
            ihop teamet på ett visst sätt. Man ger där en mycket god vård,
            som andra tar efter.
          </note>
          <note>
            Det finns massor av exempel på effektiviseringar.
          </note>
          <note>
            Jag har varit med inom hälso- och sjukvård och kommunal verksamhet
            i så många år att jag vet att själva omsorgsdelen inte är någon
            rationaliseringsdel. Men det finns många andra delar som man har
            all anledning att arbeta med.
          </note>
          <note>
            Sonia Karlssons inlägg har jag väl egentligen kommenterat när
            jag har talat om budgetunderskottet. Arbetsmarknadsverket har
            mycket stora reserver. Socialdemokraterna är inte pålästa. För
            det första blev 5 % av AMS medel över i fjol, när det var så mycket
            diskussion om medelbrist. De finns kvar till detta budgetår. För
            det andra har AMS legat lågt i starten. Det gör att de har många
            miljarder kronor till sitt förfogande.
          </note>
          <note>
            Det finns ingen penningbrist.
          </note>
          <note>
            Jag har träffat länsarbetsnämndsdirektörerna och
          </note>
          <note>
            AMS-ledningen och resonerat om dessa saker. De är nu beredda
            att gå ut på bred front och träffa landstingsföreträdare, kommunala
            företrädare och företrädare för statliga verk. Det är anledningen
            till att jag gav dessa exempel. Pengarna finns i
          </note>
          <note>
            Arbetsmarknadsverket.
          </note>
          <note>
            Arbetsmarknadsverkets styrelse kommer i dag att diskutera denna
            fråga för att min linje skall vara till fullo återförsäkrad också
            där.
          </note>
          <note>
            Mina kontakter med ledande företrädare för kommuner och landsting
            i höst har varit så många och entydiga att jag vet att man kommer
            att ställa upp. Jag förutsätter att också alla socialdemokrater
            i Kommunförbundets och Landstingsförbundets styrelser är beredda
            att stödja förslaget. Om de gör det är jag övertygad om att jag
            kommer att möta eniga styrelser som är beredda att omedelbart
            ta ett ordentligt tag i frågorna och träffa länsarbetsnämnder
            och lokala arbetsförmedlingar för att nå dessa förhandlingslösningar.
          </note>
          <note>
            Det finns något väldigt positivt i detta. Det är det faktum att
            vi kan jobba brett med kompetensutveckling. Det har sjuka, gamla,
            unga och inte minst de som får del av kompetensutvecklingen stor
            nytta av åren framöver.
          </note>
          <note>
            Det är ingen tillfällighet att jag tog Posten som exempel. Samma
            möjligheter att i direkta förhandlingar med Arbetsmarknadsverket
            diskutera likartade lösningar står öppna för alla övriga statliga
            verk.
          </note>
          <note>
            Jag räknar alltså med en bred uppslutning. Jag tror att mina
            ärade meddebattörer kommer att få anstränga sig väldigt för att
            upprätthålla sin missnöjesnivå när förhandlingarna går i gång
            på rätt sätt.
          </note>
          <note>
            Man måste ha förmågan att resonera, Lars
          </note>
          <note>
            Stjernkvist. Inga problem är så enkla att det bara finns en lösning.
            Det finns alternativa lösningar.
          </note>
          <note>
            Det blir ofta bästa möjliga resultat om man planerar dem tillsammans.
          </note>
          <note type="speaker">
            Anf. 7 LARS STJERNKVIST (s):
          </note>
          <note>
            Herr talman! Det är ändå något galet. Här sitter fem kloka begåvade
            människor. Den som lyssnar på debatten måste tycka att någonting
            är snett.
          </note>
          <note>
            Ingen av oss tror att det inte behövs besparingar.
          </note>
          <note>
            Det behövs ingen större klokskap för att komma fram till att
            det behövs besparingar när vi har ett galopperande budgetunderskott.
            Det är vi överens om.
          </note>
          <note>
            Det viktiga i dag är det faktum att vi också är överens om att
            vi genom att sparka människor från offentlig sektor varken löser
            några mänskliga eller några ekonomiska problem. Då måste ju vän
            av ordning fråga sig: Vad är det egentligen ni tjatar om?
          </note>
          <note>
            Dessutom är vi överens om att man skall få använda arbetsmarknadsmedel
            innan människor är arbetslösa. Det är ju det som har varit nyckelfrågan.
            Man skall alltså kunna sätta in åtgärder i god tid.
          </note>
          <note>
            Det är ändå här knuten finns. Det Börje Hörnlund säger är jättebra.
            Han säger att pengarna finns och att ingen behöver bli arbetslös
            om de lokala arbetsgivarna -- inklusive de statliga -- tar sitt
            ansvar. Problemet är att landstinget i Östergötland och väldigt
            många andra offentliga arbetsgivare säger att det inte finns några
            pengar för denna typ av åtgärder och att de måste få ytterligare
            hjälp från arbetsmarknadsministern.
          </note>
          <note>
            Man behöver inte vara särskilt illasinnad för att tycka att det
            är galet. Det är klart att människor --
          </note>
          <note>
            t.ex. de som sitter på kammarens läktare i dag och drabbas av
            arbetslösheten -- blir förtvivlade när alla människor de vänder
            sig till håller med dem. Dessa människor skyller i stället på
            att det är någon annan som ytterst är ansvarig för att den drabbade
            sparkas: ''Vi håller med dig om att det är onödigt''.
          </note>
          <note>
            Jag misstror inte på något sätt arbetsmarknadsministern. Självfallet
            hoppas jag att det verkligen finns tillräckligt med pengar. Jag
            litar naturligtvis på arbetsmarknadsministerns ord när han säger
            att de medel som i dag finns avsatta får användas till att behålla
            personalen innan människor har blivit arbetslösa. Se då till så
            att de lokala borgerliga politikerna och andra runt om i landet
            får veta det och handlar efter det, de också!
          </note>
          <note>
            Medhåll och vackra ord hjälper inte. Med sådana kan man inte
            förhindra att 66 000 människor kastas ut i arbetslöshet.
          </note>
          <note>
            Jag har i ännu högre grad efter att nu ha lyssnat på arbetsmarknadsministern
            förstått att det inte i första hand är ett ekonomiskt problem.
            Det är ett moraliskt politiskt problem att man inte vill ta ansvar
            för den situation som uppstår. Det är mycket allvarligt.
          </note>
          <note type="speaker">
            Anf. 8 SONIA KARLSSON (s):
          </note>
          <note>
            Herr talman! Börje Hörnlund säger att det är ett dåligt förslag
            att öka budgetunderskottet.
          </note>
          <note>
            Problemet är att budgetunderskottet har ökat under lång tid på
            grund av att man ingenting gör.
          </note>
          <note>
            Budgetunderskottet ökar inte till följd av den åtgärd vi socialdemokrater
            har motionerat om.
          </note>
          <note>
            Enligt regeringen kommer 28 000 människor att bli friställda
            från kommuner och landsting nästa år.
          </note>
          <note>
            Arbetslösheten är så stor att det tyvärr inte finns några möjligheter
            för dessa människor att komma in på någon annan arbetsplats, t.ex.
            inom privat industri. De kommer att bli beroende av a-kassan och
            det kontanta arbetsmarknadsstödet. Staten får betala ut pengarna
            den vägen i stället.
          </note>
          <note>
            Vi socialdemokrater menar därför att det måste vara så mycket
            bättre att de anställda är kvar inom kommuner och landsting, och
            att de gör ett arbete som behövs. Just på grund av att man har
            sagt upp dessa människor kommer man nästa år att lägga ned 65
            vårdplatser i Motala. Vi kan få arbete och aktiva åtgärder för
            precis samma summa som läggs ut på ersättning. Förslaget ökar
            alltså inte budgetunderskottet.
          </note>
          <note>
            Jag blev mycket positivt överraskad när Börje
          </note>
          <note>
            Hörnlund sade att det finns pengar. Man kan då fråga sig varför
            det är som det är. Om det fanns pengar skulle det inte finnas
            något problem. Alla dessa människor skulle inte ha varslats om
            uppsägning och inte veta om de kommer att ha något att göra.
          </note>
          <note>
            Regeringen har givit mindre pengar till aktiva åtgärder, och
            utbetalningen av kontantstödet har ökat. Under budgetåret 1991/92
            lades 19 miljarder på aktiva åtgärder. Tack vare krisöverenskommelsen,
            där vi socialdemokrater krävde en ökning, tillfördes det ytterligare
            8
          </note>
          <note>
            miljarder till aktiva åtgärder. Man beräknar att det skall finnas
            28 miljarder till aktiva åtgärder 1993/94.
          </note>
          <note>
            Utbetalningen av kontantstöd har ökat. Stödet var
          </note>
          <note>
            18 miljarder 1991/92 och 33 miljarder 1992/93.
          </note>
          <note>
            Enligt den senaste prognosen är det uppe i 36
          </note>
          <note>
            miljarder. Kontantstödet betalas ut utan att de enskilda får
            del av någon aktiv arbetsmarknadspolitik.
          </note>
          <note>
            Börje Hörnlund talade om hur jag skulle bära mig åt för att upprätthålla
            missnöjesnivån. Jag är inte missnöjd bara för att jag skall vara
            missnöjd. Jag tycker dock ibland att de borgerliga vill privatisera
            för privatiserandets skull.
          </note>
          <note>
            Jag kan se att det finns en ideologisk önskan om ett starkt omvandlingtryck
            på kommuner och landsting. Det står t.o.m. i årets regeringsdeklaration.
            Regeringen vill öka konkurrensen mellan egenregiverksamhet och
            enskilda alternativ. Man har lämnat en proposition där det står
            att hela offentliga sektorn, förutom myndighetsutövning, skall
            vara utsatt för konkurrens.
          </note>
          <note>
            Jag tror inte bara att det är pengar eller vilja som saknas.
            Man kan befara att det finns en ideologisk vilja att förändra
            offentlig sektor och att regeringen därför inte är så benägen
            att anamma de förslag vi har.
          </note>
          <note>
            Om pengarna finns borde mina 186 kamrater som blir uppsagda i
            december utan problem få del av dem. Det har arbetsmarknadsminister
            Börje
          </note>
          <note>
            Hörnlund faktiskt lovat i dag.
          </note>
          <note type="speaker">
            Anf. 9 VIOLA FURUBJELKE (s):
          </note>
          <note>
            Herr talman! Börje Hörnlund och jag får nog ta en vers till om
            hur det egentligen ligger till med den kvalitetsförbättring som
            arbetsmarknadsministern tror skall uppstå om det blir mindre personal
            och minskad tid för arbetsuppgifterna.
          </note>
          <note>
            Arbetsmarknadsministern tar ett exempel från en thoraxklinik,
            men i Östergötland är det inte i huvudsak thoraxkirurger som är
            uppsagda utan det är undersköterskor och vårdbiträden, som huvudsakligen
            ägnar sig åt omsorg om människor. I
          </note>
          <note>
            relationen mellan människor kan inte minskad tid, större brådska
            och tyngre arbete utgöra någon ökad kvalitet, det tror jag att
            vi kan vara överens om.
          </note>
          <note>
            Sedan vill jag fortsätta i arbetsmarknadsministerns svar. Börje
            Hörnlund påstår att det finns en bred uppslutning från landstingen
            om att man är beredd att minska varslen och satsa på kompetensutveckling.
            SKTF har gjort en undersökning -- den presenterades för en månad
            sedan -- som visar att 15 landsting inte alls kommer att minska
            sina uppsägningar eller ompröva sitt beslut att varsla personal
            efter arbetsmarknadsministerns vädjanden. Bara tre landsting säger
            att de skulle kunna tänka sig att ändra sitt beslut.
          </note>
          <note>
            Östergötlands läns landsting är uppenbarligen ett landsting som
            inte kommer att ändra sitt beslut, om man inte får extra pengar.
            Vad värre är, den borgerliga landstingsledningen har förhalat
            ett besked till de varslade och hållit dem i ett visst hopp sedan
            före sommaren, genom att hänvisa till en utredning som påstods
            pågå i regeringskansliet.
          </note>
          <note>
            Det är mycket allvarligt, och jag vill inte spekulera i om den
            borgerliga landstingsledningen har ljugit för att slippa ta ställning
            i frågan när man känt sig pressad, eller om det är så illa att
            regeringen ger olika signaler, beroende på i vilket departement
            som frågan skall besvaras.
          </note>
          <note>
            I vilket fall som helst sitter vi i den situationen att man på
            olika sätt har försökt få de anställda att tro att om bara regeringen
            fattar ett beslut i frågan skall det nog lösa sig. Om man får
            extra pengar eller om man får tillstånd att använda arbetsmarknadsmedel,
            kommer det att ordna sig, är vad man har givit intryck av.
          </note>
          <note>
            Just av det skälet tycker jag att arbetsmarknadsministern måste
            överväga att ta kontakt med sina borgerliga kolleger i landstingsstyrelsen
            i Östergötland och tala med dem om att de måste vara mycket mycket
            öppna för en lösning som går ut på att förhindra att varslen utlöses.
          </note>
          <note>
            Det må vara Blekingemodellen eller
          </note>
          <note>
            Östgötamodellen eller någonting annat, men en lösning måste komma
            till stånd. En lösning anvisar vi i vår motion, och Sonia Karlsson
            har talat om den. Det handlar om att ge AMS de 3,8 miljarderna
            så att man kan satsa på kompetensutveckling och utbildning och
            på så sätt förhindra en högre öppen arbetslöshet i den offentliga
            sektorn.
          </note>
          <note type="speaker">
            Anf. 10 HANS ANDERSSON (v):
          </note>
          <note>
            Herr talman! Man skall vara saklig, det brukar
          </note>
          <note>
            Börje Hörnlund och jag vara överens om. Men det är inte alltid
            det blir så sakligt på den ena sidan --
          </note>
          <note>
            var god välj!
          </note>
          <note>
            Jag ogillar att man ger skattesänkningar åt kapitalägare och
            aktieägare i en situation när statens kassakista är tom och kommunerna
            kommer i allt sämre finansiellt läge.
          </note>
          <note>
            Jag ogillar att man då ger sig på de arbetslösa.
          </note>
          <note>
            Jag ogillar att man lägger fram förslag om egenavgifter som gör
            dessa avdragsgilla, vilket ytterligare kommer att spä på underskotten
            i kommunerna med 1,5 miljarder.
          </note>
          <note>
            Jag ogillar ett utförsäkringssystem som gör att socialbidrag
            blir det normala, med existensminimum för dem som kastas ut i
            arbetslöshet.
          </note>
          <note>
            Så har arbetsmarknadsministern mage att tala om att vi försöker
            upprätthålla missnöjesnivån! Den som är ute och träffar drabbade
            människor mäter inte bara missnöjesnivån utan känner raseriet
            och den rättfärdiga vreden ute i landet.
          </note>
          <note>
            Det handlar i det här fallet inte om budgetunderskottet. Det
            handlar om rundgång, och det är väl dokumenterat av AMS och av
            flera andra utredningar och organisationer.
          </note>
          <note>
            Arbetslinjen nämner Börje Hörnlund. Det är falskt! Vi har aldrig
            haft så stor andel människor som tar emot passivt stöd som i dag.
            Vi har lämnat arbetslinjen. För dem som är föremål för mer eller
            mindre aktiva åtgärder är det sämre kvalitet på åtgärderna. Arbetslösheten
            är ungefär dubblerad gentemot för ett år sedan, men arbetsmarknadsutbildningen
            har halverats.
          </note>
          <note>
            Börje Hörnlund antyder nu att AMS inte har lyckats få upp åtgärdsvolymen.
            Jag sitter i arbetsmarknadsutskottet, och jag kan de här frågorna.
            Här handlar det om ett misslyckande för regeringen och för Börje
            Hörnlund personligen, vill jag säga, som arbetsmarknadsminister.
            De åtgärder som föreslås duger inte. Det går inte att fylla volymen.
          </note>
          <note>
            Samtliga länsarbetsnämnder planerar på lägre nivåer -- det gäller
            ungdomspraktik och många andra åtgärder. Arbetsmarknadsutbildningen
            kan inte fylla sina volymer, när man har dragit ner utbildningsbidragen
            så som regeringen har gjort.
          </note>
          <note>
            Det här är ett misslyckande för arbetslinjen.
          </note>
          <note>
            Det handlar naturligtvis väldigt mycket också om en ideologisk
            förnyelse -- ett systemskifte, som moderaterna brukar uttrycka
            det. Ni vill dra ner den kommunala sektorn. Ni vill privatisera.
            Ni vill faktiskt rasera välfärden. Det är grymt sagt av mig, men
            det är sant.
          </note>
          <note>
            Jag upprepar frågorna: Är ni beredda att förstärka den kommunala
            ekonomin med direkta anslag? Är ni beredda att gå in med arbetsmarknadspolitiska
            åtgärder som gör att människor kan vara kvar i arbete -- det kan
            gälla arbetstidsförkortning och det kan gälla utbildning? Är ni
            beredda att gå ut med ett regeringsuttalande där ni säger att
            uppsägningarna måste stoppas nu, för de sparar ingenting utan
            leder bara till rundgång?
          </note>
          <note>
            Anf. 11 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Det är litet besvärligt att jag har en fjärdedel
            av den tid som ni har för att bemöta var och en av er, när ni
            är fyra.
          </note>
          <note>
            Beredskapsarbeten talas det mycket om som ett universalmedel.
            Det finns pengar, men det går icke att få upp volymen, för kommunerna
            och andra arbetsgivare är inte intresserade av beredskapsarbeten
            annat än av investeringskaraktär. Så ni har inget alternativ att
            klara arbetslinjen.
          </note>
          <note>
            Ni väljer ut en liten bit här och en liten bit där var och en
            av er. Jag måste ta det övergripande. Lyckas ni i era gemensamma
            strävanden att öka världens högsta budgetunderskott med ytterligare
            35--40
          </note>
          <note>
            miljarder kronor, får vi stigande räntor, färre ordinarie jobb
            och en mycket besvärligare arbetsmarknad. Det måste ni försöka
            tänka på.
          </note>
          <note>
            De goda exemplen utgörs faktiskt i huvudsak av borgerligt styrda
            landsting och kommuner. Jag har försökt hitta flera s-exempel
            men har haft litet svårt att få tag i dem. Jag förutsätter att
            de goda exemplen också kommer i de kommunerna.
          </note>
          <note>
            Det finns pengar i Arbetsmarknadsverket, en oerhört stor summa
            pengar. I fjol blev det över en stor summa pengar, och det gick
            lågt i gång månaderna 7, 8 och 9. Det gör att det finns ett antal
            miljarder kronor. Problemet består i dag inte i att det skulle
            saknas pengar i Arbetsmarknadsverket.
          </note>
          <note>
            Men förhandlingarna går ju ut på -- så är det i en överläggning
            -- att motparten också måste ställa upp. Det är inte fråga om
            att ge 100 %, utan man för en förhandling och kommer tillsammans
            fram till ett resultat. Värmland har satsat stort, trots att man
            där har den sämsta eller näst sämsta ekonomin av alla i dag. Ändå
            tar man där sitt stora arbetsgivaransvar, under moderat ledning.
            Så det går inte att förenkla den här debatten hur som helst.
          </note>
          <note>
            Jag tror att det är så här, Hans Andersson. Man kan placera pengar
            riskfritt i obligationer. För ett år sedan kunde man få 15 % ränta
            och på den intäkten betala 30 % i skatt. En liten företagare kan
            få betala 60 % i skatt på en långt lägre avkastning. Jag säger
            inte att näringslivet kommer upp till så goda avkastningar som
            det är när man inte tar risker, men det går inte att få stora
            investeringar i näringslivet om det skall vara sämre avkastning
            än när man inte tar risk alls. Jag tror att Hans
          </note>
          <note>
            Andersson har varit med så länge och räknat så mycket att också
            han kan förstå det.
          </note>
          <note>
            Jag har nu mött företrädare för olika partier både på den primärkommunala
            sidan och landstingssidan och vädjat till dem: Ställ upp nu! Ta
            upp detta i era grupper för att få en bredd över landet, och sedan
            ses vi den 8 december, när de båda kommunförbunden kommer till
            mig, så skall vi tillsammans ordentligt ta i det här!
          </note>
          <note>
            Samma uppställning har vi från herrar och damer länsarbetsdirektörer,
            AMS ledning och förhoppningsvis AMS styrelse i dag, att de är
            beredda att ordentligt jobba med de här frågorna.
          </note>
          <note>
            När vi har hört vad de säger den 8 december -- jag är mycket
            mycket optimistisk och vet vad
          </note>
          <note>
            Arbetsmarknadsverket sitter och talar om i dag --
          </note>
          <note>
            skulle vi trots allt kunna säga att här finns förutsättningar
            och här finns pengar. Det är två parter som skall göra upp. Låt
            oss hoppas att de orkar göra upp i det lokala fallet.
          </note>
          <note type="speaker">
            Anf. 12 LARS STJERNKVIST (s):
          </note>
          <note>
            Herr talman! Först mycket kort, så att vi kan lägga den debatten
            åt sidan: Varken jag eller, enligt vad jag har hört, någon annan
            i den här debatten har sagt att han eller hon vill öka budgetunderskottet.
          </note>
          <note>
            Vad det återigen handlar om är huruvida vi skall använda skattepengar
            till att betala människor som går sysslolösa eller om vi skall
            använda pengarna så, att de får använda sin yrkesskicklighet eller
            utbilda sig och höja sin kompetens. Det är detta och ingenting
            annat som är grundfrågan.
          </note>
          <note>
            Sedan skall jag komma med ett sensationellt avslöjande för statsrådet,
            som säger att nästan alla de exempel han har hittat är borgerliga.
            Då skall jag i förtroende berätta att ni i förra valet vann i
            nästan varenda kommun och landsting i landet.
          </note>
          <note>
            Dessutom vann ni riksdagsvalet och har en stabil majoritet i
            den här kammaren. Det är just därför vi tycker att det är så märkligt
            att borgerliga politiker lokalt säger en sak medan borgerliga
            politiker här i kammaren säger en annan sak. Man skyller på varandra.
            Det är särskilt märkligt när politiker som tillhör samma vinnande
            sida i valet gör det. Det är alltså inte så särskilt märkligt
            att många av de goda exemplen är borgerliga. Tyvärr finns det
            t.ex. i
          </note>
          <note>
            Östergötland också exempel på motsatsen, dvs.
          </note>
          <note>
            mindre bra politiska ledningar.
          </note>
          <note>
            Jag har all respekt för att statsrådet har ont om tid.
          </note>
          <note>
            Därför skall jag försöka sammanfatta våra frågor i en, så att
            det går att svara ett entydigt ja eller nej.
          </note>
          <note>
            Då skulle det egentligen räcka med ett par sekunder i nästa replik.
          </note>
          <note>
            Vi har nu den situation som jag här har beskrivit.
          </note>
          <note>
            Det finns de offentliga arbetsgivare som har tagit sitt ansvar,
            gjort stora insatser och använt resurser på ett bra, förnuftigt,
            klokt och flexibelt sätt. Det finns också län, kommuner och statliga
            arbetsgivare som har hittat bra förhandlingsuppgörelser med arbetsmarknadsmyndigheterna.
            Det är bra. Dem behöver vi så att säga inte bry oss om. Dem skall
            vi naturligtvis applådera och ge en eloge. Men sedan återstår
            Östergötlands läns landsting, många kommuner och många statliga
            arbetsgivare, t.ex.
          </note>
          <note>
            Luftfartsverket, Försvaret och många andra, där man fortsätter
            att sparka ut folk i arbetslöshet. Min fråga är då: Är Börje Hörnlund
            beredd att använda sin diplomatiska förmåga och förhandlingsskicklighet
            för att förmå dessa återstående trilskande offentliga arbetsgivare
            att vidta åtgärder så att man nästa år inte behöver sparka ytterligare
            en enda offentligt anställd? Ja eller nej?
          </note>
          <note type="speaker">
            Anf. 13 SONIA KARLSSON (s):
          </note>
          <note>
            Herr talman! Börje Hörnlund återkommer till att det övergripande
            är att inte öka budgetunderskottet. Då vill jag bara säga att
            vi från socialdemokratiskt håll i ett och ett halvt års tid har
            lagt motioner i denna riksdag om behovet av att stimulera ekonomin,
            att införa aktiva åtgärder för att få i gång efterfrågan och för
            att få i gång investeringar för att få nya jobb och därigenom
            minska arbetslösheten. Vi är helt på det klara med att en stor
            del av budgetunderskottet beror på den stora arbetslösheten. Det
            har vi velat motverka.
          </note>
          <note>
            Men regeringen har valt den passiva vägen. Man har inte velat
            stimulera ekonomin och man har sagt sig att marknaden får sköta
            detta. Där skiljer vi oss i politiken.
          </note>
          <note>
            Det förrförra svaret som arbetsmarknadsministern gav gjorde mig
            så nöjd. Börje Hörnlund sade att det finns pengar som går att
            använda på precis det sätt som vi socialdemokrater har efterfrågat.
            Nu ändrar sig arbetsmarknadsministern och säger att det finns
            pengar, men att de av något skäl inte går att använda, om jag
            förstod Börje Hörnlund rätt.
          </note>
          <note>
            Det måste ändå vara ett stort misslyckande när
          </note>
          <note>
            Börje Hörnlund säger att det finns så mycket pengar i AMS --
            det klirrar i kassan -- samtidigt som vi har en arbetslöshet på
            8 % och en total arbetslöshet på ca 13 % och pengar finns som
            inte används för aktiva åtgärder.
          </note>
          <note>
            I det förslag som vi har lagt fram i vår motion konstaterar vi
            att det är först när de människor som friställs från kommuner
            och landsting får en ny anställning som det blir en samhällsekonomisk
            vinst. Som det nu är går de som blir uppsagda nästa år ut i arbetslöshet.
            De får bara kontantstöd.
          </note>
          <note>
            Viktiga arbetsuppgifter blir inte utförda.
          </note>
          <note>
            I vår motionen, som Börje Hörnlund senare kan ta del av, finns
            en ordentlig kalkyl för hur det här skulle kunna se ut. Vi har
            då beräknat att den genomsnittliga lönen i kommuner och landsting
            är
          </note>
          <note>
            14 000 kronor per månad. Den genomsnittliga arbetstiden är 80
            %. Om man räknar ut lönen och lägger till arbetgivaravgiften skulle
            staten få en kostnad för a-kassa minus arbetsgivaravgift, vilket
            innebär att staten kan betala ca 11 000 kronor i månaden utan
            att någon nettokostnad uppstår, just för att ha de här människorna
            i arbete. Den resterande delen, 15 %, skall kommuner och landsting
            bidra med. Det skulle innebära att det budgetunderskott som Börje
            Hörnlund pratar om inte ökar ett dugg. Flertalet av de som har
            varslats om uppsägningar är kvinnor. Med vårt förslag skulle det
            innebära att de skulle kunna ha kvar sina arbeten under nästa
            år. Vi kommer också att kunna ha en god sjukvård och omsorg.
          </note>
          <note type="speaker">
            Anf. 14 VIOLA FURUBJELKE (s):
          </note>
          <note>
            Herr talman! Arbetsmarknadsministern behöver inte alls vänta
            till den 8 december för att få
          </note>
          <note>
            Landstingsförbundets och Kommunförbundets besked om hur de tänker
            göra med uppsägningarna. Samtliga landsting har besvarat
          </note>
          <note>
            SKTF:s enkät om vad de tänker göra med sin personal under 1994.
            Som jag tidigare sade är det
          </note>
          <note>
            15 landsting som inte ger ett vitten för Börje
          </note>
          <note>
            Hörnlunds vädjanden, om de inte får särskilda pengar för att
            åstadkomma någonting.
          </note>
          <note>
            Därför vill jag nu be arbetsmarknadsministern att använda tiden
            fram till den 8 december till att förbereda och fatta sådana beslut
            som gör att de här landstingen kan ändra sig, inklusive Östergötlands.
          </note>
          <note>
            Läs noga den socialdemokratiska motionen! Den innehåller förslag.
          </note>
          <note>
            Slutligen vill jag understryka Lars Stjernkvists enkla fråga:
            Kommer arbetsmarknadsministern att vidta sådana åtgärder att inte
            en enda människa ytterligare i rådande arbetsmarknadsläge behöver
            bli uppsagd från offentlig sektor? Frågan är lätt att besvara.
            Ja eller nej?
          </note>
          <note>
            Jag vill tacka för debatten. Vi är många som har satt åt arbetsmarknadsministern
            hårt. Men vi har försökt ge uttryck för den oro och ilska som
            finns bland de offentliganställda ute i kommuner och landsting.
            Jag vill slutligen bara uppmana Börje
          </note>
          <note>
            Hörnlund: Gör något, gör något nu!
          </note>
          <note type="speaker">
            Anf. 15 HANS ANDERSSON (v):
          </note>
          <note>
            Herr talman! Jag kan hålla med om att Börje
          </note>
          <note>
            Hörnlund har ganska litet tid för repliker. Men när jag lyssnar
            på replikerna märker jag att det inte behövs mera tid. De är ganska
            innehållslösa.
          </note>
          <note>
            Regeringen har själv vidtagit åtgärder som gjort beredskapsarbetena
            mindre attraktiva. Man sänkte ersättningsnivån. Beredskapsarbetena
            blir färre, eftersom både stat och kommun har mindre pengar.
          </note>
          <note>
            Börje Hörnlund nämnde ingenting i sin senaste replik om arbetslinjen,
            vilket jag tror var klokt, eftersom det är ett faktum att arbetslinjen
            har övergivits. Det är ett faktum att vi aldrig har haft så stor
            andel människor i passiva åtgärder, det är ett faktum att de aktiva
            åtgärderna har blivit av allt lägre kvalitet. Dessutom saknas
            rimliga incitament för t.ex. utbildning. Därför lyckas inte AMS
            driva upp volymerna. Med de förslag som dessutom nu är lagda om
            ungdomspraktik etc. kommer det helt klart att bli ännu svårare
            att finna platser och det blir ännu fler i öppen arbetslöshet.
          </note>
          <note>
            Det finns en metod, och det är att satsa på just denna sektor.
            Där slår man inte ut kommersiell verksamhet och man stör inte
            marknaden. Det är en sektor där behoven finns. På andra sektorer
            är det ibland problem med marknaden -- det finns inte tillräcklig
            efterfrågan och folk har inte tillräckligt mycket pengar. Ibland
            kan det vara problem på exportmarknaden. Men inom den här sektorn
            ligger behoven och väntar -- i sjuksängarna, i lekhagarna på daghemmen
            och i skolorna.
          </note>
          <note>
            Behoven finns och dessa skall vi tillgodose. Jag tycker att det
            är det viktigaste vi kan göra i ett välfärdssamhälle. Att vi i
            Vänsterpartiet skulle vilja späda på budgetunderskottet, det vet
            Börje
          </note>
          <note>
            Hörnlund är fel. Det var fel i våras och det är fel nu. När vi
            föreslår att pengar skall anslås för denna sektor är det för att
            man inte skall få lika höga kostnader som man har fått för
          </note>
          <note>
            Arbetsmarknadsfonden, där man måste låna pengar i Riksgälden
            eller utnyttja checkkrediten.
          </note>
          <note>
            Det skulle ge mycket sämre resultat och sämre innehåll. Men det
            handlar faktiskt om pengar. Det räcker inte med uttalanden. Uttalanden,
            samtal och förhandlingar är bra, men vi måste få in pengar.
          </note>
          <note>
            Konsumtionsvolymen kommer att öka i kommunerna därför att behoven
            ökar. Men tilldelade medel minskar. Det har regeringen aktivt
            sett till.
          </note>
          <note>
            Exempel: Blekingefallet. Det var en vänstermotion. Den fick stöd
            av socialdemokratin och kds, trots aktivt motstånd från moderater,
            folkpartister och centerpartister, Börje Hörnlund.
          </note>
          <note>
            Det finns exempel åt olika håll. Jag kan bara säga att för vänstern
            är det här den viktigaste frågan av alla, och vi kommer på alla
            nivåer att kämpa för att människor skall komma i arbete.
          </note>
          <note>
            Mina frågor fick jag inget svar på. Jag förstår att det inte
            blir några extra kommunalekonomiska medel till den ordinarie verksamheten.
            Det blir ingen påplussning på arbetsmarknadspolitiska medel och
            tydligen inte något rejält uttalande till kommuner och landsting
            om att stoppa uppsägningarna, åtminstone för nästa budgetår.
          </note>
          <note>
            Anf. 16 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Arbetet med kompetensutveckling --
          </note>
          <note>
            att utveckla arbetsorganisationen för en bra vård och omsorg
            -- är mycket viktigt.
          </note>
          <note>
            Jag kan vårdområdet efter väldigt många år i den delen av samhällslivet.
            Det gör att jag också har respekt för kommunalt självstyre. Besluten
            måste fattas där. Det jag har gjort är att jag när jag har farit
            runt i landet har kallat till mig och talat med mängder av kommunala
            företrädare. En stor del av dem träffas hos de båda kommunförbundsledningarna
            en gång i månaden.
          </note>
          <note>
            Jag har under hösten arbetat upp en viljeinriktning hos dem att
            ställa upp och hålla arbetskraften om länsarbetsnämnden och arbetsförmedlingen
            kommer med pengar till utbildningsvikariat, som gör att man diskuterar
            i t.ex.
          </note>
          <note>
            företagsutbildningstermer. Då gör de en bra sak för sig själva,
            för man har långsiktig nytta av kompetensutveckling och all annan
            utveckling.
          </note>
          <note>
            Man gör en bra sak som arbetsgivare, och man gör en bra sak för
            samhället i stort. Det är viktigt.
          </note>
          <note>
            Jag räknar faktiskt med att de båda kommunförbundsstyrelserna
            kommer att med kraft föra ut detta. Jag vet efter mina möten förra
            fredagen med länsarbetsnämndsdirektörerna och underhandskontakter
            hela denna vecka med arbetsmarknadsledningen dels att det finns
            pengar, dels att de är beredda att jobba. Men det är två parter
            som måste träffa avtal. Jag hoppas att det blir många avtal. Men
            det är inte jag som är ute och förhandlar i varje enskilt fall.
            Det är faktiskt t.o.m.
          </note>
          <note>
            förbjudet av grundlagen. Däremot har jag rätt att tala och bilda
            opinion för att detta goda skall ske.
          </note>
          <note>
            Överläggningen var härmed avslutad.
          </note>
          <note>
            2 § Svar på interpellation 1993/94:22 om avvecklingen av arbetslivsfonderna
          </note>
          <note>
            Anf. 17 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Björn Kaaling har i en interpellation frågat mig
            om jag är beredd att låta de regionala arbetslivsfondernas styrelser
            självständigt handlägga avvecklingen av fondernas kanslier.
          </note>
          <note>
            Riksdagen beslutade våren 1992 (prop. 1992/93:100
          </note>
          <note>
            bil. 11, ArU12, rskr. 203) att Arbetslivsfondens verksamhet --
            liksom dess administration -- skall avvecklas successivt med sluttidpunkt
            den 1 juli
          </note>
          <note>
            1995. Regeringen har därefter uppdragit åt centrala
          </note>
          <note>
            Arbetslivsfonden att ansvara för avvecklingen. I
          </note>
          <note>
            uppdraget ingår bl.a. att successivt genomföra nödvändiga uppsägningar
            av personal inom organisationen. De regionala fonderna har mot
            bakgrund härav upprättat verksamhets- och personalplaner för avvecklingsarbetet
            och den centrala Arbetslivsfonden har därvid krävt att motsvarande
            en tjänst vid respektive fondkansli skall vara avvecklad senast
            den 31 december 1994.
          </note>
          <note>
            När det gäller Björn Kaalings farhågor för uppföljningen av Arbetslivsfondens
            verksamhet vill jag framhålla följande. Verksamheten vid
          </note>
          <note>
            Arbetslivsfonden har aldrig varit avsedd att vara annat än tidsbegränsad.
            Någon större fast organisation för prövning och fördelning av
          </note>
          <note>
            Arbetslivsfondens medel samt för administration och uppföljning
            av fondverksamheten har därför inte skapats. I stället utnyttjas
            resurser hos andra myndigheter och organisationer bl.a. genom
            upphandling av olika slag av tjänster.
          </note>
          <note>
            Verksamheten bygger vidare på ett nära samarbete med arbetsmarknadens
            parter och med berörda myndigheter som Arbetsmarknadsstyrelsen,
          </note>
          <note>
            Arbetarskyddsstyrelsen och
          </note>
          <note>
            Riksförsäkringsverket. Genom bl.a. de samverkansformer som nu
            har etablerats på såväl central som lokal nivå finns goda förutsättningar
            för en smidig övergång till ett fortsatt förnyelsearbete även
            sedan Arbetslivsfonden har upphört med sin verksamhet.
          </note>
          <note>
            Den centrala och de regionala arbetslivsfonderna har hittills
            beslutat om ca 8,5 miljarder kronor som stöd till omkring 15 000
            arbetsplatsprogram. Som
          </note>
          <note>
            Björn Kaaling påpekar är det i slutskedet av
          </note>
          <note>
            Arbetslivsfondens verksamhet av mycket stor betydelse att kunna
            ta till vara och föra vidare den kunskap och de erfarenheter som
            vunnits i de olika projekt som har stötts med medel från fonden.
          </note>
          <note>
            Fondverksamheten får alltmer denna inriktning och den centrala
            Arbetslivsfonden svarar för att de mål och riktlinjer som riksdag
            och regering fastställt uppfylls. De små företagen utgör därvid
            en viktig målgrupp.
          </note>
          <note>
            För att kunna genomföra en bra avslutning av
          </note>
          <note>
            Arbetslivsfonden är det viktigt att avvecklingen sker i ordnade
            former. För både verksamheten som sådan och för organisationens
            personal sker detta bäst genom att avvecklingen sker successivt
            på ett sätt som riksdag och regering beslutat.
          </note>
          <note>
            Spridningen av kunskaper inom arbetslivsområdet är av väsentlig
            betydelse, inte bara för en förbättrad arbetsmiljö i en snäv mening,
            utan även som ett led i en utveckling av organisation och produktivitet
            i arbetslivet. Genom Arbetslivsfondens verksamhet har en stor
            mängd praktisk erfarenhet samlats vad gäller utformning av arbetsplatsprogram
            för en förbättrad arbetsmiljö och arbetsorganisation samt aktiv
            rehabilitering. Jag vill avslutningsvis peka på att i uppdraget
            till den särskilde utredaren (dir.
          </note>
          <note>
            1993:15) med uppgift att utreda kunskapsspridningen inom arbetslivsområdet
            ingår att föreslå hur dessa erfarenheter skall kunna föras vidare
            efter fondens avveckling. Uppdraget beräknas kunna redovisas under
            våren 1994.
          </note>
          <note type="speaker">
            Anf. 18 BJÖRN KAALING (s):
          </note>
          <note>
            Herr talman! Jag vill tacka arbetsmarknadsministern för svaret
            på min interpellation. Även om inte Börje Hörnlund svarar direkt
            på min fråga, framgår det av svaret att ministern inte är beredd
            att medverka till att de regionala arbetslivsfonderna själva får
            sköta sin avveckling i en takt som kan anpassas efter respektive
            regionala fonders egna behov.
          </note>
          <note>
            Vi är helt överens om den centrala frågan, att det i slutskedet
            av arbetslivsfondernas verksamhet är av mycket stor betydelse
            att man kan ta till vara och föra vidare den kunskap och de erfarenheter
            som vunnits i de olika projekten som stöttats med medel från Arbetslivsfonden.
          </note>
          <note>
            Vad vi däremot inte är överens om är hur man åstadkommer en bra
            avslutning på de regionala arbetslivsfondernas verksamhet. I svaret
            skriver arbetsmarknadsministern, vilket han också redogjort för
            här: ''För att kunna genomföra en bra avslutning av Arbetslivsfonden
            är det viktigt att avvecklingen sker i ordnade former.'' Sedan
            hänvisar han till att en bra avveckling sker successivt.
          </note>
          <note>
            Det är naturligtvis ingen motsättning mellan att ha kvar personalen
            ute i de regionala arbetslivsfonderna fram till den sista juni
            1995 och att ha en avslutning som sker i ordnade former. Det är
            inte nödvändigt att man säger upp personal på vägen fram till
            den sista juni 1995. Man kan naturligtvis ha en ordnad avveckling
            även om all personal skulle sluta just vid detta datum.
          </note>
          <note>
            Min erfarenhet är den att de regionala fonderna inte heller delar
            uppfattningen att det är nödvändigt att göra sig av med personal,
            så som det har föreskrivits från centralt håll, redan till årsskiftet
            1994/95. Man säger åtminstone från den arbetslivsfond som finns
            i det län som jag representerar, Uppsala län, i sin personalplan
            bl.a.
          </note>
          <note>
            följande:
          </note>
          <note>
            ''* Uppföljningen av pågående ärenden bedöms öka successivt i
            omfattning för att sedan avta under det sista året, allteftersom
            program avslutas.
          </note>
          <note>
            Uppföljningsuppgifter kompliceras mot slutet av att inte båda
            handläggarna finns kvar och kan följa upp ''sina egna' program
            när samtidigt alla åtaganden måste avslutas, även om inte programmen
            är färdiga.
          </note>
          <note>
            * Kunskapsspridning är en viktig del i fondens uppdrag och pågår
            redan nu jämsides med berednings- och uppföljningsarbetet och
            ska intensifieras när bidragsgivningen upphör. Fondens handläggare,
            med ingående kunskap om de olika arbetsplatsernas förändringsarbete,
            är givetvis viktiga medverkande i kunskapsspridningen. -- -- --
          </note>
          <note>
            Med hänvisning till den verksamhetsplan resp. plan för kunskapsspridning
            som styrelsen denna dag'' --
          </note>
          <note>
            det var den 21 september 1993 -- ''antagit är det än mer motiverat
            att ha oförändrad bemanning fram till 30 juni 1995, dvs. fondens
            slutdatum.
          </note>
          <note>
            Mot bakgrund av de direktiv som gäller för fondens successiva
            avveckling är styrelsen emellertid nödsakad att föreslå att en
            tjänst som arbetslivssekreterare dras in från årsskiftet
          </note>
          <note>
            1994/95.''
          </note>
          <note>
            Är det då inte bättre att låta de regionala fonderna själva,
            utifrån sina behov, avgöra hur avvecklingen skall gå till? Det
            kan väl inte vara nödvändigt att centralstyra de regionala fondernas
            nedläggning, när det finns så mycket kompetens ute i arbetslivsfonderna?
            Arbetsmarknadsministern måste väl ändå dela uppfattningen att
            kompetensen i personalfrågor nog finns ute på respektive arbetslivsfond,
            så att fonden själv skall kunna avgöra behovet av personal och
            den takt i vilken personalen skall sägas upp.
          </note>
          <note type="speaker">
            Anf. 19 HARALD BERGSTRÖM (kds):
          </note>
          <note>
            Herr talman! Den fråga som tas upp i denna interpellation intresserar
            mig av ett ganska speciellt skäl. Men först ett par ord om avveckligsplanerna,
            som har nämnts och som arbetsmarknadsministern har kommenterat
            i sitt svar. I mitt hemlän,
          </note>
          <note>
            Kronobergs län, är avvecklingen faktiskt redan i gång så till
            vida att man redan har varslat människor om uppsägning. Under
            nästkommande år får två gå, en av dem ansvarig för småföretagsplanering.
          </note>
          <note>
            Detta är litet märkligt, måste jag säga, när man samtidigt får
            veta att ärendemängden ganska kraftigt, för att inte säga dramatiskt,
            har ökat. Jag håller med föregående talare, Björn Kaaling, om
            att en strikt centralstyrd avveckling kunde ha undvikits.
          </note>
          <note>
            Nu till en annan fråga som intresserar mig mer:
          </note>
          <note>
            erfarenhetsspridningen, som arbetsmarknadsministern talar om.
            Det har tillsatts en utredning om just detta som har ett år på
            sig fram till april att arbeta fram förslag. Nu ligger på riksdagens
            bord, herr talman, ett ärende om småföretagspolitik. Där ingår
            också de nya formerna för utvecklingsfondernas verksamhet.
          </note>
          <note>
            Utvecklingsfonderna gör ett bra jobb i länen. De har en mycket
            god erfarenhet av det lokala näringslivet och vet vad som fordras.
            De har naturligtvis ett samarbete med arbetslivfonden.
          </note>
          <note>
            Jag skulle vilja fråga ministern om det inte finns en inte så
            liten möjlighet att länka över till utvecklingsfonderna den kompetens
            som arbetslivsfonden har dragit på sig genom åren, för att på
            det sättet få en kontinuitet i verksamheten.
          </note>
          <note>
            Hur ser ministern på detta? Meningen är väl inte att den här
            erfarenheten skingras. Jag ser risken att de något tunna direktiven
            för enmansutredaren,
          </note>
          <note>
            Birger Bäckström om jag minns rätt, kan leda till att utvecklingsfonderna
            inte får ett värdefullt tillskott i sin arsenal. Tack!
          </note>
          <note>
            Anf. 20 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Arbetslivsfonderna har kvar i kassan i dag drygt
            1,5 miljarder kronor. Det är order att de medlen skall vara rätt
            så småföretagsinriktade. Den centrala fonden har själv velat ha
            en stegvis avveckling och ett övergripande ansvar.
          </note>
          <note>
            Hela tiden slutar anställda, inte på grund av arbetsbrist utan
            därför att de har fått annat jobb eller av någon annan orsak.
            Vid olika skeden kan det finnas anledning att t.ex. mellan två
            fonder koppla ihop chefskap innan fonderna definitivt skall vara
            avslutade. Det är praktiskt. Någon måste ju hålla i detta. Då
            förutsätter jag att den centrala fonden mycket noga bedömer hur
            situationen är ute i de olika fonderna. Det är dess skyldighet.
            Man skall arbeta effektivt med de medel som finns kvar och utföra
            bra arbete. Det är det övergripande intresset.
          </note>
          <note>
            Jag tror säkert att en del av dessa människor -- jag vill inte
            veta hur många -- har sådan kunnighet och erfarenhet som gör att
            de mycket väl platsar i en utvecklingsfonds arbete. En del av
            dem, skulle jag tro, är tjänstlediga från andra befattningar och
            planerar att gå tillbaka dit. Så det är litet olika bakgrundsbild.
          </note>
          <note>
            Beträffande utredarens arbete: Jag ser förhoppningsfullt på det
            arbetet. Man får då och då höra hur inriktningen är. Det är många
            som tycker att det som landshövdingen åstadkommer är viktigt.
            Han är omgiven av en mängd experter. Här har man inte skickat
            ut någon i ledet, utan olika generaldirektörer eller motsvarande
            har själva gått in och sitter med utredaren. Det intressanta är
            hur och via vilka kanaler kunskaperna förs vidare.
          </note>
          <note type="speaker">
            Anf. 21 BJÖRN KAALING (s):
          </note>
          <note>
            Herr talman! Naturligtvis finns det på de regionala arbetslivsfonderna
            anställda som är tjänstlediga från andra arbetsuppgifter. Det
            finns personal som säkert nu när fonderna skall läggas ner --
            det har man vetat hela tiden -- söker sig till andra områden och
            försöker hitta annat jobb. Det hindrar ju inte en avveckling som
            faktiskt slutar den 30 juni 1995 i alla fall. Nog har man den
            kompetensen ute på respektive arbetslivsfond att man enligt lag
            och avtal kan klara av det om någon begär att få sluta innan den
            avtalade tiden har gått ut.
          </note>
          <note>
            Även om den centrala arbetslivsfonden har önskan att avvecklingen
            skall ske på det sätt som det har givits direktiv om, tycker jag
            att det i alla fall är fel att inte låta respektive arbetslivsfond
            avgöra vilken personal man skall ha utifrån de behov man har för
            att kunna föra ut de erfarenheter som arbetslivsfonden har dragit
            på sig. Jag tror inte att det arbetet görs bäst på central nivå.
            Det är naturligtvis genom kontakter med småföretagen och med fackliga
            företrädare på lokalt plan som arbetet att föra ut erfarenheterna
            av arbetsplatsplaner och omorganisationer ute på arbetsplatserna
            görs allra bäst.
          </note>
          <note>
            Jag tycker att det vore skäl för arbetsmarknadsministern att
            ompröva det tidigare ställningstagandet och faktiskt ge arbetslivsfonderna
            denna ''mjuka'' möjlighet.
          </note>
          <note type="speaker">
            Anf. 22 HARALD BERGSTRÖM (kds):
          </note>
          <note>
            Herr talman! Jag skall bara kort säga att jag tycker att det
            är bra att arbetsmarknadsministern som ett alternativ har att
            fånga upp erfarenheterna i utvecklingsfonderna. Jag är mycket
            väl medveten om att en utredare har möjligheter att ta egna initiativ.
            Jag är också väl medveten om att ministern har fortlöpande kontakter
            med utredaren.
          </note>
          <note>
            Jag vill ändå skicka med från Kristdemokraternas småföretagarråd
            att vi ser utvecklingsfonderna som en resurs. Som ministern vet
            har vi i Kronobergs län och Jönköpings län väl fungerande fonder.
            Där ser vi detta som en möjlighet att ytterligare förstärka fondernas
            verksamhet. Det vore förfärligt om erfarenheterna i arbetslivsfonden
            skulle rinna bort.
          </note>
          <note>
            Det får inte ske.
          </note>
          <note>
            Överläggningen var härmed avslutad.
          </note>
          <note>
            3 § Svar på interpellation 1992/93:41 om yttrandefrihet och anställningstrygghet
          </note>
          <note>
            Anf. 23 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Annika Åhnberg har frågat mig, mot bakgrund av att
            en anställd vid Värö bruk avskedats på grund av ''illojalitet'',
            om regeringen är beredd att stärka anställningsskyddet så att
            de arbetstagare som uttalar kritik mot sin arbetsgivare inte på
            grund härav skall kunna skiljas från sin anställning.
          </note>
          <note>
            Frågan kan delas upp i två delar. Det gäller dels frågan huruvida
            ett utnyttjande av yttrandefriheten är eller skall kunna vara
            grund för uppsägning eller avskedande, dels frågan om man bör
            avskaffa möjligheten för arbetsgivaren att ''köpa sig fri''
          </note>
          <note>
            efter en dom om att t.ex. en uppsägning är ogiltig.
          </note>
          <note>
            Arbetsrättskommittén har i sitt delbetänkande Ny anställningsskyddslag
            (SOU 1993:32) behandlat frågan om uppsägning på grund av illojalitet
            och beskrivit rådande rättsläge.
          </note>
          <note>
            Kommittén inleder med att påpeka att ett anställningsavtal innefattar
            ett krav på arbetstagaren att vara lojal mot sin arbetsgivare
            och att illojalitet därför i allmänhet är ägnad att i så hög grad
            rubba förtroendet för arbetstagaren, att saklig grund för uppsägning
            eller till och med avskedande föreligger, om inte händelsen är
            helt bagatellartad eller bedöms som ursäktlig.
          </note>
          <note>
            Kommittén tar som ett slags illojalitet upp situationen att arbetstagaren
            vänder sig till en utomstående med negativa uppgifter om arbetsgivaren
            och dennes verksamhet. Kommittén konstaterar att man i dessa fall
            inte kan urskilja någon allmän princip när det gäller möjligheten
            att ingripa med en uppsägning.
          </note>
          <note>
            Kommittén behandlar vidare det fallet att en arbetstagare vänder
            sig till en myndighet och anmärker på brister i arbetsgivarens
            rörelse.
          </note>
          <note>
            Kommittén säger här att Arbetsdomstolen som utgångspunkt angett
            att de förpliktelser som följer av anställningsavtalet inte innebär
            något avgörande hinder för arbetstagaren att påtala missförhållanden
            som råder i verksamheten men att det ytterst blir en fråga att
            bedöma i det enskilda fallet.
          </note>
          <note>
            Kommittén konstaterar att arbetstagarens lojalitetsplikt inte
            hindrar att intern kritik förs fram mot arbetsgivaren, utan både
            arbetstagare och den fackliga organisationen tvärtom har en vidsträckt
            kritikrätt.
          </note>
          <note>
            I sina överväganden förordar kommittén i delbetänkandet en viss
            skärpt inställning i fråga om illojalitet, dock inte i såvitt
            avser möjligheten till kritik mot arbetsgivaren. Kommittén understryker
            att det inte får bli några ingrepp i den grundlagsfästa yttrandefriheten
            och att den interna kritikrätten skall lämnas orörd så länge arbetstagaren
            inte hemfaller åt hotelser eller liknande.
          </note>
          <note>
            Kommittén föreslår alltså ingen förändring av det rättsläge som
            i dag råder såvitt avser arbetsgivarens möjlighet att säga upp
            eller avskeda en arbetstagare som kritiserar sin arbetsgivare.
          </note>
          <note>
            Med arbetsgivarens möjlighet att köpa sig fri avses bestämmelserna
            i 39 § anställningsskyddslagen.
          </note>
          <note>
            Enligt paragrafen anses ett anställningsförhållande upplöst om
            arbetsgivaren vägrar att rätta sig efter en dom, varigenom en
            domstol förklarat t.ex. en uppsägning ogiltig. Arbetsgivaren kan
            alltså inte tvingas att ha arbetstagaren fortsatt anställd hos
            sig.
          </note>
          <note>
            Arbetsgivaren skall emellertid betala skadestånd för sin vägran.
            Skadeståndet beräknas efter en schablon. Detta s.k. normerade
            skadestånd motsvarar 16, 24 eller 32 månadslöner beroende på den
            sammanlagda anställningstiden hos arbetsgivaren. Beloppet höjs
            för äldre arbetstagare. För kortvariga anställningar finns en
            jämkningsregel. Skadeståndet beräknas alltså utan hänsyn till
            den verkliga skadan för arbetstagaren.
          </note>
          <note>
            Det är avsett att vara ett tryck av ekonomisk art på arbetsgivaren
            för att förmå honom att respektera meddelade domar.
          </note>
          <note>
            Frågan huruvida lagen bör ändras så att arbetsgivaren hindras
            att med stöd av 39 §
          </note>
          <note>
            anställningsskyddslagen köpa sig fri från en anställd har behandlats
            av riksdagen ett flertal gånger.
          </note>
          <note>
            Senast 1990 (1990/91:AU5) uttalade arbetsmarknadsutskottet att
            det vidhöll sin tidigare uttalade uppfattning, att det inte är
            en praktiskt genomförbar ordning att låta t.ex. arbetstagaren
            välja mellan skadestånd och att återgå till arbetet.
          </note>
          <note>
            Om arbetsgivaren inte böjer sig för en domstols dom och det ekonomiska
            tryck som skadeståndet utgör, får anställningsförhållandet anses
            upplöst så att den ohållbara situationen kan bringas ur världen.
          </note>
          <note>
            Inte heller på denna punkt föreslår arbetsrättskommittén någon
            förändring. Kommittén uttalar att reglen är konstruerad på ett
            i huvudsak ändamålsenligt sätt.
          </note>
          <note>
            Kommitténs förslag har remissbehandlats.
          </note>
          <note>
            Kommitténs förslag avseende de frågor jag berört behandlas inte
            i den av regeringen nyligen lagda propositionen om bl.a. ändringar
            i anställningsskyddslagen. Regeringen har inte heller några planer
            på att föreslå några förändringar i dessa regler.
          </note>
          <note>
            Anf. 24 ANNIKA ÅHNBERG (-):
          </note>
          <note>
            Herr talman! Jag tackar för svaret av artighet. Jag tycker uppriktigt
            sagt inte att det är så mycket att tacka för.
          </note>
          <note>
            Jag utgår ifrån att arbetsmarknadsministern delar min uppfattning
            att demokratiska fri- och rättigheter tillkommer alla, även löntagare.
            Jag utgår också ifrån att arbetsmarknadsministern delar min uppfattning
            att ansvaret för miljön tillkommer alla. Ändå levererar arbetsmarknadsministern
            här ett svar som innebär motsatsen. Det förefaller som om arbetsmarknadsministern
            besitter ett betydligt större mått av det som en f.d. anställd
            vid Värö bruk saknade, lojalitet uppåt -- det finns egentligen
            andra ord för att bättre karakterisera det.
          </note>
          <note>
            Värö bruk avskedade en anställd efter mer än 20 år på bruket
            därför att han som politiskt aktiv i ett parti haft kritiska synpunkter
            på brukets miljöambitioner. Arbetsmarknadsministern tycker att
            företaget gjorde rätt och hänvisar till att möjligheten till intern
            kritik finns.
          </note>
          <note>
            Herr talman! Ett samhälle vars regering vill hänvisa åsikts-
            och yttrandefriheten till slutna rums interna kritik är illa ute.
            Vad arbetsmarknadsministern egentligen säger är att det inte är
            tillåtet för en anställd att på sin fritid ha kritiska åsikter
            om sitt företag. Detta är ett brott mot ILO-konventionen.
          </note>
          <note>
            I svaret talar arbetsmarknadsministern om att illojalitet kan
            vara grund för avskedande. Det är inte detta som min interpellation
            handlar om.
          </note>
          <note>
            Interpellationen handlar om ifall det i detta fall är riktigt
            att företaget får kalla det illojalitet att en medborgare använder
            sin grundlagsskyddade åsikts- och yttrandefrihetsrätt för att
            i ett yttrande till en myndighet, Koncessionsnämnden, som är den
            myndighet som lägger fast miljövillkor, ha kritiska synpunkter
            på företagets miljöambitioner.
          </note>
          <note>
            Regeringen anser uppenbarligen att människor av rädsla för att
            förlora jobben bör tiga med sådan information som kan ge myndigheter
            korrekta underlag för att fatta sina beslut. Är det demokrati?
          </note>
          <note>
            Jag tycker inte, herr talman, att detta är värdigt ett demokratiskt
            samhälle. Men regeringen försvarar det.
          </note>
          <note>
            Detta hände med den nu gällande lagstiftningen, som alltså i
            viktiga avseenden är för svag och som dessutom innebär att en
            arbetsgivare som bryter mot lagen och avskedar den anställde,
            och det inte kan kallas illojalitet, trots det inte behöver ändra
            sig. Han behöver inte återanställa den avskedade.
          </note>
          <note>
            Efter detta har det kommit förslag om ytterligare försämringar
            av anställningsskyddet till riksdagen, fast det hade behövts förstärkningar,
            inte minst i det här avseendet.
          </note>
          <note>
            Herr talman! Skillnaden mellan höger och vänster kan ibland förefalla
            diffus. Regeringen, oavsett kulör, måste ta itu med hög arbetslöshet,
            budgetunderskott och besparingar. Men här, precis här, blir skillnaden
            glasklar. Den frihet som de borgerliga partierna talar om har
            alltid varit begränsad. Den har alltid undantagit löntagarnas
            rätt och möjligheter att ha synpunkter på och inflytande över
            deras arbete, fastän arbetslivet för alla människor är en mycket
            viktig del av livet.
          </note>
          <note>
            Ni har vridit klockan tillbaka i många avseenden, men i det här
            avseendet kommer ni att misslyckas.
          </note>
          <note>
            Detta är förgången politik som tillhör ett förgånget samhälle.
            Människor accepterar inte längre att stå med mössan i hand inför
            överheten, och det kommer ni att bli varse.
          </note>
          <note type="speaker">
            Anf. 25 HANS ANDERSSON (v):
          </note>
          <note>
            Herr talman! Också jag får tacka för svaret eller åtminstone
            för möjligheten att den här frågan kommer upp.
          </note>
          <note>
            Arbetsmarknadsministern sade en gång till mig vid en tidigare
            interpellationsdebatt kring arbetsrätten att han hade erfarenheter
            från sin ungdom, så han visste att man inte skulle stå med mössan
            i hand.
          </note>
          <note>
            Det var inte värdigt människor i ett demokratiskt samhälle. Det
            är en utveckling på gång i det svenska arbetslivet, där människor
            drivs tillbaka till precis den situationen. Man får lära sig att
            tiga och lyda, annars kan man packa och gå.
          </note>
          <note>
            I ett program på TV om just det här fallet med den uppsagde vid
            Värö bruk sade LO:s rättsjurist Kurt
          </note>
          <note>
            Junesjö: Jag tror inte att något stort företag sedan
          </note>
          <note>
            30-talet har gjort ett sådant här frontalangrepp mot yttrande-
            och tryckfriheten i Sverige. På det sättet är detta helt unikt.
          </note>
          <note>
            Det är många människor i Vänsterpartiet, fackligt aktiva och
            politiskt aktiva, som har tagit upp frågan i alla tänkbara sammanhang.
            Vi har ställt frågor.
          </note>
          <note>
            Vår partiordförande Gudrun Schyman har skickat ett otal brev
            till Börje Hörnlund, till regeringen och tagit upp frågan vid
            partiledardebatter. Men passiviteten är påfallande i detta djupt
            kränkande fall. Och det finns fler än ett fall. Inom just pappersindustrin
            var det ett fall i Ortviken, där en person av Arbetsdomstolen
            icke bedömdes vara sakligt avskedad, men företaget köpte ut honom
            häromveckan. I ett fall i Kvarnsveden har det skett förlikning.
            Man har pressat förtroendevalda som därefter har fått gå med ett
            avgångsvederlag.
          </note>
          <note>
            Väröfallet är dock det allra grövsta.
          </note>
          <note>
            Det är tre aspekter som aktualiseras här. Den första är det som
            Annika Åhnberg berörde, nämligen den allmänt demokratiska aspekten,
            som berör yttrandefrihet och tryckfrihetsförordning. Det handlar
            alltså om våra grundlagsenliga rättigheter, som här är kränkta
            på djupet. Det är kanske inte arbetsmarknadsministern som skall
            svara på en sådan fråga, utan statsministern. Ett flertal av de
            punkter som ingår i stämningsansökan till
          </note>
          <note>
            Arbetsdomstolen handlar om detta.
          </note>
          <note>
            Arbetsdomstolen är förmodligen inte den rättsliga instans som
            har kompetens att döma i den här frågan.
          </note>
          <note>
            Den andra aspekten handlar om arbetsrätten, om vilka motiv som
            det är möjligt att utnyttja för att säga upp människor av personliga
            skäl. Här talas det om illojalitet och samarbetssvårigheter, utan
            att det finns någon saklig grund för detta. Utfallet blir uppenbarligen
            att även om Arbetsdomstolen säger precis detsamma som den berörde
            personen, som den berörda avdelningen i Varberg och som
          </note>
          <note>
            Pappersidustriarbetareförbundet, att handlingssättet är felaktigt,
            att det är rättsvidrigt och att det är ett maktövergrepp mot enskild
            person, kommer inte företaget att bry sig om det.
          </note>
          <note>
            Jag tänker läsa ur en utskrift från TV-programmet
          </note>
          <note>
            Striptease, som handlar om det här fallet.
          </note>
          <note>
            Reportern frågar:
          </note>
          <note>
            -- Om Kjell Erik vinner i Arbetsdomstolen, får han börja jobba
            här igen då?
          </note>
          <note>
            Platschef Bo Alberth svarar:
          </note>
          <note>
            -- Nej, det får han inte, och det har vi gjort klart för honom.
          </note>
          <note>
            Sådant är rättsläget i Sverige 1993. Detta är fullständigt oacceptabelt.
            Inte bara av det skälet utan också av andra skäl har vi i Vänsterpartiet
            återkommit i frågan, som säkert arbetsmarknadsministern vet. Med
            anledning av propositionen om arbetsrättsliga förändringar har
            vi framställt ett yrkande om att vi vill skärpa lagstiftningen
            när det gäller möjligheten till det som vi kallar för utköp, dvs.
            möjligheten att trotsa lagen. Det kan tänkas att det finns fall
            där det är omöjligt för människor att få komma tillbaka, t.ex.
          </note>
          <note>
            vid ett småföretag, en liten kiosk, där kontrahenterna praktiskt
            taget slår sönder varandra om de kommer inom samma väggar, där
            arbetstagaren måste ha poliseskort för att över huvud taget ta
            sig in på arbetsplatsen. Men det här handlar inte om detta, utan
            det handlar om stora företag som kalkylerar sina risker och som
            bedömer vad som kan vara fördelaktigt för företaget, t.ex.
          </note>
          <note>
            att undvika intern kritik.
          </note>
          <note>
            Utköp skall aldrig kunna ske. De förslag som jag har framställt
            innebär ett principförbud mot att trotsa domstolen i frågor av
            den här typen. Om det skulle finnas sådana synnerliga skäl som
            jag antydde, får man tänka sig oerhört höga skadestånd, t.ex.
            i den storleksordningen som förekommer inom EG när det gäller
            brott mot konkurrensregler. Det rör sig alltså om betydande procentsatser
            av omsättningen eller någonting i den riktningen. Men hela skadeståndet
            kan då naturligtvis inte gå till den drabbade -- då blev han ju
            mångmiljardär eller månghundramiljonär i ett fall som Värö --
            utan man får göra en fördelning av ett allmänt skadestånd till
            staten, som visar att
          </note>
          <note>
            Sverige inte accepterar brott mot demokratin och lagtrots av
            den här typen.
          </note>
          <note>
            Den tredje aspekten gäller frågan om företagsklimat, hur andan
            skall vara på arbetsplatserna och specifikt för det här fallet:
            hur vi skall framstå som miljönation. Här är det fråga om en person
            som utövar sin yttrandefrihet i lojalitet med företaget, för att
            få företaget att än bättre uppfylla de miljökrav som ställs, vilket
            i sig leder till förbättrad konkurrenskraft och ökade marknadsandelar.
            Den aktivitet som den här personen utförde för flera år sedan
            ledde bl.a. till att klorfri blekning blev den metod som snabbt
            blev huvudmetod inom massatillverkning. Det tjänar svenska pappersbruk
            pengar på i dag.
          </note>
          <note>
            Jag vill fråga: Är arbetsmarknadsministern beredd att diskutera
            med Södra skog, som ju har bondekooperativ bas, för att få Södra
            skog att uppmärksamma allvaret? Är arbetsmarknadsministern positivt
            inställd till att förändra lagen om anställningsskydd på det sätt
            som jag har antytt?
          </note>
          <note>
            Anf. 26 Arbetsmarknadsminister BÖRJE
          </note>
          <note type="speaker">
            HÖRNLUND (c):
          </note>
          <note>
            Herr talman! Jag tror att både Annika Åhnberg och
          </note>
          <note>
            Hans Andersson är väl medvetna om att jag som minister inte kan
            gå in och kommentera ett enskilt fall som är uppe till prövning
            i Arbetsdomstolen.
          </note>
          <note>
            Det är Arbetsdomstolens sak att avgöra detta.
          </note>
          <note>
            Jag har redogjort för gällande rätt och för att det inte finns
            några förslag om ändringar framlagda, och det kommer inte hellar
            att läggas fram några sådana förslag. Jag är medveten om att
          </note>
          <note>
            Vänsterpartiet har avgett en motion till riksdagen, som där skall
            diskuteras och behandlas.
          </note>
          <note>
            Rent allmänt vill jag säga att det förekommer --
          </note>
          <note>
            lindrigt uttryckt -- litet övertoner i den arbetsrättsliga debatten.
            Sedan den gamla LAS
          </note>
          <note>
            kom till 1989 har 600 000 människor förlorat sina arbeten. Tryggheten
            på arbetsplatserna består i väldigt hög utsträckning av helt andra
            faktorer.
          </note>
          <note>
            Ingen klok arbetsgivare, arbetstagare eller någon annan vill
            att människor i dag skall tiga och lyda.
          </note>
          <note>
            Det som för utvecklingen framåt på en arbetsplats är diskussion,
            utbyte av idéer och samverkan.
          </note>
          <note>
            Som ni förstår kan jag tyvärr inte kommentera fall som ligger
            hos Arbetsdomstolen.
          </note>
          <note>
            Anf. 27 ANNIKA ÅHNBERG (-):
          </note>
          <note>
            Herr talman! Jag är väl medveten om att vi inte kan diskutera
            ett enskilt fall här i kammaren. Men det fall som jag tog som
            utgångspunkt för min interpellation är bara ett exempel. Det är
            visserligen det mest drastiska och upprörande exemplet som vi
            på länge har sett här i landet, men det förekommer många andra
            fall och många situationer, där människor just i rädsla för att
            förlora sina jobb inte kan använda de demokratiska fri- och rättigheter
            som tillkommer dem enligt
          </note>
          <note>
            Sveriges grundlag. Det är då rimligt att man drar några slutsatser
            av rättsläget, om det är så, att en arbetsgivare enligt gällande
            lagstiftning kan göra sig av med en anställd för att denne anställde
            mån om miljön -- som i det här fallet -- har haft kritiska synpunkter
            på företagets miljöambitioner?
          </note>
          <note>
            Oavsett utgången av fallet i Arbetsdomstolen kommer detta företag
            aldrig att vara tvunget att återanställa personen, därför att
            man med ett skadestånd kan göra sig fri från den möjligheten.
          </note>
          <note>
            Vad drar man då för slutsats? Om man värnar demokratin, om man
            menar att demokratiska frioch rättigheter tillkommer alla, bör
            man rimligen dra slutsatsen att det är något fel på en lagstiftning
            som tillåter detta förhållande att kvarstå. Om man dessutom är
            minister i en regering har man större möjligheter än vi andra
            att omsätta de tankarna i ett förslag och föra dem till den här
            församlingen för beslut. Men den nuvarande regeringen har inte
            gjort det. Av det måste jag dra slutsatsen att arbetsmarknadsministern
            tycker att det är riktigt.
          </note>
          <note>
            Även om han inte här rent ut säger att han i det här fallet stöder
            Värö bruk, är det det han menar.
          </note>
          <note>
            I stället kommer regeringen till riksdagen med förslag som ytterligare
            försämrar anställningsskyddet, som ytterligare ökar människors
            otrygghet och som gör det ännu svårare för dem att t.ex. ha kritiska
            synpunkter. Jag delar
          </note>
          <note>
            Hans Anderssons uppfattning att det som egentligen kan driva
            företagande och verksamheter framåt är att alla medarbetare kan
            vara med och ha synpunkter utan att behöva vara rädda för att
            förlora jobbet, att allas konstruktiva ideér och förslag tas till
            vara. Det kommer att gynna både företagsamhet och t.ex. den yttre
            miljön. Men det motsatta, att försöka tysta människor med kritiska
            ståndpunkter, har hittills aldrig fört något samhälle framåt.
          </note>
          <note type="speaker">
            Anf. 28 HANS ANDERSSON (v):
          </note>
          <note>
            Herr talman! Jag är medveten om att Börje
          </note>
          <note>
            Hörnlund inte kan gå in på detaljer. Jag tror han är medveten
            om att min upprördhet är stor. Jag har varit inblandad på djupet
            och på tvären i det här fallet, och det är ett fruktansvärt rättsövergrepp
            som har skett.
          </note>
          <note>
            Arbetsrättskommittén har egentligen inte gjort något åt det här
            i sina förslag. Vid beskrivningen av rättsläget noterades dock
            att man i första hand kan tala om illojalitet när det gäller en
            person som har en framskjuten position eller en nyckelbefattning,
            som sköter marknadsföring, sitter i ledningen osv.
          </note>
          <note>
            Då kan man skada ett företag om man är djupt illojal. Det tror
            jag att alla tycker är rimligt. Man säger att det också kan krävas
            lojalitet av andra anställda, så att man åtminstone inte åsamkar
            företaget skada. Så har det inte varit här. Jag vill påstå att
            den här personen har ''förorsakat''
          </note>
          <note>
            företaget stor nytta, och det är det lätt att belägga om man
            ser bakåt i tiden.
          </note>
          <note>
            Det finns en ILO-konvention där det står att man inte kan säga
            upp människor av det enda skälet att arbetstagaren har ställt
            sig bakom en anmälan till en myndighet. Nu har jag förstått, åtminstone
            av uttalanden i en annan fråga häromdagen, att den här regeringen
            inte bryr sig så mycket om ILO-
          </note>
          <note>
            konventioner. Det är trots allt av yttersta vikt att
          </note>
          <note>
            Sverige föregår med gott exempel.
          </note>
          <note>
            Vi står nu inför aktioner som går åt köpbojkottshållet. Det som
            verkligen har förorsakat företaget skada är företagsledningens
            maktövergrepp mot en av sina anställda, mot den lokala fackföreningens
            vilja, mot det centrala facket och uppenbarligen -- som jag bedömer
            det, men vi får ju domstolsutlåtande senare -- mot själva rättsreglerna.
          </note>
          <note>
            Jag tycker att trots att det inte är möjligt för Börje
          </note>
          <note>
            Hörnlund att ingripa i ett enskilt fall att sakläget är väl dokumenterat.
            Det finns uttalanden från företagsledningen som säger att den
            inte bryr sig ett ögonblick om vad domstolen kommer fram till.
          </note>
          <note>
            Man tänker helt enkelt bara säga upp den här personen ändå och
            betala litet grand.
          </note>
          <note>
            Jag tycker att det finns anledning att göra uttalanden om att
            lagtrots inte är något som vi skall ha. Samarbete för att konstruktivt
            höja produktiviteten, skapa förbättrade marknadspositioner och
            hävda miljöintresset är vad vi skall ha på svensk arbetsmarknad.
          </note>
          <note>
            På riksdagens bord ligger nu förslag som bl.a.
          </note>
          <note>
            bygger på ett fall av den här typen. De skall vara möjliga att
            genomföra. Det skall bli svårare och väsentligt dyrare att vara
            lagtrotsare.
          </note>
          <note>
            Rent generellt måste den utveckling och offensiv mot fackföreningsrörelsen
            och de anställda som pågår på många håll i landet få ett stopp.
            Därför krävs det ett uttalande från arbetsmarknadsministern.
          </note>
          <note>
            Överläggningen var härmed avslutad.
          </note>
          <note>
            4 § Svar på interpellation 1993/94:43 om demokrati och kärnkraft
          </note>
          <note>
            Anf. 29 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Gudrun Schyman har frågat statsministern om regeringen
            kommer att respektera folkomröstningens beslut att kärnkraften
            skall vara avvecklad till år 2010 och, om så är fallet, på vilket
            sätt regeringen kommer att verkställa folkomröstningens och riksdagens
            beslut om kärnkraftsavvecklingen. Interpellationen har överlämnats
            till mig.
          </note>
          <note>
            Låt mig först erinra om hur det faktiskt förhåller sig. Den folkomröstning
            som hölls år 1980 var rådgivande, inte beslutande. Resultatet
            av omröstningen var i huvudsak följande. Ingen ytterligare kärnkraftsutbyggnad
            skulle förekomma utöver de tolv reaktorer som då var i drift,
            färdiga eller under arbete. Kärnkraften skulle avvecklas i den
            takt som var möjlig med hänsyn till behovet av elektrisk kraft
            för att upprätthålla sysselsättning och välfärd. Säkerhetssynpunkter
            borde vara avgörande för i vilken ordningsföljd reaktorerna skulle
            tas ur drift.
          </note>
          <note>
            Kort efter folkomröstningen behandlades energifrågorna av riksdagen.
            Alla dåvarande riksdagspartier utom ett -- nämligen Vänsterpartiet
            kommunisterna -- ansåg att resultatet av folkomröstningen borde
            ligga till grund för inriktningen av den framtida energipolitiken.
          </note>
          <note>
            Riksdagsbehandlingen ledde fram till ett uttalande om att den
            sista reaktorn i Sverige skulle tas ur drift år 2010.
          </note>
          <note>
            Riksdagen har sedan år 1980 fattat en rad energipolitiska beslut
            med utgångspunkt i resultatet av folkomröstningen. Det senaste
            beslutet av mer principiell räckvidd fattades i juni
          </note>
          <note>
            1991. Beslutet grundades på den s.k.
          </note>
          <note>
            energiöverenskommelsen i januari samma år mellan Socialdemokraterna,
            Folkpartiet liberalerna och Centerpartiet. I
          </note>
          <note>
            regeringsförklaringen för den nya regering som tillträdde efter
            valet i september 1991 uttalades att energiöverenskommelsen låg
            fast. Därmed ställde sig ytterligare två riksdagspartier bakom
            överenskommelsen, nämligen Moderata samlingspartiet och Kristdemokratiska
            samhällspartiet.
          </note>
          <note>
            Vad innebär då 1991 års beslut om energipolitiken såvitt gäller
            frågan om avvecklingen av kärnkraften?
          </note>
          <note>
            Frågan om när kärnkraften skall vara slutligt avvecklad var inte
            föremål för förnyad prövning eller nytt ställningstagande under
            de överläggningar som ledde fram till energiöverenskommelsen.
            Den följande riksdagsbehandlingen ledde heller inte till något
            uttalande av riksdagen i frågan.
          </note>
          <note>
            Däremot berördes frågan om kärnkraftsavvecklingens start och
            genomförande i energiöverenskommelsen. Jag citerar:
          </note>
          <note>
            ''När kränkraftsavvecklingen kan inledas och i vilken takt den
            kan ske avgörs av resultaten av hushållningen med el, tillförseln
            av el från miljöacceptabel kraftproduktion och möjligheterna att
            bibehålla internationellt konkurrenskraftiga elpriser.''
          </note>
          <note>
            En rad åtgärder med sikte på att underlätta en omställning av
            energisystemet beslöts av riksdagen år 1991, bl.a. ett program
            för effektivare användning av energi och stöd för elproduktion
            baserad på bioenergi och vindkraft. Resultaten av dessa åtgärder
            har redovisats årligen för riksdagen i budgetpropositionen. Så
            kommer att ske även i början av nästa år.
          </note>
          <note>
            Jag reagerar starkt mot Gudrun Schymans antydningar om att regeringen
            försöker sätta riksdagens beslut ur spel med tvivelaktiga metoder.
          </note>
          <note>
            I själva verket finns det knappast någon fråga om vilken riksdagen
            ges en sådan utförlig och kontinuerlig information som just omställningen
            av energisystemet. Riksdagen har därmed också goda möjligheter
            att bedöma behovet av ytterligare åtgärder på området, liksom
            att ta initiativ till sådana åtgärder.
          </note>
          <note>
            Regeringen har ett starkt parlamentariskt stöd för sin politik
            i frågan om kärnkraftsavvecklingen.
          </note>
          <note>
            Vänsterpartiet är i sin fulla rätt att ifrågasätta denna politik.
            Jag kan dock försäkra Gudrun Schyman om att regeringen inte avser
            att föreslå någon ändring i förhållande til vad som tidigare har
            uttalats av riksdagen om kärnkraftens avveckling.
          </note>
          <note type="speaker">
            Anf. 30 GUDRUN SCHYMAN (v):
          </note>
          <note>
            Herr talman! Jag ber att få tacka näringsministern för detta
            svar. Jag hade inte väntat mig att det skulle lyda annorlunda
            än att regeringen inte kommer att göra någonting åt den här frågan.
            Det är väl det som är kontentan av de här sidorna.
          </note>
          <note>
            Jag skall kommentera svaret. Näringsministern sade att Vänsterpartiet
            var det enda parti som inte ställde sig bakom tolkningen av folkomröstningen.
          </note>
          <note>
            Det berodde på att vi ansåg att den tolkning som gjordes av majoriteten
            var alldeles för oprecis. Vi ville dessutom ha en snabbare avveckling
            och tydligare signaler om att en avveckling skulle bli verklighet.
            Vi ville undvika formuleringar som skulle kunna ge upphov till
            den typ av schackrande med folkomröstningsresultatet som vi nu
            kan se i praktiken.
          </note>
          <note>
            Så till frågan om den fortsatta behandlingen i riksdagen. Jag
            är medveten om hur frågorna har diskuterats. Jag är medveten om
            den energiöverenskommelse som man har fattat. Den har inte varit
            föremål för förnyad prövning vad gäller ställningstagandet till
            avvecklingen. Såvitt jag förstår måste det innebära att årtalet
            2010 ligger fast. Vi närmar oss det årtalet med stormsteg. Om
            avvecklingen skall vara genomförd år 2010 är det ju ganska många
            reaktorer som skall avvecklas. Det som jag och många med mig undrar
            över är naturligtvis hur det skall gå till vi när aldrig börjar
            med avvecklingen. Det är den stora frågan. Hur skall vi kunna
            tro att det här folkomröstningsresultatet och de politiska beslut
            som har fattats i den här kammaren skall bli verklighet om vi
            aldrig sätter fart och inte tar ett första steg i den här avvecklingen?
          </note>
          <note>
            Näringsministern sade i sitt interpellationssvar att det har
            fattats beslut om en rad åtgärder med sikte på att underlätta
            en omställning. Jag undrar vilka åtgärder det är. Man har pratat
            om den här frågan i 20 år. Fortfarande kommer mindre än en procent
            av vår energi från alternativa energikällor. Så är det faktiskt.
            Fortsätter vi i den här takten, så kommer vi inte att klara en
            avveckling under överskådlig framtid.
          </note>
          <note>
            Man hänvisar till de rapporter som skall föreläggas riksdagen
            och som skall ligga till grund för nya beslut. Det är väl de rapporter
            som NUTEK gör.
          </note>
          <note>
            Jag har den senaste rapporten med mig här. Man talar om hur det
            är men kommer inte med några förslag på vad som skall göras, något
            som har blivit mycket, mycket kritiserat.
          </note>
          <note>
            Jag försöker inte antyda att regeringen skall sätta riksdagens
            beslut ur spel med tvivelaktiga metoder.
          </note>
          <note>
            Men jag betvivlar starkt riksdagens och regeringens vilja att
            i praktisk politik genomföra det som folkomröstningen gav besked
            om.
          </note>
          <note>
            Grundorsaken till min interpellation var en artikel i Dagens
            Nyheter. Där kunde man läsa att
          </note>
          <note>
            Folkpartiets talesman i dessa frågor -- en kvinna --
          </note>
          <note>
            sade att årtalet 2010 är en skrivbordsprodukt. Hon kunde mycket
            väl tänka sig att ersätta den gamla kärnkraften med en ny typ
            av kärnkraftverk.
          </note>
          <note>
            Moderaternas talesman i den här frågan -- med andra ord en person
            från näringsministerns eget parti -- säger att det är orealistiskt
            att avveckla kärnkraften till år 2010 och att om det är något
            som behövs så är det nya kärnkraftverk. Det här tycker jag inte
            är en särskilt förtroendeingivande hållning från regeringens sida.
          </note>
          <note>
            Det är mycket oroväckande för många människor i dag att se att
            ledande politiker och regeringspartierna agerar på detta sätt
            och öppet ifrågasätter folkomröstningens resultat. Jag tror att
            det är förödande att man låter det här ske nu när vi står inför
            en ny folkomröstning som rör en mycket stor och viktig framtidsfråga,
            nämligen frågan om
          </note>
          <note>
            Sveriges medlemskap i den europeiska unionen.
          </note>
          <note>
            Det gäller faktiskt nu att vi -- och framför allt ni --
          </note>
          <note>
            skapar ett stort förtroende för folkomröstningsinstitutet såsom
            den institution och den möjlighet för demokratisk påverkan som
            det borde vara. Skall man skapa förtroende för folkomröstningsinstitutet
            måste man hantera resultaten på ett sådant sätt att en majoritet
            känner att det resultat som har kommit fram i folkomröstningen
            respekteras och följs upp i riksdagen av politiska beslut som
            säkerställer att beslutet i folkomröstningen blir verklighet.
          </note>
          <note>
            Jag tycker att det är bra att ett av regeringspartierna -- Olof
            Johanssons
          </note>
          <note>
            Centerparti -- har tagit upp den här frågan. Olof
          </note>
          <note>
            Johansson säger att det är en fråga om demokrati.
          </note>
          <note>
            Han undrar hur väljarna skall kunna lita på politikerna om de
            går emot folkomröstningen och inte vill följa upp sina egna politiska
            beslut. Detta säger Olof Johansson som är minister i den borgerliga
            regeringen. Jag säger exakt samma sak.
          </note>
          <note>
            Hur skall vi kunna lita på politikerna? Hur skall människor utanför
            det här huset kunna lita på sina förtroendevalda om man inte får
            bekräftelse i form av politiska beslut?
          </note>
          <note>
            Anf. 31 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Folkomröstningens rådgivande beslut fullföljs fullt
            ut, varken mer eller mindre. Den trepartiöverenskommelse som slöts
            vintern 1991
          </note>
          <note>
            följer mycket väl upp folkomröstningens resultat.
          </note>
          <note>
            Jag återknyter gärna till det korta citatet som väl sammanfattar
            vad som stod på de segrande valsedlarna i folkomröstningen. I
          </note>
          <note>
            trepartiuppgörelsen skrevs: ''När kärnkraftsavvecklingen kan
            inledas och i vilken takt den kan ske avgörs av resultaten av
            hushållningen med el, tillförseln av el från miljöacceptabel kraftproduktion
            och möjligheterna att bibehålla internationellt konkurrenskraftiga
            elpriser''.
          </note>
          <note>
            Folkomröstningens resultat fullföljs med full kraft.
          </note>
          <note>
            Den överenskommelse som slöts mellan tre partier och som denna
            regering har ställt sig bakom, har också följts upp med betydande
            extra program och insatser för energisparandet och för att ta
            fram resurser för att kunna få fram alternativa konkurrenskraftiga
            energikällor som även kan upprätthålla sysselsättning och välfärd,
            som det stod på valsedeln från år 1980. Besluten måste hålla kravet
            på stabilitet och långsiktighet, eftersom investeringar i energisparande
            och kraftproduktion görs med mångårig framförhållning. Det är
            precis det vi håller på med. Avrapporteringen sker inte direkt
            via NUTEK utan i budgetpropositionen.
          </note>
          <note type="speaker">
            Anf. 32 GUDRUN SCHYMAN (v):
          </note>
          <note>
            Herr talman! Jag tror att vi har mycket olika uppfattningar om
            vad som inbegrips i uttrycket
          </note>
          <note>
            ''med kraft''. Jag tycker att den sittande regeringen, i det
            här avseendet, visar allt annat än kraft. Man kan väl inte, Per
            Westerberg, säga att ni med kraft genomför folkomröstningens resultat
            när mindre än en procent av vår energi i dag kommer från alternativa
            energikällor. Jag tycker inte att det är särskilt kraftfullt.
          </note>
          <note>
            Vad ni möjligen gör med kraft i regeringen är att driva era egna
            partipolitiska åsikter i den här frågan. På det sättet blockerar
            ni fullständigt en konstruktiv diskussion och konstruktiva framåtsyftande
            lösningar som skulle innebära att vi skulle kunna avveckla i tid,
            dvs. senast år 2010, och att vi då har väl fungerande alternativa
            energikällor. Det gäller inte omöjliga tekniska lösningar.
          </note>
          <note>
            Runt om i världen finns exempel. Vi kan ta vindkraften i Danmark
            som ett exempel. Det går alldeles utmärkt. Det går faktiskt att
            driva sådana här saker. Solkraften har också utvecklats. Trots
            att man inte har fått särskilt mycket stöd i regeringens ekonomiska
            politik går det framåt. Det måste vara möjligt att driva på i
            mycket större utsträckning.
          </note>
          <note>
            Om det skulle fattas ett politiskt beslut i denna riksdag med
            innebörden att avvecklingen skall vara genomförd år 2010 punkt
            slut, skulle det vara en signal till hela energisektorn. Producenterna
            och övriga delar av den branschen skulle naturligtvis sätta fart
            och vara med och utveckla de alternativa energikällorna som dessutom
            skulle utgöra en utmärkt exportvara. Men det behövs en tydlig
            signal så att också branschen förstår att vi menar allvar.
          </note>
          <note>
            När jag lyssnade till Per Westerbergs svar undrade jag om avvecklingens
            slutår 2010 fortfarande existerar. Är det inte innebörden av de
            politiska beslut som har fattats här? Det jag får som svar och
            till livs här är citatet om när avvecklingen skall inledas. Vi
            kan väl inte vänta till år 2009?
          </note>
          <note>
            Anf. 33 Näringsminister PER WESTERBERG
          </note>
          <note>
            (m):
          </note>
          <note>
            Herr talman! År 2010 var uttolkningen av resultatet som skedde
            efter en socialdemokratisk riksdagsmotion i näringsutskottet 1980.
            Jag var själv med i näringsutskottet vid denna tidpunkt. Vi har
            sedan haft flera energipolitiska beslut i denna riksdag, senast
            våren 1991, som har fortsatt att uttolka resultaten och som har
            gällt vilka åtgärder man behöver vidta för att försöka nå de mål
            man har ställt upp och för att fullfölja beslutet i folkomröstningen.
          </note>
          <note>
            Vi har inte en planhushållning där vi säger att vi bara skall
            fasa ut ett antal kärnkraftverk. Även på folkomröstningens valsedel
            fanns krav på att man skulle upprätthålla sysselsättningen och
            välfärden.
          </note>
          <note>
            Det ställer även krav på hur utfasning av kärnkraft skall gå
            till i Sverige.
          </note>
          <note>
            Vi har satt in betydande resurser på energibesparande, så betydande
            att vi även får en hel del kritik för detta, beroende på vad det
            kan innebära för hälsoläget vid energibesparingar i bostäder.
          </note>
          <note>
            Vi har satt in insatser för att få fram de alternativa energikällorna.
            Det finns restriktioner även för dem, både ur säkerhets- och miljösynvinkel,
            men också ur kostnadssynvinkel. De skall vara konkurrenskraftiga,
            så att vi kan upprätthålla sysselsättningen och välfärden i landet.
            Därför är det inte självklart att man bör fasa ut i jämn takt
            --
          </note>
          <note>
            man gör det vartefter resultat uppnås inom respektive område.
          </note>
          <note>
            Vi är konsekventa och långsiktiga. Vi för en stabil energipolitik
            i enlighet med folkomröstningens resultat för att kunna möjliggöra
            långsiktiga investeringar. Det är nödvändigt för att man skall
            kunna få bra investeringar som är kostnadseffektiva och därmed
            uppfyller de målsättningar som riksdagen har ställt upp.
          </note>
          <note type="speaker">
            Anf. 34 GUDRUN SCHYMAN (v):
          </note>
          <note>
            Herr talman! Det är nog så att näringsminister Per
          </note>
          <note>
            Westerberg undviker att svara på min fråga. Den var mycket enkel
            och konkret: Är det inte så att beslutet om avveckling senast
            år 2010 ligger fast?
          </note>
          <note>
            Har riksdagen fattat några politiska beslut som innebär att det
            datumet har upphört att gälla?
          </note>
          <note>
            Jag anser att datumet ligger fast och undrar: Hur skall vi i
            praktiken kunna förverkliga avvecklingen till år 2010 om vi inte
            börjar nu? Jag tror inte att det är möjligt att genomföra avvecklingen
            på mycket kort tid eller att vi på en gång kan stänga av alltihopa
            det sista året. Vi måste börja nu om vi skall ha den planmässighet
            och den kontinuitet i tillförsel av el som behövs.
          </note>
          <note>
            Det innebär att vi avvecklar i takt med att andra, förnyelsebara
            energikällor kommer fram. Det är regeringens ansvar att se till
            att detta sker på ett bra sätt. Det borde också vara regeringens
            ansvar att se till att kärnkraftselen inte subventioneras på det
            sätt som den gör i dag utan utsätts för en rimlig konkurrens.
            På det sättet kan man också släppa fram andra energislag i en
            mer jämbördig konkurrens än vad som nu är fallet.
          </note>
          <note>
            Det vore intressant att få ett besked -- ligger beslutet om avveckling
            år 2010 fast? Om det gör det -- vilket jag och tydligen också
            Olof Johansson,
          </note>
          <note>
            Per Westerbergs ministerkollega, anser -- så vore det rimligt
            att förstärka det genom att stifta en lag i riksdagen om att kärnkraften
            skall vara avvecklad innan dess och genom att göra upp en ordentlig
            plan över hur det skall gå till.
          </note>
          <note>
            Jag tycker inte att planering inte är av ondo. Man måste använda
            sig av en förnuftig planering om man vill uppnå de politiska mål
            som man säger sig arbeta för.
          </note>
          <note>
            Jag har alltså uppfattat det som att regeringen är djupt splittrad
            i denna fråga och att både
          </note>
          <note>
            Folkpartiet och Moderaterna helst ser att folkomröstningsresultatet
            inte uppfylls i praktiken.
          </note>
          <note>
            Men då binder man ris åt sin egen rygg inför folkomröstningen
            om medlemskap i den
          </note>
          <note>
            Europeiska unionen som vi står inför nu eller nästa år.
          </note>
          <note>
            Om inte människor är övertygade om att det de säger i en folkomröstning
            kommer att respekteras av de folkvalda, är vi mycket illa ute.
            Då har ni bidragit till att underbygga de stämningar som finns
            i dag; att många människor känner att politikerna inte bryr sig
            om vad de tycker och tänker.
          </note>
          <note>
            Som politiker har vi ett intresse av att försvara demokratin,
            utveckla den och skapa respekt för de demokratiska institutionerna.
          </note>
          <note>
            Folkomröstningsinstitutet är en sådan.
          </note>
          <note>
            Anf. 35 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Det är hela valsedeln från 1980 som gäller. Det
            är ganska typiskt att Vänsterpartiet kommunisterna ställde sig
            utanför riksdagsbeslutet om uttolkningen av den.
          </note>
          <note>
            Precis som Gudrun Schyman här i dag, vill man bortse från den
            andra delen av valsedeln. Men även upprätthållandet av sysselsättningen
            och välfärden är centrala delar i det energipolitiska beslutet
            från
          </note>
          <note>
            1980. Det går alltså inte att lösa alla problem bara genom lagstiftning.
            Det vore mycket bekvämt om vi kunde lagstifta om större ekonomisk
            tillväxt eller ökad välfärd, men detta uppstår inte genom lagstiftning
            utan genom de åtgärder vi vidtar för att nå respektive mål.
          </note>
          <note>
            Regeringen är inte djupt splittrad. Det kanske är en besvikelse
            för Gudrun Schyman att Sveriges riksdag har en majoritet på mellan
            85 och 90 %
          </note>
          <note>
            bakom trepartiuppgörelsen om kärnkraften och energin. Vi har
            som mål att klara detta till år 2010
          </note>
          <note>
            och anvisar medel för det. Men det finns restriktioner, nämligen
            sysselsättningen och välfärden, som också måste klaras.
          </note>
          <note>
            Därför vidtar vi åtgärder för att spara energi och för att få
            fram alternativa energikällor. Vi skall på så sätt både kunna
            klara av restriktionerna och förverkliga slutmålet som sådant.
            Det är inte besluten via lag eller planeringen i sig det handlar
            om. Det är fråga om att släppa till resurser och att skapa möjligheter
            att rent tekniskt få konkurrenskraftiga priser på el som säkrar
            just sysselsättningen och välfärden. Därmed klarar vi också att
            genomföra det avvecklingsbeslut som faktiskt fattades 1980.
          </note>
          <note>
            Överläggningen var härmed avslutad.
          </note>
          <note>
            5 § Svar på interpellation 1992/93:42 och fråga
          </note>
          <note>
            1993/94:79 om kärnkraftens tillförlitlighet
          </note>
          <note>
            Anf. 36 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Rolf L Nilsson har i en interpellation frågat vilka
            åtgärder regeringen kommer att vidta för att samtidigt trygga
            landets energiförsörjning och säkerheten vid kärnkraftverken.
            Vidare har han frågat om regeringen planerar att ta upp överläggningar
            med ägarna till Oskarshamn 1 om slutlig stängning av reaktorn,
            när regeringen tänker påbörja arbetet med en lag om avvecklingen
            av kärnkraften och vilken katastrofplanering regeringen har för
            stängning av flera reaktorer.
          </note>
          <note>
            Bakgrunden till frågorna är att ett antal kärnkraftsblock har
            varit avställda under hösten.
          </note>
          <note>
            Göthe Knutson har mot samma bakgrund frågat mig vilka åtgärder
            jag avser att vidta i syfte att säkra vårt lands långsiktiga elförsörjning.
          </note>
          <note>
            Jag besvarar interpellationen och frågan i ett sammanhang. Jag
            har samrått med miljöministern, som inom regeringen svarar för
            frågor om kärnkraftens säkerhet.
          </note>
          <note>
            Först skall jag kort redogöra för läget i fråga om de berörda
            kärnkraftsblocken och leveranssäkerheten i södra Sverige.
          </note>
          <note>
            I mitten av oktober var sex av landets sammanlagt tolv kärnkraftsblock
            avställda. I Ringhals 1 och
          </note>
          <note>
            Oskarshamn 2 var den årliga revisionen ännu inte avslutad. I
            Barsebäck 2 pågick reparation av korrosionsskador i inneslutningen,
            medan
          </note>
          <note>
            Barsebäck 1 undersöktes i syfte att klarlägga om även denna reaktor
            hade liknande skador. Två block, Oskarshamn 1 och Ringhals 2,
            var avställda för större reparationer.
          </note>
          <note>
            Elförsörjningsläget i södra Sverige förvärrades den
          </note>
          <note>
            18 oktober då ett tillfälligt elfel uppstod i
          </note>
          <note>
            Oskarshamn 3. Därmed var sju kärnkraftsblock avställda, däribland
            samtliga i Barsebäck och
          </note>
          <note>
            Oskarshamn. Elförsörjningen klarades genom att oljekondenskraftverket
            i Karlshamn startades och genom att kraft kunde köpas från Danmark.
          </note>
          <note>
            Dessutom utnyttjades tidvis de gasturbinanläggningar som finns
            i södra Sverige.
          </note>
          <note>
            Efter några dagar kunde två av de avställda kärnkraftsblocken
            tas i drift. Nu har ytterligare två block startats, och åtminstone
            ett till väntas kunna tas i drift omkring årsskiftet. Elförsörjningsläget
            i södra Sverige är därmed åter nära nog normalt.
          </note>
          <note>
            Det som inträffat i höst -- och liknande händelser förra hösten
            -- visar dock att risken för störningar i elsystemet är förhållandevis
            stor i denna del av landet. Ett fåtal kärnkraftsblock svarar för
            en mycket stor del av basproduktionen av kraft.
          </note>
          <note>
            Marginalerna i systemet är mindre i södra Sverige än i andra
            delar av landet. Södra Sverige är därför starkt beroende av överföring
            på stamnätet norrifrån, av förbindelserna med Danmark och av egna
            reservanläggningar.
          </note>
          <note>
            För närvarande är överföringskapaciteten på stamnätet till Skåne
            begränsad. Kapaciteten kommer att höjas genom byggandet av en
            ny ledning på Västkusten till Helsingborg, som nu projekteras
            och som beräknas bli färdig år 1996.
          </note>
          <note>
            Vidare pågår byggandet av en förbindelse mellan
          </note>
          <note>
            Skåne och Tyskland, Baltic Cable, som väntas bli klar omkring
            årsskiftet 1994/95. Genom dessa två nya förbindelser kommer leveranssäkerheten
            i södra Sverige att förstärkas avsevärt.
          </note>
          <note>
            Jag skall också ge min syn på de mer grundläggande frågor som
            har aktualiserats genom höstens händelser och som berörs särskilt
            i Rolf L Nilsons interpellation.
          </note>
          <note>
            Till en början vill jag erinra om den princip som gäller för
            fördelningen av ansvaret för elförsörjningen mellan staten och
            kraftföretagen.
          </note>
          <note>
            Denna princip slogs fast genom energiöverenskommelsen i januari
            1991, som riksdagen ställde sig bakom. Jag citerar: ''Det är kraftföretagens
            uppgift att med utgångspunkt i den av statsmakterna fastlagda
            energipolitiken planera och utveckla kraftsystemet så att landets
            behov av el blir tillgodosett.''
          </note>
          <note>
            Riksdagen och regeringen anger de förutsättningar som kraftföretagen
            skall arbeta inom. Så beslutar t.ex. statsmakterna om energibeskattningen
            och om miljöpolitiska styrmedel. Produktion, överföring och distribution
            av el kräver i allmänhet koncession så att miljö- och säkerhetsintressen
            eller andra allmänna intressen kan tillgodoses.
          </note>
          <note>
            Företagen har att bedriva verksamheten på ett sådant sätt att
            de krav som staten ställer blir uppfyllda.
          </note>
          <note>
            Det behöver väl knappast påpekas att säkerhetskraven just på
            kärnkraftens område är utomordentligt höga. Dessutom har de under
            åren successivt skärpts. Myndighetstillsynen på detta område är
            synnerligen noggrann.
          </note>
          <note>
            Säkerhetsmyndigheterna -- dvs. Statens kärnkraftinspektion, SKI,
            och Statens strålskyddsinstitut, SSI, -- har vittgående befogenheter,
            och deras verksamhet präglas av hög integritet. Det är uteslutet
            att myndigheterna skulle tillåta kärnkraftsföretagen att sänka
            säkerhetsnivån med hänsyn till problem med elförsörjningen.
          </note>
          <note>
            Rolf L Nilson anser att de störningar som under de två senaste
            åren har uppträtt i kärnkraftsanläggningarna är yttringar av åldersproblem,
            som kommer att öka snarare än minska. Ett aktuellt underlag för
            bedömning av denna fråga finns nu i den senaste årliga rapporten
            från SKI om säkerheten vid de svenska kärnkraftsverken. Rapporten
            överlämnades till regeringen i början av veckan, och jag skall
            här återge något av vad SKI har sagt i rapportens sammanfattning.
          </note>
          <note>
            SKI erinrar först om den gemensamma rapport som
          </note>
          <note>
            SKI och SSI avgav år 1990 om säkerhets- och strålskyddsläget
            vid de svenska kärnkraftverken.
          </note>
          <note>
            Bland de slutsatser som drogs där var att det inte förelåg några
            skillnader mellan verken när det gällde risken för eller konsekvenserna
            av en allvarlig reaktorolycka. Det fanns heller inget som talade
            mot att samtliga reaktorer, om de underhölls väl, kunde ges en
            teknisk livslängd som sträckte sig till år 2010 och även längre.
            Det påpekades dock att en del större renoveringar och underhållsarbeten
            skulle kunna bli nödvändiga.
          </note>
          <note>
            Så har också blivit fallet. En händelse i Barsebäck i juli 1992
            visade på brister i nödkylsystemen i fem äldre kokarreaktorer.
            Dessa reaktorer fick ställas av för ombyggnad av systemen.
          </note>
          <note>
            I den nu aktuella rapporten bedömer SKI att tillförlitligheten
            i kylsystemen i kokarreaktorerna nu är återställd till en tillfredsställande
            nivå.
          </note>
          <note>
            Emellertid påpekar SKI att ett antal materialproblem, i flertalet
            fall åldersbetingade, har lett till långvariga driftstillestånd
            för tre reaktorer.
          </note>
          <note>
            I rapporten görs den sammanfattande bedömningen att problemen
            med nödkylsystemen och materialproblemen har lett till betydelsefulla
            tekniska säkerhetsförbättringar vid verken och avsevärda förbättringar
            av verkens eget säkerhetsarbete. Samtidigt har erfarenheterna
            pekat på vikten av en noggrann prövning av vissa äldre säkerhetsanalyser
            och konstruktionsförutsättningar, liksom vikten av fortsatt skärpt
            uppmärksamhet på åldersbetingade förändringar.
          </note>
          <note>
            Enligt SKI är den grundläggande säkerhetsstrategin -- nämligen
            ett djupförsvar i flera led mot allvarliga olyckor -- utformad
            utifrån förutsättningen att dolda fel och brister kan finnas,
            men att de inte skall leda längre än till tillbud utan allvarligare
            konsekvenser utanför anläggningen.
          </note>
          <note>
            Mot denna bakgrund ser SKI och SSI ingen anledning till omprövning
            av den riskbild som redovisades tidigare.
          </note>
          <note>
            Jag har här ganska utförligt redogjort för de ansvariga myndigheternas
            bedömningar. Det kan inte råda någon oklarhet om att säkerhetskraven
            har absolut prioritet när myndigheterna tar ställning till frågor
            om kärnkraftsverkens drift. En ofrånkomlig konsekvens härav är
            att anläggningarna, så snart någon brist uppdagas, får tas ur
            drift tills bristen har avhjälpts. De problem som uppkommit under
            åren 1992 och 1993 har alltså inte inneburit någon försämring
            av säkerheten i kärnkraftsverken. Däremot har de lett till ganska
            långvariga avställningar eller, med andra ord, en försämrad tillgänglighet
            för de berörda verken.
          </note>
          <note>
            De två senaste åren har därmed inneburit ett avbrott i utvecklingen
            mot en successivt förbättrad tillgänglighet i de svenska kärnkraftverken
            sedan början av 1980-talet. Vi vet inte i dag om det rör sig om
            ett tillfälligt fenomen eller om man nu måste räkna med en lägre
            tillgänglighet för verkens återstående livstid.
          </note>
          <note>
            Jag utgår från att de berörda kraftföretagen med stort allvar
            uppmärksammar denna fråga. Det är företagens sak att ta ställning
            till om det är ekonomiskt rimligt att göra sådana ytterligare
            investeringar i anläggningarna som kommer att krävas för fortsatt
            drift. Det är också, i enlighet med gällande ansvarsfördelning,
            företagens sak att vidta åtgärder för att ersätta bortfallet av
            elproduktion från kränkraftsverken när de slutligt tas ur drift.
          </note>
          <note>
            Jag har ingen anledning att här gå in på frågan om de alternativa
            handlingslinjer som står till buds för kraftföretagen. Jag vill
            dock undestryka att vi inte längre skall räkna med att elförsörjningen
            tryggas enbart med nationella åtgärder. Ett viktigt inslag i den
            pågående reformeringen av den svenska elmarknaden är också att
            underlätta ett ökat utbyte av elkraft över gränserna. En liknande
            utveckling pågår i vår omvärld.
          </note>
          <note>
            Genom en internationalisering av elmarknaden kommer de samlade
            produktionsresurserna att kunna utnyttjas bättre. Det blir också
            lättare att hantera problemen vid störningar i de nationella systemen,
            t.ex. om ett antal produktionsenheter faller bort. Som jag redan
            nämnt kommer
          </note>
          <note>
            Sydsveriges elförsörjning att stärkas väsentligt i och med att
            Baltic Cable tas i drift om något år. Vi kan räkna med en fortsatt
            utbyggnad av utlandsförbindelserna och en successiv integration
            av elsystemen i Nordeuropa.
          </note>
          <note>
            Av vad jag nu har sagt följer att regeringen inte förbereder
            åtgärder av det slag som Rolf L Nilson efterlyser i sin interpellation.
          </note>
          <note type="speaker">
            Anf. 37 ROLF L NILSON (v):
          </note>
          <note>
            Herr talman! Jag inleder med att tacka Per
          </note>
          <note>
            Westerberg för svaret. Det var ett intressant och utförligt svar.
            Den direkta kritik som jag skulle kunna rikta mot svaret är att
            det är mycket utförligt vad gäller min första fråga, nämligen
            säkerheten och tillförlitligheten, men att svaret bara förbigående
            eller inte alls berör de tre senare frågorna. Dessa frågor rör
            sig om förhandlingar med ägarna om att Oskarshamn I skall få förbli
            avstängt, de rör sig om den centrala frågan om en avvecklingslag
            och om det som jag litet dramatiskt kallar för en katastrofplanering;
            en katastrofplanering som innebär att man har ett handlingsalternativ,
            om man av säkerhetsskäl behöver stänga många reaktorer.
          </note>
          <note>
            Under gynnsamma förhållanden har vi haft sju reaktorer avstängda.
            Man kan tänka sig detta hända under besvärliga förhållanden, exempelvis
            mitt i vintern, och man kan tänka sig att t.o.m. fler reaktorer
            tvingas stängas av.
          </note>
          <note>
            Ett par saker som jag vill lyfta fram i Per
          </note>
          <note>
            Westerbergs svar är det som han säger efter redogörelsen av läget
            under hösten 1993, dvs. att elförsörjningsläget vid årsskiftet
            1993/94 beräknas vara nära nog normalt. Det innebär att regeringen
            gör bedömningen att försörjningsläget i södra
          </note>
          <note>
            Sverige är nära nog normalt när två reaktorer är avstängda. Det
            är en bra markering av regeringen.
          </note>
          <note>
            Det innebär nämligen att vi kan börja diskutera en normalsituation
            med två reaktorer ur drift. Det innebär, enligt regeringens samlade
            bedömning, inga problem med försörjningen i södra Sverige, och
            det är i södra Sverige som problemen finns från försörjningssynpunkt.
          </note>
          <note>
            Vi har här de faktiska förutsättningarna för en avveckling av
            två reaktorer. Min logiska slutsats blir då att två reaktorer
            kan förbli avställda. Jag är mycket glad om vi kan komma så långt
            att vi får ett beslut om att en reaktor, nämligen den äldsta,
          </note>
          <note>
            Oskarshamn 1, förblir avstängd för all tid framöver.
          </note>
          <note>
            Det är dessutom en synpunkt som inte är speciellt originell,
            utan som delas av många.
          </note>
          <note>
            Regeringen säger att sårbarheten i södra Sverige också beror
            på att det är så stor andel kärnkraftsel där. En del av detta
            skall man klara genom att förbättra möjligheterna till överföring
            av kraft från norra Sverige. Då vill jag fråga: Anser inte Per
          </note>
          <note>
            Westerberg att det är rimligt att förbindelsen på
          </note>
          <note>
            Västkusten till Helsingborg, som beräknas bli färdig 1996, påskyndas?
            Per Westerberg säger ju längre fram i svaret att vi får räkna
            med en minskad tillgänglighet av kärnkraftsel framöver, med tanke
            på dessa återkommande ålderssymtom och åldersbrister. Jag bedömer
            detta som ett ökande problem, och jag tycker inte att SKI motsäger
            min bedömning.
          </note>
          <note>
            Det är också intressant och viktigt att slå fast att
          </note>
          <note>
            SKI och regeringen gör bedömningen att kärnkraftselen och kärnkraftaggregaten
            troligen kommer att vara mindre tillgängliga nu än vad man har
            förutsatt, och att det sker ett trendbrott i den utveckling av
            ökad tillgänglighet och hög driftssäkerhet som man har talat om
            som ett kännetecken för de svenska kärnkraftaggregaten.
          </note>
          <note>
            En stor svaghet i den strategi för omställning av energisystem
            som regeringen har och som riksdagen har beslutat om, är att man
            har lagt över så mycket ansvar på kraftföretagen -- i princip
            har hela ansvaret lagts på dem. Det skulle vara bra och acceptabelt
            om man kunde räkna med att kraftföretagen på ett lojalt och villigt
            sätt följer riksdagens intentioner. Här har ju, som Gudrun
          </note>
          <note>
            Schyman talade om tidigare, tunga företrädare för de stora kraftbolagen
            gått ut och sagt att de inte kommer att inleda en omställning
            av energisystemen, dvs. fasa ut kärnkraften, förrän det finns
            lagstiftning. De kommer inte att rätta sig efter riktlinjer i
            form av den energiöverenskommelse som vi har. Därför vill jag
            ha en kommentar till min fråga om lagstiftning på det här området.
          </note>
          <note>
            I detta ligger alltså frågan hur länge företagen tror att de
            kan få köra sina kärnkraftaggregat. Vi har ett problem, nämligen
            att det finns fyra aggregat som har tills-vidare-tillstånd att
            drivas efter år 2010. Det är också någonting som bör omprövas.
          </note>
          <note type="speaker">
            Anf. 38 GÖTHE KNUTSON (m):
          </note>
          <note>
            Herr talman! Jag tackar näringsminister Per
          </note>
          <note>
            Westerberg för detta svar. Det är utförligt och alldeles utomordentligt.
            Någon gång kan man bryta trenden här i kammaren att inte vara
            tillfredsställd med svaret, och det gör jag nu.
          </note>
          <note>
            Rolf L Nilson och jag har väsentligt olika syn på kärnkraften.
            När jag ställde frågan var alltså upp till sju reaktorer tillfälligt
            avstängda, och då uppstod naturligtvis en viss oro, inte minst
            inom industrin, som är så elkraftberoende. Min fråga gäller alltså,
            som näringsministern också konstaterade, att jag --
          </note>
          <note>
            och säkert många fler -- vill veta vilka åtgärder som näringsministern
            vidtar i syfte att säkra vårt lands långsiktiga elförsörjning.
          </note>
          <note>
            Med anledning av Rolf L Nilsons synpunkter tar jag mig friheten
            att ta fram en bedömning som har gjorts av Vattenfall nyligen,
            där man konstaterar redan rubrikmässigt: ''Reserver behövs och
            är inte liktydigt med elöverskott''. Följaktligen är det inte
            heller detsamma som att vi nu bara kan ställa av kärnkraftreaktorer
            permanent och tro att det är tillfredsställande.
          </note>
          <note>
            Här gör Vattenfall det konstaterandet att de senaste vintrarna
            har varit mycket milda, att vi har haft riklig nederbörd och att
            Sverige under goda år har en stark kraftbalans, men att det accentueras
            av minskat elbehov inom industrin. Den har under rådande lågkonjunktur
            minskat sin produktion och därmed sin elanvändning. När världskonjunkturen
            vänder får vi nu, genom en bra näringspolitik, också en god utveckling
            inom vår industri och produktion -- produktionen ökar redan nu,
            i och med att exporten går bättre. Denna starkare högkonjunktur,
            som vi nu kan invänta, kommer naturligtvis att leda till att elproduktionsbehovet
            ökar.
          </note>
          <note>
            Låt mig konstatera, vilket har gjorts många gånger, att tillgången
            på elenergi är ett fundament för all vår industri och därmed vårt
            välstånd. Det är också väsentligt att elenergin är billig. Kärnkraften
            är omistlig, enligt min bedömning, även på längre sikt i vårt
            land. Mot den bakgrunden vill jag också ta upp frågan om den personella
            kompetensen på sikt.
          </note>
          <note>
            ''När de som var med om att bygga upp den svenska kärnkraften
            går i pension uppstår en kunskapslucka som hotar säkerheten vid
            kärnkraftverken. Verken har svårt att rekrytera nya specialister.
            Ingen forskare i dag vill ägna sig åt ett energislag som ska vara
            nedlagt om 17 år.''
          </note>
          <note>
            Detta konstaterande gör en utredning om säkerheten och informationshanteringen
            vid
          </note>
          <note>
            Vattenfalls kärnkraftverk. Det är landshövdingen i
          </note>
          <note>
            Norrbotten, Gunnar Brodin, som också är professor, som har lett
            utredningen. Enligt ett TT-
          </note>
          <note>
            telegram säger han att kärnkraftssäkerheten hotas av detta faktum
            att reaktorerna åldras och att det kan bli brister i den personella
            kompetensen. När de som har byggt upp kärnkraften har uppnått
            pensionsåldern kan det alltså bli ett tomrum här, när kunskapen
            och erfarenheterna försvinner.
          </note>
          <note>
            Gunnar Brodin säger till TT den 9 september i år:
          </note>
          <note>
            ''Förutsättningarna för säkerhetsarbetet har ändrats sedan kärnkraftverken
            byggdes upp under
          </note>
          <note>
            70- och 80-talen. Vi är nu inne i en förvaltningsfas och snart
            vidtar avvecklingen. Ändå behövs ny kompetens för att inte säkerheten
            ska äventyras.''
          </note>
          <note>
            Professorn och landshövdingen Gunnar Brodin efterlyser bl.a.
            en ny generation materielexperter och modern forskning om hur
            olika material uppför sig i kärnkraftsreaktorerna.
          </note>
          <note>
            Jag frågar: Vill näringsministern också kommentera detta?
          </note>
          <note>
            Anf. 39 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Jag skall först göra några kommentarer till Rolf
            L Nilsons övertolkningar av svaret.
          </note>
          <note>
            Det står inte i svaret att det var ett normalt läge när två reaktorer
            var avställda, utan att det var ''nära nog normalt''. Det finns
            alltså en distinktion där.
          </note>
          <note>
            Det var inte heller så att vi förutsåg att tillgängligheten skulle
            bli sämre, utan vi sade att vi i dag inte vet om det rör sig om
            ett tillfälligt fenomen, eller om man nu måste räkna med en lägre
            tillgänglighet under verkens återstående livstid.
          </note>
          <note>
            Det är också en distinktion.
          </note>
          <note>
            När det gäller Oskarshamn 1, är det helt uppenbart, precis som
            med alla andra kärnkraftverk och alla andra kraftstationer, att
            det förutsätts ett mycket bra och omfattande underhåll av all
            kraftproduktion. Hur mycket Oskarshamn 1
          </note>
          <note>
            kommer att vara värt beror naturligtvis på det underhållsbehov
            och det kraftbehov som föreligger. Avgörandet på säkerhetssidan
            tas av myndigheterna, och det kommersiella avgörandet tas i företagen.
            Bägge kraven måste uppfyllas för att verket skall sättas i gång
            igen.
          </note>
          <note>
            När det gäller en avvecklingslag vill jag bara ånyo notera att
            det -- som jag sade till Gudrun Schyman alldeles nyss -- inte
            är genom lagstiftning som vi uppnår resultat. Det gör vi genom
            de åtgärder vi vidtar för att kunna uppfylla de krav som folkomröstningen
            ställer på avveckling. Samtidigt skall vi klara sysselsättningen
            och välfärden och därmed även konkurrenskraftiga elpriser.
          </note>
          <note>
            Om det finns de som gör uttalanden om att kärnkraften inte skall
            avvecklas vill jag bara säga att var och en må göra uttalanden
            utifrån sina utgångspunkter. Men i grunden gäller att om vi kan
            få fram ett energisparande som gör kraftverk onödiga eller om
            vi kan få fram alternativ med konkurrenskraftiga priser så skall
            folkomröstningens resultat självfallet fullföljas.
          </note>
          <note>
            Hela vår politik syftar till det.
          </note>
          <note>
            När det gäller kraftföretagens ansvar vill jag bara notera att
            de självfallet måste följa riksdagsbeslutet. De skall fatta de
            kommersiella besluten -- för säkerhetsbesluten står riksdagen
            och regeringens myndigheter, SKI och SSI.
          </note>
          <note>
            Som svar på Göthe Knutsons frågor vill jag bara notera att det
            är alldeles uppenbart att vi behöver en ganska betydande reservkapacitet.
            Under de senaste åren har vi haft ganska begränsade marginaler
            i kraftsystemet totalt sett, trots att vi har en djup lågkonjunktur
            och trots att vintrarna har varit milda.
          </note>
          <note>
            Under den konjunkturuppgång som nu har inletts, med en ganska
            kraftig ökning av industriproduktionen och kraftigt ökade investeringsbehov
            under 1994, kommer naturligtvis efterfrågan på kraft att öka,
            och därmed kommer ytterligare krav att ställas på kraftbalansen.
            Det gäller självfallet också om vi träffas av kallare vintrar,
            som kraftsystemet självfallet måste vara dimensionerat för.
          </note>
          <note>
            När det gäller kompetensen på kärnkraftsområdet pekade Göthe
            Knutson på en mycket viktig punkt.
          </note>
          <note>
            Det gäller att upprätthålla den tekniska kompetensen inom svenska
            kraftföretag. Därför är det viktigt att svenska kraftföretag har
            möjligheter och ekonomiska resurser att nyttja den tekniska kompetensen
            även utanför landets gränser, exempelvis när det gäller kärnkraftssäkerhet
            i
          </note>
          <note>
            Ignalina och Sosnovyj Bor, när det gäller att åstadkomma en mycket
            miljövänlig kraftproduktion i oljeskifferverket i Narva med dess
            mycket stora miljöföroreningar och när det gäller att medverka
            till energieffektivisering i stora delar av omvärlden. Det är
            något som många kraftföretag från andra länder gör. Det är viktigt
            att också svenska kraftföretag kan medverka i detta arbete för
            att man skall kunna upprätthålla den tekniska kompetensen och
            ha yrkeskarriärer kvar, så att det går att upprätthålla mycket
            höga säkerhetskrav på svenska verk.
          </note>
          <note type="speaker">
            Anf. 40 ROLF L NILSON (v):
          </note>
          <note>
            Herr talman! Jag har för mig att jag sade att situationen i södra
            Sverige var nära nog normal --
          </note>
          <note>
            jag försökte alltså att citera ordagrant ur interpellationssvaret.
            Jag tycker att det är en tillräckligt tydlig markering från regeringens
            sida.
          </note>
          <note>
            Det är riktigt att det kan vara fråga om en tillfällig nedgång
            i tillgängligheten. Men det kan också vara så att de problem nu
            uppträder som man rimligtvis måste vänta sig av åldrande anläggningar.
            När det gäller gamla kärnkraftsanläggningar finns det dessutom
            inte så mycket internationell erfarenhet att falla tillbaka på,
            utan här ställs vi inför nya problem. Där tycker jag att man rimligtvis
            måste tillämpa försiktighetsprincipen fullt ut.
          </note>
          <note>
            Vi kan alltså inte räkna med annat än minskad tillgänglighet,
            och det betyder att vi måste ha möjlighet att möta en sådan minskad
            tillgänglighet.
          </note>
          <note>
            Jag undrar då: Är det enligt Per Westerbergs uppfattning tillräckligt
            med den förbättrade försörjningen från Norge, från norra Sverige
            och från Tyskland via Baltic Cable för att klara en sådan situation?
            Finns det inte, som jag sade, anledning att påskynda utbyggnaden
            av västkustförsörjningen till Sverige, med tanke på att vi behöver
            vara försiktiga?
          </note>
          <note>
            Här vilar alltså ett tungt ansvar på företagen för genomförandet
            av energipolitiken. Man tvingar inte fram en utveckling eller
            konkreta resultat genom lagstiftning, men det sätter åtminstone
            ramar, och de juridiska ramar som skulle tvinga fram en kärnkraftsavveckling
            finns inte --
          </note>
          <note>
            åtminstone uppfattar inte företagen det på det viset.
          </note>
          <note>
            Som jag nämnde finns det fyra tillstånd för kärnkraftsaggregat
            som är tills-vidare-tillstånd, vilket motsäger 2010. Det tycker
            jag är en upprörande oklarhet.
          </note>
          <note>
            När det gäller den ekonomiska sidan har vi försäkringsfrågan.
            Kärnkraftsaggregaten är subventionerade i den betydelsen att de
            inte, som andra anläggningar, behöver stå för fulla försäkringsskyddet
            för skador som kan uppkomma.
          </note>
          <note>
            Det måste rättas till för att vi skall kunna få till stånd en
            rimlig ekonomisk styrning av det hela.
          </note>
          <note type="speaker">
            Anf. 41 GÖTHE KNUTSON (m):
          </note>
          <note>
            Herr talman! Jag tackar näringsministern för det avsnitt han
            här ägnade mina synpunkter. Jag konstaterar att jag fick ett starkt
            gehör hos näringsministern för bl.a. mina påpekanden om behovet
            av fortsatt -- och skall vi säga ny? --
          </note>
          <note>
            forskning på kärnkraftsteknologins område. Då har jag bara ett
            par synpunkter och kanske en fråga.
          </note>
          <note>
            Jag tänker då på det som Gunnar Brodin säger i den utredning
            jag har talat om -- den befolkades också av professorn vid Tekniska
            högskolan Fred Nilsson, direktören vid Industriförbundet Lars-Gunnar
          </note>
          <note>
            Larsson och tillförordnade professorn vid Lunds universitet Sven
            Windahl -- nämligen att ingen forskare i dag vill ägna sig åt
            den här ''branschen'', ett energislag som skall vara nedlagt om
            17 år.
          </note>
          <note>
            I det TT-underlag jag har tillgång till har man inte gjort några
            bedömningar av behovet av detta i vår omvärld. Det gjorde däremot
            näringsministern, vilket förvisso är mycket angeläget. I vårt
            närområde har vi de problem som vi har diskuterat här i kammaren
            -- Sosnovyj Bor, Ignalina och andra kärnkraftverk, som är krutdurkar
            om det inte görs insatser. Enligt bedömningar som har gjorts av
          </note>
          <note>
            SKI:s företrädare kommer det att inträffa en olycka i Sosnovyj
            Bor inom tio år -- och en sådan olycka är alltid allvarlig --
            om man inte kontinuerligt tar tag i de här behoven.
          </note>
          <note>
            Frågan är då vad man internationellt kan göra. Jag utgår från
            att man i den sexstatsgrupp som arbetar med de här frågorna också
            räknar med att Sverige finns med, med fortsatt tillgång till den
            expertis som vi är så kända för genom vår kärnkraftsindustri.
            Vi har nära nog varit ett världsledande land på det här området.
          </note>
          <note>
            Min lilla avslutande fråga är: Kan näringsministern tänka sig
            några former för att hjälpa upp det här, så att utredningen från
            Vattenfall -- Brodins utredning -- inte bara blir ett papper i
            skrivbordslådan utan medför att det verkligen händer saker?
          </note>
          <note>
            Anf. 42 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Jag instämmer gärna i att det finns ett betydande
            underhållsbehov inom all kraftproduktion, och i synnerhet naturligtvis
            i kärnkraftverk. Självfallet är säkerheten avgörande för att sådana
            kärnkraftverk skall få drivas. Sedan är det upp till företagen
            att göra de kommersiella bedömningarna av om det är lönsamt att
            göra de ytterligare investeringar eller vidta de underhållsåtgärder
            som säkerheten kan kräva.
          </note>
          <note>
            Jag delar uppfattningen att kraftförsörjningen stärks högst påtagligt
            vid internationaliseringen av kraftproduktionen. Kablar söderut
            till Tyskland, en förstärkning av förbindelserna med Norge och
            även kablar till Baltikum utgör en internationalisering av kraftmarknaden
            som ökar säkerheten i det totala systemet med gemensamma kraftreserver
            som kan nyttjas i speciella situationer. Det innebär självfallet
            att reservkraftsbehovet ökar om vi skulle få en lägre tillgänglighet.
            Därmed ökar också den formella styrkan i kraftbalansen.
          </note>
          <note>
            Jag ser fortfarande inte något behov av lagstiftning.
          </note>
          <note>
            Som jag ser det skapar en lagstiftning i sig inga resultat. Den
            skulle i stället vara mer av symbolkaraktär. Jag har inte någon
            större tilltro till att vi uppnår någonting på det sättet. Det
            avgörande för om vi kommer att nå fram i denna del är att vi gör
            målmedvetna satsningar på energieffektivisering och på forskning
            och insatser för att få fram alternativa metoder för energiproduktion.
          </note>
          <note>
            Det är alldeles uppenbart att det finns tills-vidaretillstånd
            för de fyra kärnkraftsreaktorerna. Denna fråga får tacklas när
            den dagen kommer. Jag tror inte att det är lönsamt för statskassan
            att göra det i förtid. Då kommer vi bara att på ett tidigt stadium
            hamna i en skadeståndsprocess. Jag anser inte att det är motiverat
            att dra i gång en sådan process i dag.
          </note>
          <note>
            Till Göthe Knutson vill jag säga att elmarknadsavregleringen
            och internationaliseringen är mycket viktiga komponenter. Det
            gäller också Rolf L Nilsons frågor om säkerheten i kraftförsörjningen.
            Det gäller att vi tar till vara våra egna intressen av säkerhet
            i svenska kärnkraftverk, att vi utnyttjar den tekniska kompetens,
            och det kunnande, som finns i Sverige. Den måste bibehållas, utvecklas
            och kunna hållas på en mycket hög nivå vid behov av ny- och reinvesteringar.
          </note>
          <note>
            Jag ser framför allt internationaliseringen som viktig för att
            säkerhetskompetensen, miljökompetensen och även energieffektiviseringskompetensen
            skall upprätthållas. Därför är det viktigt att vi tar till vara
            denna nationella kunskapsresurs på marknader som har ett mycket
            stort behov av den. Det är detta som hela debatten om kapitaltillskottet
            till
          </note>
          <note>
            Vattenfall i sak handlar om.
          </note>
          <note>
            Herr talman! Till sist vill jag säga att jag ser elmarknadsavregleringen
            som en mycket viktig punkt för att få ett effektivt och väl fungerande
            energisystem. Konkurrens skall ske genom effektivitet, inte via
            olika miljökrav eller säkerhetskrav.
          </note>
          <note type="speaker">
            Anf. 43 ROLF L NILSON (v):
          </note>
          <note>
            Herr talman! Jag kan konstatera var min och Per
          </note>
          <note>
            Westerbergs -- och regeringens -- uppfattning skiljer sig åt.
            Jag anser att det behövs en lag för avveckling av kärnkraften.
            Jag anser att den signal som en avstängd reaktor, dvs. en inledning
            av kärnkraftsavvecklingen, behövs för att man på allvar skall
            börja avveckla kärnkraften.
          </note>
          <note>
            Jag delar Per Westerbergs uppfattning att det måste vara maximal
            säkerhet så länge kärnkraftverken finns. Den kompetens som behövs
            måste finnas.
          </note>
          <note>
            Det måste göras internationella insatser så att vi kan dela med
            oss av vår kompetens. Vi måste i stor skala satsa på att få fram
            alternativa sätt att producera energi. Jag tycker att regeringen
            gör för litet när det gäller sådana insatser.
          </note>
          <note>
            Jag skulle vilja ägna några ord åt energibehovet för den framtida
            industrin i Sverige. Jag såg att Göthe
          </note>
          <note>
            Knutson nu gick härifrån, men han polemiserade mot mig tidigare.
            Jag tycker att han verkar vara litet konservativ. Jag får samma
            intryck av Per
          </note>
          <note>
            Westerberg. Man räknar med en framtida industri i Sverige som
            är energislukande på samma sätt som den var under 70- och 80-talet.
            Allt pekar på att en modern och konkurrenskraftig industri inte
            kan arbeta utefter sådana tillfälligheter som att energin är billig.
            Man måste arbeta med resurs- och energisnål produktion. I förlängningen
            ligger konkurrensfördelar på marknaden. Det finns alltså en arbetsmarknadspolitisk
            aspekt på det hela.
          </note>
          <note>
            Internationaliseringen vore egentligen värd en egen debatt. Den
            är oerhört intressant och har många sidor. Internationaliseringen
            bör ju ge oss möjlighet att ha en lägre baskapacitet i Sverige
            än vad vi skulle behöva om vi till varje pris skulle vara självförsörjande.
            Det är också någonting som talar för att kärnkraftsavvecklingen
            fullt ut är genomförbar och givetvis bör startas så snabbt som
            möjligt.
          </note>
          <note>
            Det finns en del andra aspekter. Man kan t.ex.
          </note>
          <note>
            hamna i situationen att man avvecklar kärnkraften, importerar
            kärnkraftsel, har ett ambitiöst program för koldioxidavveckling
            och får koleldade kraftverk. Detta problem tror jag måste lösas
            genom internationella överenskommelser snarare än genom att varje
            land för sig sköter det.
          </note>
          <note>
            Anf. 44 Näringsminister PER WESTERBERG
          </note>
          <note>
            (m):
          </note>
          <note>
            Herr talman! Jag delar helt Rolf L Nilsons uppfattning att internationaliseringen
            är viktig när det gäller energiområdet. Det får inte vara olika
            miljökrav på kraftproducerande anläggningar eller olika säkerhetskrav
            på kärnkraftsverk som avgör om man är effektiv eller ej. Det måste
            vara likvärdiga krav. Man skall jobba med säkra, miljövänliga
            och effektiva anläggningar.
          </note>
          <note>
            Jag delar inte uppfattningen att en lag för avveckling skulle
            vara en bra metod. Man skall i stället ha energieffektiviseringsprogram.
            Man skall få fram konkurrenskraftiga, alternativa produktionsmetoder
            som uppfyller miljökraven och som också gör att det blir konkurrenskraftiga
            priser på elen. På så sätt kan sysselsättningen och välfärden
            i riket upprätthållas.
          </note>
          <note>
            Jag delar uppfattningen att industrierna inte skall tro att de
            kan få energi billigt i Sverige. De skall få energi till konkurrenskraftiga
            priser, motsvarande vad konkurrenter får. Den grundläggande konkurrensfördelen
            skall egentligen vara att de är duktiga i processen.
          </note>
          <note>
            Herr talman! Till sist vill jag säga att det finns anledning
            att återkomma till internationaliseringen i den debatt som kommer
            att fortsätta på elområdet. Jag är dock personligen ganska optimistisk
            inför det fortsatta arbetet. Vi är på väg mot ganska betydande
            förbättringar. Jag tror att alla parter kommer att kunna tillgodogöra
            sig positiva resultat.
          </note>
          <note>
            Överläggningen var härmed avslutad.
          </note>
          <note>
            6 § Svar på interpellation 1993/94:27 om finansieringen av ett
            vårdnadsbidrag
          </note>
          <note>
            Anf. 45 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Birgitta Dahl har i en interpellation ställt tre
            frågor till mig om vårdnadsbidragets finansiering. Den första
            frågan gäller statens nettokostnad för vårdnadsbidraget. Den andra
            gäller om vårdnadsbidraget kommer att innebära att föräldraförsäkringen
            eller barnomsorgen försämras. Den tredje gäller hur regeringen
            avser att finansiera vårdnadsbidraget.
          </note>
          <note>
            Statens nettokostnad för vårdnadsbidraget har av den arbetsgrupp
            som regeringen har tillsatt beräknats uppgå till 2 miljarder kronor.
            Det belopp på 5,4 miljarder kronor som Birgitta Dahl hänvisar
            till i sin interpellation avser nettokostnaden för staten innan
            statsbidragen till kommunerna har reglerats med hänsyn till kommunernas
            ökade inkomster genom vårdnadsbidragsreformen.
          </note>
          <note>
            Bruttokostnaden för vårdnadsbidraget beräknas uppgå till 6 miljarder
            kronor. Från detta belopp skall dras alla de minskningar av olika
            kostnader och ökningar av olika intäkter för både staten och kommunerna
            som reformen ger upphov till.
          </note>
          <note>
            Eftersom det är staten som står för utbetalningen av vårdnadsbidraget
            är det rimligt att de intäktsökningar som faller på kommunerna
            återförs till staten. Det kan åstadkommas genom en reglering av
            statsbidraget till kommunerna.
          </note>
          <note>
            På den statliga sidan uppkommer en besparing på ungefär 500 miljoner
            kronor till följd av att de s.k.
          </note>
          <note>
            garantidagarna i föräldraförsäkringen tas bort. På kort sikt
            kan beloppet bli något lägre eftersom föräldrar med sparade garantidagar
            ges möjlighet att om de så önskar utnyttja dessa fram till den
            1 juli
          </note>
          <note>
            1996. Arbetsgruppen för vårdnadsbidrag har också föreslagit att
            vårdnadsbidraget skall ligga till grund för beräkningen av bostadsbidragen,
            vilket beräknas ge en besparing på ungefär 100 miljoner kronor.
            Regeringen har ännu inte utvärderat arbetsgruppens förslag. Reformen
            ger även upphov till en marginell ökning av den statliga inkomstskatten.
          </note>
          <note>
            På den kommunala sidan ger reformen i huvudsak upphov till två
            olika typer av intäktsökningar. För det första ökar kommunernas
            skatteintäkter.
          </note>
          <note>
            Nettoökningen beräknas uppgå till 700 miljoner kronor, efter
            det att effekten av de slopade garantidagarna och rätten till
            avdrag för barnomsorgskostnader upp till 24 000 kr har beaktats.
            Vid ett avdragstak på 30 000 kr blir ökningen av kommunernas skatteintäkter
            ungefär
          </note>
          <note>
            200 miljoner kronor mindre. Den nödvändiga regleringen mellan
            stat och kommun minskar i fallet med högre avdragstak i motsvarande
            grad, vilket innebär att statens nettokostnad ökar med samma belopp.
          </note>
          <note>
            För det andra skapas genom vårdnadsbidraget ett utrymme för kommunerna
            att höja föräldraavgifterna till barnomsorgen. Med hänsyn till
            det kommunala självstyret bör staten avstå från att utforma detaljerade
            regler för denna avgiftshöjning. Beräkningen utgår från att kommunerna
            höjer avgifterna med ett belopp som för varje enskilt hushåll
            högst svarar mot det vårdnadsbidrag de erhåller.
          </note>
          <note>
            Den totala inkomstökningen för kommunerna till följd av de ökade
            föräldraavgifterna har av arbetsgruppen beräknats till 2,7 miljarder
            kronor.
          </note>
          <note>
            Man har därvid beaktat att avgiftshöjningen kan komma att bli
            mindre för barn med kortare vistelsetid än heltid.
          </note>
          <note>
            Det förslag till vårdnadsbidrag som utarbetats innebär inte någon
            försämring av den nuvarande föräldraförsäkringen. Som en naturlig
            följd av reformen försvinner emellertid föräldrarnas rätt till
          </note>
          <note>
            90 dagars extra ledighet med en ersättning motsvarande garantinivån
            i föräldraförsäkringen, dvs. 60 kr per dag, eller 1 800 kr per
            månad. Denna rätt ersätts med ett vårdnadsbidrag på 2 000 kr per
            månad.
          </note>
          <note>
            Jag vill även påminna om att regeringen i en proposition nyligen
            föreslagit att kommunerna skall vara skyldiga att se till att
            det finns barnomsorg åt alla familjer som så önskar från det att
            barnet fyllt ett år. Det kan vara fråga om kommunal, kooperativ
            eller enskild barnomsorg.
          </note>
          <note>
            För att säkerställa mångfalden föreslås även en skyldighet för
            kommunerna att betala ut bidrag till enskilda alternativ som uppfyller
            de kvalitetskrav som ställts upp. Någon förändring av detta förslag
            till följd av vårdnadsbidraget är ej aktuell.
          </note>
          <note>
            Vårdnadsbidraget syftar till att öka småbarnsfamiljernas valfrihet
            och rättvisan mellan dem. Vårdnadsbidraget ökar möjligheterna
            för den som vill stanna hemma en längre tid.
          </note>
          <note>
            Vårdnadsbidraget ökar därmed småbarnsföräldrarnas möjligheter
            att anpassa yrkesarbete och omvårdnad om barnen så att familjens
            egna önskemål bättre kan tillgodoses.
          </note>
          <note>
            Regeringen har för avsikt att i samband med budgetpropositionen
            återkomma till riksdagen angående frågan om den återstående finansieringen
            av kostnaden för vårdnadsbidraget.
          </note>
          <note type="speaker">
            Anf. 46 BIRGITTA DAHL (s):
          </note>
          <note>
            Herr talman! Jag ber att få tacka finansministern för svaret.
            Det var upplysande och avslöjande, men inte upplyftande. Det gjorde
            mig djupt orolig.
          </note>
          <note>
            Finansministerns tal om valfrihet och rättvisa i sammanhanget
            var närmast utmanande patetiskt.
          </note>
          <note>
            Vi socialdemokrater upplever det som nu händer med familjepolitiken
            som ett brott med tre decenniers hårt arbete för barnen och jämställdheten.
            Speciellt ledsamt är det att se gamla allierade i Folkpartiet
            i kampen för barnen och jämställdheten nu göra gemensam sak med
            bakåtsträvarna och medverka till att vrida utvecklingen tillbaka.
            Om ni i Folkpartiet höll fast vid er gamla politik skulle det
            finnas en hållfast majoritet i riksdagen för jämställdhetspolitiken.
          </note>
          <note>
            Mina tre frågor var medvetet formulerade och uppställda i turordning.
            I den redovisning som regeringens arbetsgrupp gör framgår det
            att statens nettokostnader är 5,4 miljarder kronor. Det är kommunerna
            som tillgodogör sig höjningen av taxorna och skatteinkomsterna.
            Det framgår också av finansministerns svar.
          </note>
          <note>
            Statens kostnader kan bara minskas om man tar från kommunerna
            och barnomsorgen. Det har nu finansministern bekräftat att man
            tänker göra. Då håller inte socialministerns upprepade försäkringar
            -- som min andra fråga gällde -- att man inte skall ta från barnomsorgen
            eller föräldraförsäkringen. Svaret visar att det är precis vad
            som skall ske.
          </note>
          <note>
            När regeringen vidhåller att nettokostnaden för staten blir 2--2,2
            miljarder bygger det på förutsättningen att man tar pengar både
            från barnomsorgen och från föräldraförsäkringen. Det finns ett
            brett motstånd mot detta ute i kommunerna, även bland borgerliga
            politiker. Det framgår av senaste numret av Kommunaktuellt.
          </note>
          <note>
            Jag vill peka på effekterna för barnomsorgen, som redan nu befinner
            sig i våldsam kris. Det har skett mycket allvarliga försämringar
            av kvaliteten, och segregationen har ökat. Många barn far illa,
            och det gör också personal och föräldrar. Taxorna har redan höjts
            mycket kraftigt i de flesta kommuner, framför allt för låginkomsttagare
            och föräldrar med långa och obekväma arbetstider.
          </note>
          <note>
            Om vi får en ny kraftig höjning av taxorna förutser jag att många
            föräldrar kommer att välja -- eller kommer att tvingas välja,
            för att klara bostadskostnader, sänkningar i a-kasseersättningar
            och allt möjligt annat -- att avstå från barnomsorgen och försöka
            ordna tillsynen på annat sätt. Det blir sämre för både barnen
            och föräldrarna. Det är vad detta kommer att leda till, och det
            är mycket allvarligt.
          </note>
          <note>
            När man växlar över en del av det som i dag är föräldraförsäkring
            till förslag till vårdnadsbidrag innebär det att man växlar över
            till ett system som inte bara är konservativt utan också ur fördelningspolitisk
            synpunkt mycket dåligt.
          </note>
          <note>
            Min första fråga till finansministern är: Är det för att dölja
            allt detta -- dvs. att förslaget inte håller för prövning när
            det gäller jämställdhet, rättvisa, fördelningspolitik och omsorg
            om barnen -- som regeringen har valt att bereda denna fråga, eller
            rättare: att inte bereda denna fråga, genom att se till att det
            enbart förs samtal i hemliga rum, utan offentlig utredning och
            utan remissomgång?
          </note>
          <note>
            Herr talman! Det finns här i riksdagen en majoritet mot vårdnadsbidraget.
            Det framgår av motionerna med anledning av proposition 1993/94:11
            om barnomsorgslagen. S och V går emot förslaget därför att vi
            håller på barnen, barnomsorgen, föräldraförsäkringen och jämställdheten.
            Ny demokrati går också emot förslaget, eftersom de vill ha en
            ännu mer reaktionär familjepolitik och backa decennier tillbaka.
          </note>
          <note>
            Min nästa fråga är: Vad gör regeringen i denna situation? Tänker
            ni vidhålla förslaget om vårdnadsbidrag även om det under höstens
            behandling av proposition 11 visar sig att det finns en majorietet
            mot det? Eller tänker ni förhandla med Ny demokrati för att göra
            upp om en politik som är ännu längre åt höger och ännu mer reaktionär?
          </note>
          <note>
            Är det för att få tid och tillfälle till detta som frågans behandling
            återigen har bordlagts i socialutskottet, eller kan det trots
            allt tänkas att Folkpartiet kan ta sitt förnuft och sina gamla
            idéer till fånga och återgå till att samarbeta med oss socialdemokrater
            om en modern, jämställd och rättvis familjepolitik som sätter
            barnens bästa och kampen för jämställdhet i främsta rummet?
          </note>
          <note type="speaker">
            Anf. 47 HARRY STAAF (kds):
          </note>
          <note>
            Herr talman! Alla barn i förskoleålder är i behov av kontinuerlig
            tillsyn från vuxna. Tillsynen kostar.
          </note>
          <note>
            Överlåter man tillsynen på någon annan betalas lön. Sköter man
            den själv avstår man från förvärvsarbete och går därigenom miste
            om lön.
          </note>
          <note>
            Det är alltså fråga om vem som skall stå för kostnaden.
          </note>
          <note>
            Stat och kommun har genom finansieringen av den offentliga barnomsorgen
            gjort det möjligt för föräldrar att delta i förvärvslivet också
            när barnen är små. Finansieringen har garanterat en kvalitativt
            bra barnomsorg.
          </note>
          <note>
            Den omfattande subventioneringen av den offentliga barnomsorgen
            har emellertid medfört att andra alternativ diskriminerats ekonomiskt.
            Ser man tillbaka på utvecklingen under ett par decennier kan man
            inte påstå att ansvariga ministrar i olika regeringar inte haft
            någon överdriven brådska att nå rättvisa mellan olika barnomsorgsformer.
            Dock har ganska mycket skett sedan mitten på 80-talet, och den
            nuvarande regeringen har medverkat till att öka valfriheten.
          </note>
          <note>
            Finansieringen och tillgången på barnomsorgsplatser har hela
            tiden utgått från att en viss del av föräldrarna ställt upp och
            svarat för barnomsorgen av de egna barnen samtidigt som alla --
            jag vill betona detta -- både de som fått barnomsorg och de som
            själva fått ordna sin utan stöd, har varit med om finansieringen
            av den samhällsstödda barnomsorgen via skatten och arbetsgivaravgifterna.
          </note>
          <note>
            Med den omfattning barnomsorgen fått talar rättviseskäl för att
            alla barn i någon mån får del av samhällets barnomsorgsstöd. Valfrihetsaspekter
            talar också för ett omfattande stöd.
          </note>
          <note>
            Olika opinionsundersökningar visar ett massivt stöd för tanken
            på ett vårdnadsbidrag åtminstone för de första förskoleåren. Stödet
            för ett vårdnadsbidrag tycks vara störst bland personer i de åldrar
            som har eller kan förväntas ha förskolebarn i lägre ålder.
          </note>
          <note>
            De som har politiska och ideologiska skäl motsätter sig förbättrade
            möjligheter för föräldrarna att stanna hemma ytterligare några
            månader på heleller deltid genom ett vårdnadsbidrag har därför
            riktat in sitt motstånd på finansieringssidan med påståendet att
            vi har inte råd med ett vårdnadsbidrag. Jag ser dagens interpellation
            som ett led i det syftet.
          </note>
          <note>
            Herr talman! Jag vill fästa finansministerns uppmärksamhet på
            att interpellantens parti
          </note>
          <note>
            Socialdemokraterna i annat sammanhang föreslår ofinasierade momssänkningar
            i konsumtionsstimulerande syfte. Införandet av ett vårdnadsbidrag
            torde ha samma effekter. Innan en förändring i barntillsynsmönstret
            inträtt kostar reformen initialt en del pengar. Efter en tid bör
            reformen bli självfinansierad genom att behovet av offentlig barnomsorg
            minskar. De som i dag själva ordnar sin barnomsorg kommer nog
            att använda inkomstförstärkningen för konsumtion.
          </note>
          <note>
            Herr talman! Jag tror inte själv på ofinansierade utgifter. Därför
            bör självfallet reformen finansieras fullt ut vid genomförandet.
            När man bedömer finansieringsbehovet för vårdnadsbidraget så bör
            man dock beakta förändringar i beteendet. Vi har anledning att
            anta att en del av de föräldrar som vill vara hemma några månader
            längre på hel- eller deltid hos sina barn kommer att vara det
            när vårdnadsbidraget införs. Då uppstår en kostnadsminskning inom
            den offentligt finanserade barnomsorgen. Arbetsgruppen för vårdnadsbidraget
            har inte beaktat några sådana aspekter.
          </note>
          <note>
            Min fråga till finansministern är: Kommer finansministern att
            beakta ett lägre finansieringsbehov -- eftersom det blir förändringar
            i barntillsynsmönstret när vårdnadsbidraget kommer?
          </note>
          <note type="speaker">
            Anf. 48 HUGO HEGELAND (m):
          </note>
          <note>
            Herr talman! Jag är intresserad av finansieringsfrågan. Som finansministern
            nämnde fattas det 2 miljarder kronor för att finansiera vårdnadsbidraget
            fullt ut. Det har diskuterats olika förslag. Ett mindre välbetänkt
            är detta att man eventuellt skulle avskaffa det första barnbidraget.
          </note>
          <note>
            Om vi skall avskaffa ett barnbidrag är det självfallet det sista
            barnbidraget i flerbarnsfamiljer som vi skall avskaffa eftersom
            det sista barnet relativt sett kostar minst. Det första barnet
            är det dyraste av barnen i en barnaskara.
          </note>
          <note>
            Men det finns ju också ett annat sätt att göra en besparing.
            Vi skulle kunna slopa flerbarnstillägget.
          </note>
          <note>
            Det uppgår till inte mindre än 1,3 miljarder. I
          </note>
          <note>
            dagens läge finns det ingen anledning i världen till varför vi
            skall ha ett flerbarnstillägg. Vi kan börja med att slopa det.
            På det sparar vi 1,3 miljarder. Då återstår det 700 miljoner.
          </note>
          <note>
            Då skulle man kunna tänka sig att gå över till ett flerbarnsavdrag
            och räkna på det. Har finansministern gjort det? Skulle finansministern
            vara intresserad av att låta någon göra det för att se om vi där
            kan hämta ytterligare 700 miljoner.
          </note>
          <note>
            Eftersom kostnaden för varje ytterligare barn sjunker tycker
            jag inte att det skulle leda till någon större skada.
          </note>
          <note>
            Anf. 49 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Jag är fullt medveten om att socialdemokraterna
            och i synnerhet Birgitta Dahl ogillar vårdnadsbidraget. Det har
            framkommit med önskvärd tydlighet många gånger tidigare.
          </note>
          <note>
            Jag läste ett anförande som Birgitta Dahl höll för några månader
            sedan. Jag tror att det var 30
          </note>
          <note>
            minuter långt. Ordet valfrihet förekom icke en enda gång. Det
            är inte särskilt förvånande att
          </note>
          <note>
            Birgitta Dahl ogillar det förslag som ökar valfriheten för människor.
          </note>
          <note>
            Jag har också förstått att den sorts rättvisa som vårdnadsbidraget
            kommer att medföra, nämligen den mellan olika typer av småbarnsföräldrar,
            inte heller tycks vara av särskilt stort intresse för
          </note>
          <note>
            Birgitta Dahl.
          </note>
          <note>
            För någon tid sedan hade Bengt Westerberg en debatt med en annan
            socialdemokratisk ledamot i jämställdhetsdiskussionen om vårdnadsbidraget,
            som Birgitta Dahl också nämnde nu. Där kom den här ledamoten och
            socialministern överens om att det inte är rimligt att vänta sig
            att någon människa stannar hemma för 60 kr om dagen och att förslaget
            således i detta avseende inte har några effekter på jämställdheten.
          </note>
          <note>
            Låt mig sedan återgå till Birgitta Dahls ursprungliga fråga,
            nämligen finansieringen.
          </note>
          <note>
            Birgitta Dahl måste rimligen vara medveten om att om kommunerna
            får ökade intäkter genom ett förslag, detta eller annat, har vi
            något som kallas för finansieringsprincipen. Riksdagen har tagit
            ställning till denna. Socialdemokraterna var med på detta förslag.
            Den innebär att man reglerar förhållandena mellan stat och kommun
            så att det inte automatiskt innebär att staten lägger över kostnaderna
            på kommunerna om förslaget innebär ökade kostnader. Om det innebär
            ökade intäkter för kommunerna får de inte behålla dem heller.
          </note>
          <note>
            Finansieringsprincipen är således symmetrisk i den meningen.
          </note>
          <note>
            Detta förslag innebär, som jag nämnde i det första svaret, att
            kommunernas inkomster kan öka med
          </note>
          <note>
            3,4 miljarder kronor. En naturlig följd av finansieringsprincipen,
            som socialdemokraterna också har ställt upp på i princip, är naturligtvis
            att man reglerar detta förhållande mellan stat och kommun. Därmed
            är kostnaden efter en sådan reglering 2 miljarder kronor, inte
            några andra belopp. Det innebär icke någon försämrad ekonomi för
            kommunerna.
          </note>
          <note>
            Sedan ställde Birgitta Dahl ett stort antal hypotetiska frågor
            som jag inte avser att svara på.
          </note>
          <note>
            Jag tycker att hypotetiska frågor är bland det mest meningslösa
            här i världen.
          </note>
          <note>
            Birgitta Dahl nämnde också vad hon hänvisade till som en bristande
            beredning. I tisdag var det senast en lång diskussion mellan socialministern
            och
          </note>
          <note>
            Birgitta Dahl om den beredning som har förevarit.
          </note>
          <note>
            Förslaget om vårdnadsbidraget torde vara ett av de mest omdiskuterade
            förslagen under mycket lång tid. Socialdepartementet har genomfört
            hearingar den 2 och 4 november. Sammanställningar av de synpunkter
            som där kom fram kommer att redovisas. Det är en i sak ganska
            bra beredningsprocess.
          </note>
          <note>
            Detta är det enda förslag från Socialdepartementet, såvitt jag
            vet, som inte har varit föremål för remissbehandling i motsats
            till vad som skett under tidigare socialdemokratiska regeringar.
            Då var det tyvärr ganska vanligt att remissförfarandet inte tillämpades.
          </note>
          <note>
            Harry Staaf tog upp frågan om föräldrarnas beteende. Arbetsgruppen
            har, som påpekades, diskuterat frågan om huruvida föräldrarnas
            beteende påverkas av vårdnadsbidragets införande eller inte, dvs.
            om, och i så fall hur, beteende skulle kunna påverkas när man
            inför ett vårdnadsbidrag.
          </note>
          <note>
            De har inte kunnat beräkna några sådana effekter och har därför
            utgått från att beteendet inte påverkas.
          </note>
          <note>
            Som har framkommit i många tidigare diskussioner i den här frågan
            finns det ett förslag från en arbetsgrupp. Jag vill inte föregripa
            regeringens ställningstagande på det här stadiet.
          </note>
          <note>
            Hugo Hegeland tog upp några exempel på hur man inom familjepolitikens
            ram skulle kunna finna de 2
          </note>
          <note>
            miljarder som fattas. Jag har egentligen samma svar till Hugo
            Hegeland. Jag vill inte föregripa regeringens ställningstagande
            utan hänvisar till det skriftliga svaret. De 2 miljarderna skall
            finansieras i samband med budgetpropositionens framläggande.
          </note>
          <note>
            Herr talman! Låt mig slutligen säga att jag mycket väl förstår
            att Birgitta Dahl egentligen inte tar upp frågan om finansieringen
            i sitt första inlägg här. De socialdemokratiska motionerna under
            hösten har inneburit förslag till ofinansierade utgiftsökningar
            och ofinansierade skattesänkningar på uppemot 40
          </note>
          <note>
            miljarder kronor. Det är faktiskt väl magstark att väcka en sådan
            interpellation som Birgitta Dahl har gjort.
          </note>
          <note type="speaker">
            Anf. 50 BIRGITTA DAHL (s):
          </note>
          <note>
            Herr talman! Låt mig först ta upp det sista som finansministern
            sade. Det är en fullständigt felaktig verklighetsbeskrivning.
            Den politik som vi har redovisat här leder till att fler människor
            kommer i arbete och inte behöver försörjas genom a-kassa eller
            socialbidrag. De betalar skatt och bidrar till att ta Sverige
            ur krisen. Därför slutar våra förslag ur budgetteknisk och finansiell
            synpunkt betydligt starkare än regeringens förslag.
          </note>
          <note>
            Det är utmanande att komma med det här förslaget till en ofinansierad
            reform, som regeringen kallar det -- jag tycker att det är fel
            ord --, i en situation när så många far illa. Det är också fel
            att hänvisa till finansieringsprincipen. Regeringen har ju dragit
            in pengar från kommunerna. Det har gått ut över barnomsorg, äldreomsorg,
            hälso- och sjukvård och skola. Är det att tillämpa finansieringsprincipen?
          </note>
          <note>
            Regeringen har lagt fram ett förslag om barnomsorgslag som tvingar
            kommunerna att betala kommunala bidrag till privata alternativ,
            även om de inte behövs, i en situation där det inte finns pengar
            till kommunens egen barnomsorg. Är det att tillämpa finansieringsprincipen.
          </note>
          <note>
            Samhällsdiskussion är bra, men den kan inte ersätta en seriös
            beredning av denna oerhört viktiga fråga.
          </note>
          <note>
            Om man läser departementsgruppens rapport ser man att vårdnadsbidraget
            skall minskas för alla de familjer som är i behov av samhällets
            stöd, t.ex.
          </note>
          <note>
            bostadsbidrag, socialhjälp, studiestöd, värnpliktsförmåner eller
            dagpenning vid arbetsmarknadsutbildning.
          </note>
          <note>
            Det finns inslag i det här förslaget som innebär att alla familjer
            med en på något sätt utsatt ekonomi får minskningar i vårdnadsbidraget
            men höjningar i taxorna till barnomsorgen. De kan inte tillgodogöra
            sig avdragsrätten. Detta är ett i grunden orättvist förslag som
            dessutom är ofinansierat. Det strider mot alla de krav vi ställer
            på en rättvis politik.
          </note>
          <note>
            Låt mig också säga att det nästan är hedrande att ni lusläser
            mina anföranden på det sätt som ni gör och försöker att krypa
            ifrån att svara på mina frågor genom att i stället angripa dem.
            Men för mig och för oss socialdemokrater är rättvisan och förutsättningarna
            till utveckling och ett bra liv själva förutsättningen för valfrihet.
            Den politik som regeringen för på detta och andra områden går
            rakt bort från det och därmed också från valfriheten.
          </note>
          <note type="speaker">
            Anf. 51 HARRY STAAF (kds):
          </note>
          <note>
            Herr talman! Birgitta Dahl är bekymrad över det ekonomiska läget
            ute i kommunerna och de problem som finns när det gäller att finansiera
            den barnomsorg som vi för närvarande har ute i kommunerna.
          </note>
          <note>
            Herr talman! Då vill jag fästa finansministerns uppmärksamhet
            på att vi hittintills inte har infört något vårdnadsbidrag. De
            bekymmer som finns ute i kommunerna kan ju inte lastas på vårdnadsbidraget.
          </note>
          <note>
            Däremot har regeringen lagt fram en proposition om att alla barn
            över ett år skall få tillgång till barnomsorg. Det finns litet
            olika beräkningar på hur mycket detta kostar. Uppgifterna ligger
            på 3--5
          </note>
          <note>
            miljarder. Om vi inför detta i kombination med ett vårdnadsbidrag
            behöver inte det ekonomiska trycket på kommunerna bli så hårt
            eftersom föräldrarna då kan anpassa sig litet.
          </note>
          <note>
            De som vill vara hemma hos sina barn en längre tid är det och
            efterfrågar då inte kommunal barnomsorg. Inför man inte vårdnadsbidraget
            kommer trycket på den kommunala barnomsorgen att öka. Då kommer
            det ekonomiska tillståndet ute i kommunerna att förvärras. Därför
            tycker jag att man bör beakta det förändrade beteendet när man
            skall finansiera reformen. Jag tolkar finansministerns svar på
            min fråga som att det inte är helt uteslutet att regeringen kommer
            att beakta det i slutskedet.
          </note>
          <note>
            Anf. 52 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Låt mig börja med Harry Staaf. Jag är säker på att
            jag sade precis som det är, nämligen att jag icke föregriper regeringens
            ställningstagande i fråga om finansieringen av de återstående
            2 miljarderna.
          </note>
          <note>
            Birgitta Dahl hävdade plötsligt att de socialdemokratiska allmänna
            ekonomiska förslagen under hösten gav en betydligt starkare budgetsituation
            än regeringens förslag. Jag skulle gärna vilja uppmuntra Birgitta
            Dahl att läsa de egna motionerna. T.o.m. i den egna presentationen
            framställs det som att förslagen är något svagare än regeringens.
            De beräkningar vi har gjort tyder på att de inte bara är något
            svagare, utan det handlar om ungefär 40 miljarder kronor. Det
            verkar som om Birgitta Dahl och hennes partivänner tycker att
            ett av Sveriges största problem är att vi lånar för litet pengar.
            Jag delar inte den uppfattningen.
          </note>
          <note>
            I fråga om vem som får glädje av vårdnadsbidraget har Birgitta
            Dahl anfört diverse olika synpunkter.
          </note>
          <note>
            Men hon har glömt en grupp som faktiskt är ganska vanlig, inte
            minst bland LO-medlemmar. Det finns i dag ett antal familjer där
            den ena föräldern är hemma med 0 kronor i ersättning, bidrag eller
            stöd.
          </note>
          <note>
            Jag är helt säker på att dessa föräldrar skulle uppskatta ett
            vårdnadsbidrag mycket. De föräldrar som använder barnomsorg får
            möjlighet att göra avdrag för den ökade omsorgskostnaden. För
            dem gör det ingen skillnad alls.
          </note>
          <note>
            Annars tyckte jag mig notera att det Birgitta Dahl mest av allt
            var upprörd över var att kommunerna behöver betala ut bidrag till
            de privata dagisen, för att ge privat barnomsorg samma möjligheter
            som kommunal eller annan barnomsorg. Jag kan förstå det. Birgitta
            Dahl är, som framgått med önskvärd tydlighet -- eller med oönskad
            tydlighet, skulle jag hellre säga -- motståndare till att föräldrarna
            själva skall avgöra vilken form av barnomsorg som är bäst för
            de egna barnen. Jag beklagar det. Jag tror det skulle vara en
            önskvärd omvändning inom socialdemokratin om man insåg att föräldrarna
            normalt sett är mycket mera lämpade att avgöra vad som är bäst
            för Kalle, Lisa, Peter osv., än vare sig vi i riksdagen, regeringen
            eller folk vid kommunala sammanträdesbord.
          </note>
          <note>
            I fråga om finansieringen tycker jag inte att Birgitta
          </note>
          <note>
            Dahl hade någonting att tillföra annat än klagomål på att regeringen
            vid ett tidigare tillfälle har dragit in en begränsad del av statsbidragen
            till kommunerna. Det är en annan diskussion, som ingenting har
            att göra med vårdnadsbidraget. Vi kan gärna ta den också, men
            den berörs inte av ämnet för dagens interpellation och interpellationssvar.
          </note>
          <note type="speaker">
            Anf. 53 BIRGITTA DAHL (s):
          </note>
          <note>
            Herr talman! Det är inte särskilt hedersamt att finansministern
            hela tiden försöker smita från diskussionen om verkligheten, som
            den ter sig ute i kommunerna och hos många barnfamiljer. Den påverkas
            av dessa förslag, om man väljer att lägga pengarna på det här
            vårdnadsbidraget eller på att förstärka barnomsorg och föräldraförsäkring
            och en bra familjepolitik.
          </note>
          <note>
            Barnomsorgen ute i landet är i kris, liksom skolan.
          </note>
          <note>
            Det är verksamheter för barn som har fått ta smällen när kommunerna
            skär ner anslagen och regeringen drar in pengar från kommunerna.
            Vad som finns ute i kommunerna nu är inte valfrihet.
          </note>
          <note>
            Kvaliteten försämras på ett mycket allvarligt sätt i både skola
            och barnomsorg, därför att kommunens pengar inte räcker. I det
            läget vill regeringen, riksdagsmajoriteten, att man skall ta pengar
            som redan är otillräckliga, för att lägga på daghem och skolor
            som inte behövs. Behovet av platser är redan täckt och pengarna
            räcker inte till. Man måste ändå fundera över vad som är viktigast.
            Detta leder också till segregation. Det visar studier som har
            gjorts alldeles tydligt.
          </note>
          <note>
            Herr talman! Finansministern har valt att inte svara på min fråga
            om finansieringen. Hon har bekräftat att socialministerns besked
            inte håller, om att pengar för att finansiera vårdnadsbidraget
            inte skall tas från barnomsorgen eller föräldraförsäkringen.
          </note>
          <note>
            Hans besked håller inte. Det är precis vad regeringen tänker
            göra. Finansministern har vägrat svara på frågor som verkligen
            inte är hypotetiska.
          </note>
          <note>
            Läget är att en majoritet i riksdagen redan nu har redovisat
            i motioner att man är emot vårdnadsbidraget.
          </note>
          <note>
            Jag frågade om regeringen ändå tänker envisas med att lägga fram
            förslaget. Eller tänker ni förhandla med Ny demokrati? Ny demokrati
            säger nej till vårdnadsbidraget, därför att de vill förhandla
            med er om en ännu mer reaktionär familjepolitik än den ni föreslår.
            Frågan har bordlagts gång på gång i socialutskottet. Jag frågade,
            därför att jag är mycket orolig: Har ni på den borgerliga sidan
            gjort det för att förhandla med Ny demokrati om en familjepolitik
            som verkligen skulle vara till skada för både barnen, föräldrarna
            och jämställdheten och, för den delen, valfriheten?
          </note>
          <note type="speaker">
            Anf. 54 HARRY STAAF (kds):
          </note>
          <note>
            Herr talman! Birgitta Dahl återkommer till krisen i barnomsorgen
            ute i kommunerna. Jag vill fästa finansministerns uppmärksamhet
            på att om den socialdemokratiska regeringen för länge sedan hade
            infört ett vårdnadsbidrag, hade trycket på barnomsorgen i kommunerna
            varit betydlig lägre.
          </note>
          <note>
            Då hade vi inte behövt ha den kris ute i kommunerna som Birgitta
            Dahl talar om.
          </note>
          <note>
            Försvaret för den ordning som har varit när det gäller finansieringen
            av barnomsorgen har gått ut på att de som är hemma hos sina barn
            inte bidrar till samhällets kostnader på något vis. Statistiska
            centralbyrån lät göra en empirisk undersökning hösten 1992 som
            visar att de föräldrar med barn i åldern 2--4 år som inte har
            någon kommunal barnomsorg faktiskt har en del inkomster och att
            skatteskillnaden mellan den som inte har kommunal barnomsorg och
            den som har det inte är så stor. De som inte hade kommunal barnomsorg
            betalade ungefär 22 000 i skatt. De som hade kommunal barnomsorg
            betalade i snitt 33 700 i skatt. Detta gör också att man bör tänka
            om och se till att alla får del av samhällets stöd när det gäller
            barnomsorgen.
          </note>
          <note>
            Herr talman! Man talar ibland om tvåtredjedelssamhället. I detta
            fall tycker jag att man med fog kan göra det. Två tredjedelar
            av förskolebarnen finns i barnomsorg som har statsstöd eller kommunalt
            stöd i någon form. En tredjedel av barnen i åldern 1--6 år står
            utanför den.
          </note>
          <note>
            En del familjer får bostadstillägg. En del familjer får del av
            statens stöd genom att en förälder är föräldraledig. Men ungefär
            20 % har inte något stöd. Också ur den synvinkeln är det mycket
            angeläget att man får en lösning på vårdnadsbidragsfrågan.
          </note>
          <note>
            Anf. 55 Finansminister ANNE WIBBLE
          </note>
          <note>
            (fp):
          </note>
          <note>
            Herr talman! Birgitta Dahl gjorde en lång uppräkning av frågor
            som hon inte ansett sig ha fått svar på. Då hänvisar jag till
            det svar som också givits skriftligen. Jag kan upprepa de väsentliga
            delarna i svaret. Ingenting finansieras från barnomsorgen. Ingenting
            finansieras från föräldraförsäkringen. Vad gäller kommunerna handlar
            det om att de ökade intäkter som kommunerna får regleras åter
            till staten.
          </note>
          <note>
            Vårdnadsbidraget är inte till för att öka kommunernas intäkter
            utan för att skapa valfrihet och rättvisa mellan småbarnsföräldrar.
          </note>
          <note>
            Birgitta Dahl tog sedan upp verkligheten i kommunerna. Jag är
            väl medveten om att det finns stora problem i flera kommuner,
            framför allt ett par stycken. Göteborg, Uppsala och Haninge har
            ibland nämnts som exempel. Detta har emellertid ingenting att
            göra med vårdnadsbidraget. Det har i allt väsentligt att göra
            med misskötsel av den kommunala ekonomin i de kommunerna under
            socialdemokratiskt tidigare styre. För att underlätta situationen
            i kommunerna, så att det inte skulle påverka barnomsorg och annat
            negativt, tillförde regeringen och riksdagen 4 miljarder kronor
            för ekonomin under 1994 vid ett tidigare beslut.
          </note>
          <note>
            Låt mig sedan återgå till det som jag tror är kärnan i kontroversen
            på denna punkt. Birgitta Dahl använde en mycket avslöjande formulering.
            Hon talade om ''daghem som inte behövs''. Det var de privata daghemmen,
            de som har annat än kommunal huvudman. Detta är en grundläggande
            skillnad mellan socialdemokratisk syn på barnomsorg och den syn
            som finns representerad inom regeringen. Vi anser att den som
            avgör om daghemmen behövs eller inte är föräldrarna. Det är de
            som bäst lämpar sig för att avgöra detta. Om föräldrarna har önskemål
            om annan form av barnomsorg än kommunala dagis, tycker vi att
            det är viktigt att tillgodose det. Av det skälet måste kommunen
            fördela pengarna så att även sådan barnomsorg är möjlig att genomföra
            på likartade villkor. Den skall inte vara förbehållen de som har
            tjocka plånböcker och stora inkomster. Det är tyvärr en effekt
            av Birgitta Dahls mycket orättvisa syn på barnomsorg och valfrihet.
          </note>
          <note>
            Överläggningen var härmed avslutad.
          </note>
          <note>
            7 § Svar på interpellation 1993/94:50 om kunskap och kompetens
            för nästa århundrade
          </note>
          <note>
            Anf. 56 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Lena Hjelm-Wallén har ställt tre frågor till mig
            med anledning av ett analysprojekt, benämnt Agenda 2000 -- kunskap
            och kompetens för nästa århundrade, som just nu genomförs inom
            regeringskansliet. Syftet med projektet är först och främst att
            vidga perspektiven på Sveriges långsiktiga kompetensbehov och
            att pröva vilka åtgärder som behöver vidtas för att främja en
            kontinuerlig kompetensutveckling.
          </note>
          <note>
            Som ett led i projektet har akademier, universitet, högskolor
            och andra givits möjlighet att redovisa betydelsefulla underlag.
            Avsikten är att i februari nästa år presentera en första sammanhållen
            analys.
          </note>
          <note>
            Före, men också efter, denna tidpunkt planeras en rad konferenser
            och seminarier för att stimulera till bredast möjliga diskussion.
          </note>
          <note>
            Agenda 2000-arbetet sker mot bakgrund av det allvarliga kunskapsläge
            som årtionden av utbildningspolitiska missgrepp försatt vårt samhälle
            i. Det räcker med att i detta sammanhang peka på den centralstyrning
            som länge fick motverka den nödvändiga flexibiliteten i skolan
            och vid universitet och högskolor, samt underlåtenheten att under
            1980-talet bygga ut den högre utbildningen.
          </note>
          <note>
            Följden av dessa svagheter i den gamla politiken har bl.a. blivit
            att begåvningar med olika inriktning inte tillräckligt har tagits
            till vara, samt att studenter styrts bort från utbildning med
            inriktning på industri och näringsliv och mot jobb inom offentlig
            sektor som i framtiden inte längre kommer att kunna erbjudas i
            den utsträckning som tidigare tagits för givet. Den andel av arbetskraften
            i
          </note>
          <note>
            Sverige som har en akademisk grundexamen eller mer ligger internationellt
            sett på en låg nivå.
          </note>
          <note>
            Till följd bl.a. härav faller nu kunskapsinnehållet i den svenska
            industriproduktionen. Detta är utomordentligt allvarligt.
          </note>
          <note>
            Till den här skisserade problembilden skall dessutom läggas ytterligare
            ett par iakttagelser.
          </note>
          <note>
            Individens ekonomiska utbyte för insatser i syfte att öka den
            egna kompetensen har genom en kombination av löne- och skattepolitik
            blivit lägre i
          </note>
          <note>
            Sverige än i nästan alla andra jämförbara länder.
          </note>
          <note>
            Vare sig man gillar att människor reagerar på ekonomiska signaler
            eller inte är det ett faktum att lägre avkastning på personliga
            kunskapsinvesteringar leder till färre sådana investeringar jämfört
            med om avkastningen vore högre.
          </note>
          <note>
            En annan, i utredningar påvisad, svaghet på den svenska arbetsmarknaden
            är den relativt begränsade vidareutbildning som medarbetare i
            företag och offentlig verksamhet får möjlighet till.
          </note>
          <note>
            Detta är desto allvarligare mot bakgrund av den allt snabbare
            omsättningen av kunskap och de behov av en mer kontinuerlig kompetensutveckling
            som en sådan framtid skapar.
          </note>
          <note>
            Sådana, herr talman, är alltså utgångspunkterna för arbetet med
            Agenda 2000.
          </note>
          <note>
            Genom den förnyelse skolan, den högre utbildningen och forskningen
            nu genomgår har en bas skapats för den kompetensförstärkning Sverige
            är i sådant behov av. Valfrihet, flexibilitet, bestämda krav och
            kvalitet är nyckelbegrepp för den pågående förnyelsen.
          </note>
          <note>
            I den bakgrund till sina frågor som Lena Hjelm-
          </note>
          <note>
            Wallén tecknar avfärdas de avgörande spörsmålen för kompetensutveckling
            som ytliga och slängiga.
          </note>
          <note>
            Det är att beklaga att det intryck som därmed ofrånkomligen skapas
            är att socialdemokraterna, trots de överväldigande bevisen på
            den gamla politikens brister, förstått mycket litet av vari
          </note>
          <note>
            Sveriges strukturella problem faktiskt består.
          </note>
          <note>
            Så, herr talman, till svaren på de konkreta frågorna:
          </note>
          <note>
            Lena Hjelm-Wallén frågar för det första om jag anser att vuxenutbildning
            har någon roll för kunskap och kompetens i en agenda för 2000-talet.
          </note>
          <note>
            Mitt svar är att det självklart är så -- och mer därtill.
          </note>
          <note>
            Som jag nyss framhöll kommer behoven av kontinuerligt lärande
            att öka för alla. Viktiga förutsättningar för detta kontinuerliga
            lärande är emellertid att skolan förmår ge alla det som brukar
            kallas för en god mottagarkompetens, att det framstår som meningsfullt
            att vidareutbilda sig och att olika aktörer får möjlighet att
            medverka i arbetet på att tillgodose de mångskiftande utbildningsbehoven.
          </note>
          <note>
            Lena Hjelm-Wallén frågar för det andra om vilket värde vad gäller
            kunskapsväxt, bildning och kompetensutveckling som jag tillmäter
            den breda utbildning för vuxna som erbjuds inom ramen för komvux,
            folkhögskola och studieförbund.
          </note>
          <note>
            Svaret är att dessa tre studieanordnare --
          </note>
          <note>
            tillsammans med andra, inte minst högskolorna --
          </note>
          <note>
            kan spela en viktig roll i arbetet för högre kompetens.
          </note>
          <note>
            Avgörande är emellertid inte min bedömning utan den bedömning
            av utbildningserbjudandena som de som behöver kunskaperna gör.
            Lika litet som det i fråga om ungdomsutbildningen visat sig ändamålsenligt
            med centrala pekpinnar, lika litet kommer sådana att visa sig
            tjänliga för att främja en kontinuerlig utveckling av kompetensen.
          </note>
          <note>
            Insatser för att stärka den egna kunskapsväxten är något djupt
            personligt. Ett system för kompetensutveckling måste bygga på
            vetskapen och insikten om detta.
          </note>
          <note>
            För det tredje frågar Lena Hjelm-Wallén om jag avser inbjuda
            de fackliga organisationerna och folkbildningsorganisationerna
            att i likhet med i rapporten omnämnda organisationer och institutioner
            redovisa sina bedömningar vid utarbetandet av en kompetensstrategi.
          </note>
          <note>
            Svaret på denna tredje fråga är att alla inte bara inbjuds utan
            uppfordras att delta i utvecklandet av
          </note>
          <note>
            Agenda 2000. Med bl.a. de fackliga organisationerna hade jag
            i går ett stimulerande tankeutbyte. Fackföreningsrörelsens institut
            för ekonomisk forskning hör dessutom till dem som inbjudits att
            medverka i förberedelserna. Jag beklagar att man inte ansett sig
            kunna prioritera detta arbete.
          </note>
          <note>
            För att Sverige i framtiden skall kunna erbjuda social trygghet
            och säkra jobb måste vårt land växa ekonomiskt och intellektuellt.
            Sverige måste bli ett lärandets samhälle. Ambitionen med Agenda
            2000
          </note>
          <note>
            är att bana väg för en sådan utveckling.
          </note>
          <note type="speaker">
            Anf. 57 LENA HJELM-WALLÉN (s):
          </note>
          <note>
            Herr talman! Behovet av ett nationellt kunskapslyft är uppenbart
            för de flesta, trots att utbildningsnivån i Sverige i dag är högre
            än någonsin. Denna insikt får inte stanna vid ord.
          </note>
          <note>
            Arbetskraftens kompetens är helt avgörande för frågorna om förbättring
            av levnadsstandard, konnkurrenskraft och den enskildes arbetstillfredsställelse,
            och för att tillvarata människors resurser. Kunskaper och kompetens
            krävs för att stärka den ekonomiska utvecklingen, stärka demokratin
            och bidra till en rättvis fördelning av utvecklingsmöjligheterna.
          </note>
          <note>
            Antalet ungdomar i arbetsför ålder minskar under
          </note>
          <note>
            90-talet. Ökningen av arbetskraften under 90-talet sker i gruppen
            med personer över 45 år, medan antalet förvärvsarbetande under
            45 minskar.
          </note>
          <note>
            De i dag kortutbildade, vars kompetens inte utvecklas i arbetet,
            utgör en stor del av arbetskraften. Förändringar i arbetslivet
            utgör därmed också ett hot mot deras framtida sysselsättning.
            En satsning på bred kunskaps- och kompetensutveckling för de vuxna
            är därför av utomordentlig betydelse.
          </note>
          <note>
            Detta är utgångspunkten för min interpellation.
          </note>
          <note>
            Det är med utomordentlig besvikelse jag lyssnar till landets
            utbildningsminister. I stället för att svara på mina frågor om
            hur ett brett nationellt kunskapslyft skall kunna åstadkommas
            väljer Per Unckel att gå till sedvanlig partipolitisk attack.
            Dess värre avslöjar han därmed ytterligare en gång att han som
            landets utbildningsminister inte har något verkligt intresse av
            och insikt om behovet av att vuxna med kort utbildning skall ges
            möjlighet till kunskap och kompetens.
          </note>
          <note>
            För att ändå försöka få till stånd ett seriöst utbyte av tankar
            och åsikter i denna viktiga fråga vill jag nämna fyra områden.
          </note>
          <note>
            För det första: En kraftig utbildningssatsning får inte stanna
            vid att öka antalet utbildningsplatser vid högskolor och universitet.
            Vi måste komma ihåg och utgå ifrån att det finns omkring 800 000
            vuxna som inte ens har grundskolekompetens.
          </note>
          <note>
            Under flera årtionden har Sverige betraktats som något av vuxenutbildningens
            världsmästare. Många internationella bedömare har t.o.m. sett
          </note>
          <note>
            Välfärdssverige som ett land med unik utbildningspolitik just
            på detta område.
          </note>
          <note>
            Denna politik har byggt på övertygelsen att det är bra såväl
            för den enskilde som för samhället om alla medborgare, oavsett
            kön, ålder, yrke och socialgrupp, ges möjlighet att delta i utbildning.
          </note>
          <note>
            Såväl demokratiska och sociala som ekonomiska motiv har alltså
            varit vägledande. Den svenska demokratin, och även industrinationen,
            har stärkts av ambitionen att nå en hög och bred utbildningsnivå
            för hela folket.
          </note>
          <note>
            Men nu pågår ett systemskifte där kortutbildade --
          </note>
          <note>
            främst kvinnor, invandrare och handikappade --
          </note>
          <note>
            blir förlorarna.
          </note>
          <note>
            Det andra område jag vill ta upp gäller arbetsmarknadsåtgärderna.
            I en tid av dramatisk arbetslöshet är det naturligt att utbildning
            används som metod för att förhindra arbetslöshet och som en arbetsmarknadspolitisk
            åtgärd för dem som drabbas av arbetslösheten.
          </note>
          <note>
            Här skulle mer kunna göras. Det är uppseendeväckande att arbetsmarknadsutbildningens
            omfattning minskat under senare år.
          </note>
          <note>
            Särskilt viktigt är det ändå att man, vid sidan om den kända
            arbetslinjen inom arbetsmarknadspolitiken, på ett flexibelt sätt
            går in för det som jag skulle vilja kalla för utbildningslinjen.
            Det är alltid bättre att bejaka människors eget uttalade utbildningsintresse
            än att i en arbetslöshetssituation mer eller mindre pådyvla någon
            utbildning.
          </note>
          <note>
            Det tredje område jag vill nämna gäller personalutbildningen
            i företagen. Det är självklart att vi diskuterar samhällets ansvar
            för kompetensutveckling i politiska församlingar. Det får inte
            undanskymma ansvaret hos industrin och näringslivet i stort. Alla
            talar i dag om behovet av mer kunskapsinnehåll i den svenska industrin.
            Just industrin borde ha uppmärksammat frågan tidigare.
          </note>
          <note>
            Under 80-talet fanns det goda ekonomiska villkor för sådana satsningar.
            Det är bra att insikten finns nu, men här finns också problem.
            Det innebär problem när man inte erbjuder arbete till dem som
            har utbildats, exempelvis de många civilingenjörer som i dag inte
            kan få arbete i industrin. Det här sänder signaler om att det
            inte lönar sig att utbilda sig.
          </note>
          <note>
            Det andra jag vill nämna inom detta område är personalutbildningen
            i sig, som är synnerligen ojämnt fördelad och som på det viset
            motverkar jämlikhet. Ett annat problem i dag är att även den minskar
            ute i företagen.
          </note>
          <note>
            Situationen är väldigt tydlig: Till den som har skall vara givet.
            Det måste man svänga på. Bland Metalls medlemmar t.ex. fick 71
            % inte del av någon vidareutbildning under våren 1992.
          </note>
          <note>
            Det är naturligt att utgå från arbetsplatserna -- det är min
            fjärde punkt -- när man diskuterar kompetensutveckling. Men jag
            vill också tillföra att i det nationella kunskapslyft som jag
            vill verka för måste även mål som demokrati, delaktighet och livskvalitet
            finnas med jämsides med tillväxtmålet, kunskaper som har ett egenvärde
            för individen.
          </note>
          <note>
            Därför handlar det både om individens växt och bildning. Här
            har folkbildningsorganisationerna en stor erfarenhet, som utbildningsministern
            borde ta till vara.
          </note>
          <note>
            Anf. 58 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Låt mig raskt säga att i fråga om de två senare
            punkterna som Lena Hjelm-Wallén tar upp, den om bildningens betydelse
            utöver behovet av ekonomisk tillväxt och den om allas ansvar,
            inte minst företagens och arbetsplatsernas, har jag ingen annan
            mening. Jag ägnar själv betydande möda åt att tala inte bara till
            politiska församlingar om utbildningens utmaningar utan också
            till näringsliv, arbetsgivare och andra som har ett lika stort
            ansvar som någonsin regering och riksdag.
          </note>
          <note>
            I övrigt, herr talman, är det möjligen så att jag får leva med
            att Lena Hjelm-Wallén blir besviken på det jag säger. Jag kommer
            emellertid att fortsätta att påminna om, eftersom det är viktigt
            som bakgrund till analyserna om framtiden, vad som har gått fel
            i det förgångna. Det är dess värre ett faktum att en viktig orsak
            till att Sverige kompetensmässigt och därmed även industriellt
            och tillväxtmässigt kommit på efterkälken står att söka i utbildningspolitiska
            missgrepp under de senaste 20
          </note>
          <note>
            åren.
          </note>
          <note>
            Lena Hjelm-Wallén är väl förtrogen med att bl.a.
          </note>
          <note>
            mitt parti och många med mig i denna kammare under 80-talet tjatade
            på den dåvarande regeringen om att i tid bygga ut den högre utbildningen.
            Men nej, då behövdes ingen utbyggnad.
          </note>
          <note>
            Lena Hjelm-Wallén vet också att från 70-talet har mitt parti
            och andra med mig tjatat på de dåvarande socialdemokratiska regeringarna
            om det bekymmer som den stela och centralstyrda högskolepolitiken
            ledde till. Nu ser vi effekterna, nämligen att de som styrdes
            in i utbildningar mot offentlig sektor-yrken inte har någon utkomst
            och att de yrken som industrin i dag har behov av inte har några
            utövare.
          </note>
          <note>
            Detta är en bas för vårt framtida samtal, och det är en bas som
            säger mig: Låt oss inte göra om misstagen, för de tar oerhört
            lång tid att växla upp igen i nya utmaningar och ny framtid!
          </note>
          <note>
            Lena Hjelm-Wallén säger att jag inte har något intressse för
            de vuxnas behov av kunskap. Det är möjligt att det passar in en
            valrörelseretorik, men det har mycket litet med verkligheten att
            göra.
          </note>
          <note>
            För det första: Jag sätter inte grupp mot grupp. Och för det
            andra: Hela utgångspunkten för arbetet med Agenda 2000 är att
            bokstavligen varje människas personliga kompetens kommer att behövas.
          </note>
          <note>
            Det är dessutom både fel och, tycker jag, litet tråkigt i en
            debatt som denna att Lena Hjelm-
          </note>
          <note>
            Wallén försöker sig på att hävda att det pågår ett systemskifte
            i landets utbildningspolitik som ställer kvinnor och invandrare
            utanför. Lena Hjelm-
          </note>
          <note>
            Wallén vet ju att aldrig någonsin har så många människor i Sverige
            varit i utbildning som för närvarande.
          </note>
          <note>
            Låt mig säga, herr talman, att hela min ansats med
          </note>
          <note>
            Agenda 2000-arbetet har varit att inbjuda hela det svenska samhället
            till öppen diskussion om hur landets utmaningar skall mötas. Jag
            är mycket angelägen om att inte för tidigt komma fram med några
            slutsatser. Slutsatser för tidigt tenderar alltid att låsa debatt
            och meningsutbyte. Men en sak är jag säker på, nämligen att det
            bara är genom hög kvalitet och mycket stor flexibilitet, rörlighet
            och mångfald som framtidens utmaningar kan mötas.
          </note>
          <note>
            Jag är nämligen övertygad om att skulle vi bestämma oss för att
            även framgent styra det svenska utbildnings- och kompetensutvecklingsarbetet
            från regering och riksdag i varje detalj, kommer Sverige att bli
            överspelat av länder som bättre förstår att framtiden tillhör
            rörlighet, flexibilitet, de unika kombinationerna, snarare än
            de från politikens bord centralstyrda utbildningssystemen.
          </note>
          <note type="speaker">
            Anf. 59 LENA HJELM-WALLÉN (s):
          </note>
          <note>
            Herr talman! När Per Unckel gärna uppehåller sig vid sin beskrivning
            av vad som förevarit, verkar det väldigt mycket som att han hellre
            vill göra det än att tala om framtiden. Det är väldigt viktigt
            för Per
          </note>
          <note>
            Unckel att tala om sin historieskrivning, för
          </note>
          <note>
            Moderaternas historia i det här sammanhanget är inte särskilt
            vacker. Jag tycker att det är ganska ofruktbart att debattera
            på det sättet, men jag måste väl göra det då.
          </note>
          <note>
            När jag tycker att vi kan vara stolta över att vi i
          </note>
          <note>
            Sverige har beskrivits som världsmästare i vuxenutbildning, skall
            man veta att Moderaterna hela tiden var emot satsningarna på vuxenutbildning.
            År efter år motionerade de om att minska den kommunala vuxenutbildningen
            och minska folkbildningen. De har velat dra ner vuxenstudiestödet
            och var emot att det över huvud taget infördes en gång.
          </note>
          <note>
            Nu i regeringsställning fullföljer man detta. Det var komvux
            och folkbildningen man attackerade i sin första budget. Det är
            vuxenstudiestödet som man nu planerar att dra in. Det är minsann
            inte att visa stor förståelse för de vuxnas möjligheter till utbildning
            utan någonting helt annat.
          </note>
          <note>
            Sedan gör Per Unckel ett stort nummer av att man satsar mycket
            på den högre utbildningen. Det är alldeles självklart att göra
            det nu, i den situation som vi har. Det hade en socialdemokratisk
            regering gjort också. Vi har varit med om varje studieplats som
            Per Unckel har tagit fram, och vi har krävt mer än det.
          </note>
          <note>
            Men hur är det med historien då, Per Unckel? När vi byggde ut
            högskolorna regionalt, var ni helt emot den reformen. På samma
            sätt var det när vi reformerade gymnasieskolan för att ge alla
            ungdomar en treårig gymnasieutbildning. Det var ni emot. De yrkesinriktade
            utbildningarna skulle inte få bli treåriga. Så lång utbildning
            behövde tydligen inte vissa av ungdomarna, enligt er uppfattning.
            Men då lägger man en dålig bas för en fortsatt möjlighet till
            fort- och vidareutbildning i arbetslivet.
          </note>
          <note>
            Att dra fram Per Unckels och hans partis historia vad gäller
            att verka för en ordentlig satsning på utbildning är inte särskilt
            positivt för honom.
          </note>
          <note>
            Anf. 60 Utbildningsminster PER UNCKEL
          </note>
          <note>
            (m):
          </note>
          <note>
            Herr talman! Lena Hjelm-Wallén säger att jag inte är intresserad
            av att diskutera framtiden. Hela projektet Agenda 2000 handlar
            om framtiden. Det är en bit kvar tills vi är vid denna framtid,
            och vi tänkte vara väl förberedda för den.
          </note>
          <note>
            Lena Hjelm-Wallén är mycket välkommen att delta konstruktivt
            i det arbetet. Som jag sade tidigare:
          </note>
          <note>
            Att förändra det svenska kompetens- och utbildningssystemet är
            en utmaning som är långt större än bara inbegripet landets regering.
            Det handlar om riksdag, regering, kommuner, landsting, företag
            och enskilda människor inte minst. Så till detta arbete inbjuder
            jag alla och envar att delta med konstruktiva idéer om hur
          </note>
          <note>
            Sveriges potential skall kunna utnyttjas på bästa sätt.
          </note>
          <note>
            Jag skall inte gräla om historien i större utsträckning än vad
            som är nödvändigt för att lägga en god grund för framtida analyser.
            När Lena
          </note>
          <note>
            Hjelm-Wallén diskuterar komvux och vuxenutbildning finns det
            emellertid anledning att minnas vad hennes partikollega Odd Engström
            sade i televisionen i söndags, när han talade om behovet om att
            i hans perspektiv satsa på barnen.
          </note>
          <note>
            Han gjorde enligt min mening en alldeles korrekt filosofisk-moralisk
            analys i en tid när resurserna är knappa, när man tvingas till
            de hårda valen.
          </note>
          <note>
            Odd Engström sade att då är det rimligt att vi som är litet äldre
            avstår litet mer för dem som är litet yngre. Jag delar Odd Engströms
            uppfattning om detta. Det innebär inte att jag eller, antar jag,
            Odd
          </note>
          <note>
            Engström tycker att det är oviktigt att satsa på äldre, men det
            innebär att vi tar ansvar för det ofrånkomliga valet, när resurserna
            inte räcker till allt.
          </note>
          <note>
            Sedan, herr talman, ett par kommentarer om de regionala högskolorna
            respektive gymnasieskolan.
          </note>
          <note>
            Som Lena Hjelm-Wallén har upptäckt i det förslag till ny läroplan
            som riksdagen nu diskuterar, för att gå bakifrån i dessa två frågor,
            har regeringen föreslagit att vi skall ge upp låsningen till år
            i fråga om gymnasieskolans pensum. I stället skall vi tala om
            de behov som elever med olikartad inriktning och olika intressen
            har av en bra utbildning. Det är god utbildningspolitik. Om det
            tar ett, två, tre eller fyra år är egentligen mindre viktigt.
            Det viktiga är att barn och ungdomar får den utbildning de efterfrågar
            och har behov av.
          </note>
          <note>
            Så till slut om de regionala högskolorna. Jag tror att regionala
            högskolor behövs men med ett möjligen något annorlunda uppdrag
            än det uppdrag som ligger på de stora universiteten. Det viktiga
            för min del är att bereda flera ungdomar meningsfull och god utbildning,
            utbildning av allra högsta kvalitet.
          </note>
          <note>
            Det är i denna del som jag dess värre tvingas att påminna Lena
            Hjelm-Wallén om, hur smärtsamt det än må vara att höra det, att
            underlåtenhetssynderna under 70- och 80-talet nu gravt begränsar
            Sveriges möjligheter att utveckla sin kompetens på bästa sätt.
          </note>
          <note>
            För det är inte möjligt att över en natt förändra det som brustit
            under så lång tid. Det finns inte möjlighet att bygga ut så fort
            man vill, och det finns inte möjlighet för en arbetsmarknad som
            har anpassat sig efter det lägre utbudet av utbildad arbetskraft
            att suga upp alla dem som vi i och för sig skulle vilja utbilda.
          </note>
          <note>
            Det är därför regeringen nu långsiktigt försöker bedöma hur kompetensutvecklingen
            skall organiseras. Jag ber att få understryka
          </note>
          <note>
            ''långsiktigt''. Jag tror att det vore en befrielse för ungdomar,
            arbetsmarknad och för politiken om vi avstod från att se utbildningen
            bara som en arbetsmarknadsåtgärd som vi kommer rusande med när
            arbetsmarknaden i övrigt brister.
          </note>
          <note>
            Utbildningen skall i stället ses som en långsiktig investering.
            Gör vi det, talar vid redan om villkoren på andra sidan sekelskiftet.
          </note>
          <note type="speaker">
            Anf. 61 LENA HJELM-WALLÉN (s):
          </note>
          <note>
            Herr talman! Att använda ett citat av Odd
          </note>
          <note>
            Engström för att hävda att de vuxna inte skall ha någon plats
            i en kraftfull utbildningssatsning är, Per
          </note>
          <note>
            Unckel, litet väl grovt.
          </note>
          <note>
            Jag håller fullständigt med Odd Enström om att vi måste satsa
            på barnen, och jag tycker att regeringen gör det alldeles för
            litet. Men det hindrar inte en satsning på en kraftfull vuxenutbildning
            och en kraftig kompetensutveckling för de vuxna. Detta måste göras,
            trots att utbildningsnivån i dag är högre än någonsin tidigare.
          </note>
          <note>
            Det kräver att många aktörer deltar som utbildningsanordnare
            -- komvux, folkhögskola, studieförbund, AMU, högskola, utbildning
            i företag osv. Men det krävs mer.
          </note>
          <note>
            Det krävs rekryteringsfrämjande insatser. Dess värre har regeringen
            tagit bort de särskilda medlen för uppsökande verksamhet.
          </note>
          <note>
            Det krävs realistiska ekonomiska villkor under utbildningstiden.
            Studiefinansieringen för de vuxna måste vara bra. Dess värre håller
            regeringen på att förstöra det vuxenutbildningsstöd som har funnits,
            vilket har varit väldigt bra.
          </note>
          <note>
            Det krävs att många av dem som nu lägger ner möda på, och även
            får glädje av, ökade kunskaper, nu också får användning av sina
            kunskaper i arbetslivet.
          </note>
          <note>
            Det krävs alltså en arbetsorganisation som på ett helt annat
            sätt tar till vara de anställdas kompetens, så att de får ta ansvar
            och får rätt till inflytande.
          </note>
          <note>
            Regeringen försämrar dessa möjligheter när arbetsrätten attackeras.
          </note>
          <note>
            Det krävs samverkan, inte minst med de fackliga organisationerna,
            något som Per Unckel negligerar.
          </note>
          <note>
            Det krävs inte centrala pekpinnar, Per Unckel, och ingen central
            reglering. Men det krävs ett ansvarstagande också för de vuxnas
            rätt och möjlighet till utbildning. Jag beklagar att jag inte
            kan se att Per Unckel vill ta det ansvaret.
          </note>
          <note>
            Anf. 62 Utbildningsminister PER UNCKEL
          </note>
          <note>
            (m):
          </note>
          <note>
            Herr talman! Jag använde inte exemplet med Odd
          </note>
          <note>
            Engström för att säga att man inte skall satsa på en kraftfull
            utbildning för vuxna. Vad jag gjorde var att använda ett i mitt
            tycke modigt uttalande av
          </note>
          <note>
            Odd Engström för att understryka att man ibland tvingas till
            val. När valen uppstår på det sätt som
          </note>
          <note>
            Odd Engström beskrivit, tycker jag att det kan vara en klok politik
            att minnas att investeringar i unga människors framtid sannolikt
            är det viktigaste av allt.
          </note>
          <note>
            Avslutningsvis, herr talman, vill jag kort kommentera det som
            Lena Hjelm-Wallén senast sade, nämligen att det gäller att åstadkomma
            rekrytering också av medarbetare som vill utbilda sig. Jag delar
            den uppfattningen.
          </note>
          <note>
            Jag tror att en av de stora utmaningarna kommer att bli att motivera
            människor att söka sig till all den utbildning som de nog kommer
            att behöva. Då talar jag om långt mycket mer än kurser och kortare
            ting som syftar till att hålla sig à jour med det dagliga arbetslivets
            utveckling. Det handlar bokstavligen om att utbilda sig mycket
            mera hela livet.
          </note>
          <note>
            Jag vet att Lena Hjelm-Wallén inte gillar analysen, men likväl
            tror jag dess värre att den är sann, nämligen att det finns ett
            omedelbart samband mellan avkastningen av det man investerar i
            och villigheten i att investera. Även om Lena Hjelm-
          </note>
          <note>
            Wallén inte gillar det tror jag att man måste tolerera att mera
            utbildning ger mera lön och bättre karriärmöjligheter. Dessutom
            är jag alldeles övertygad om att det är det bästa sättet, herr
            talman, att få ungdomar och gamla från miljöer där utbildning
            inte är något självklart, att ta sig över den tröskel som det
            alltid innebär att ta sig an det oanade och tidigare okända.
          </note>
          <note>
            Slutligen samverkar jag, som jag i denna korta debatt har försökt
            att understryka, med alla som vill delta i arbetet med Agenda
            2 000. Vi hade kallat till ett möte som ägde rum i går. Jag beklagar
            att
          </note>
          <note>
            Landsorganisationen inte var där. Jag hoppas att man inom LO
            framgent skall finna det meningsfullt att tillsammans med representanter
            för praktiskt taget alla andra delar av samhället delta i det
            här arbetet. Vi behöver mobilisera hela det svenska samhället
            för de utmaningar som vi nu står inför.
          </note>
          <note>
            Överläggningen var härmed avslutad.
          </note>
          <note>
            8 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Motionerna
          </note>
          <note>
            1993/94:N7--N15 till näringsutskottet
          </note>
          <note>
            1993/94:U3 och U4 till utrikesutskottet
          </note>
          <note>
            9 § Bordläggning
          </note>
          <note>
            Anmäldes och bordlades
          </note>
          <note>
            Motionerna
          </note>
          <note>
            med anledning av prop. 1993/94:9 Stiftelser
          </note>
          <note>
            1993/94:L1 av Maj-Lis Lööw m.fl. (s)
          </note>
          <note>
            1993/94:L2 av Rosa Östh och Stina Eliasson (c)
          </note>
          <note>
            1993/94:L3 av Stina Eliasson och Rosa Östh (c)
          </note>
          <note>
            1993/94:L4 av Elisabeth Persson m.fl. (v)
          </note>
          <note>
            1993/94:L5 av Alf Wennerfors (m)
          </note>
          <note>
            med anledning av prop. 1993/94:75 Arvoden till privatpraktiserande
            läkare och sjukgymnaster samt vissa ersättningar till sjukvårdshuvudmännen
            m.m.
          </note>
          <note>
            1993/94:So19 av Pontus Wiklund och Harry Staaf
          </note>
          <note>
            (kds)
          </note>
          <note>
            1993/94:So20 av Ian Wachtmeister m.fl. (nyd)
          </note>
          <note>
            1993/94:So21 av Håkan Strömberg (s)
          </note>
          <note>
            1993/94:So22 av Ingvar Carlsson m.fl. (s)
          </note>
          <note>
            1993/94:So23 av Ulla Tillander (c)
          </note>
          <note>
            1993/94:So24 av Elisabeth Fleetwood (m)
          </note>
          <note>
            1993/94:So25 av Berith Eriksson m.fl. (v)
          </note>
          <note>
            1993/94:So26 av Ingrid Skeppstedt (c)
          </note>
          <note>
            1993/94:So27 av Agne Hansson (c)
          </note>
          <note>
            1993/94:So28 av Margareta Israelsson m.fl. (s)
          </note>
          <note>
            1993/94:So29 av Barbro Westerholm (fp)
          </note>
          <note>
            med anledning av prop. 1993/94:76 Åtgärder för att stabilisera
            bostadskreditmarknaden
          </note>
          <note>
            1993/94:Bo10 av Oskar Lindkvist m.fl. (s)
          </note>
          <note>
            1993/94:Bo11 av Göran Magnusson m.fl. (s)
          </note>
          <note>
            1993/94:Bo12 av Lars Werner m.fl. (v)
          </note>
          <note>
            1993/94:Bo13 av Bengt-Ola Ryttar m.fl. (s)
          </note>
          <note>
            med anledning av prop. 1993/94:78 Frågor om offentlig upphandling
          </note>
          <note>
            1993/94:Fi14 av Birgitta Hambraeus och Pär
          </note>
          <note>
            Granstedt (c)
          </note>
          <note>
            1993/94:Fi15 av Johan Lönnroth m.fl. (v)
          </note>
          <note>
            Konstitutionsutskottets betänkande
          </note>
          <note>
            1993/94:KU10 Kommission om utredningen av mordet på Olof Palme
          </note>
          <note>
            p3p &gt; Skatteutskottets betänkanden
          </note>
          <note>
            1993/94:SkU3 Dubbelbeskattningsavtal mellan
          </note>
          <note>
            Sverige och Litauen
          </note>
          <note>
            1993/94:SkU5 Ändring i dubbelbeskattningsavtalet mellan Sverige
            och Irland
          </note>
          <note>
            Justitieutskottets betänkanden
          </note>
          <note>
            1993/93:JuU5 Fortsatt giltighet av 1952 års tvångsmedelslag
          </note>
          <note>
            1993/94:JuU6 Teleavlyssning och teleövervakning
          </note>
          <note>
            Lagutskottets betänkanden
          </note>
          <note>
            1993/94:LU5 Ändringar i lagen om internationell järnvägstrafik
          </note>
          <note>
            1993/94:LU6 Referensränta vid konsumentkrediter
          </note>
          <note>
            1993/94:LU10 Övergångsbestämmelserna till upphovsrättslagen
          </note>
          <note>
            Utrikesutskottets betänkanden
          </note>
          <note>
            1993/94:UU3 Mänskliga rättigheter
          </note>
          <note>
            1993/94:UU6 Nordiskt samarbete
          </note>
          <note>
            1993/94:UU7 Avskaffande av ekonomiska sanktioner mot Sydafrika
          </note>
          <note>
            1993/94:UU8 Sveriges tillträde till konventionen om förlikning
            och skiljedom inom Europeiska säkerhetskonferensen (ESK) m.m.
          </note>
          <note>
            1993/94:UU9 Tillämpning i fråga om Haiti av lagen
          </note>
          <note>
            (1971:176) om vissa internationella sanktioner
          </note>
          <note>
            Kulturutskottets betänkanden
          </note>
          <note>
            1993/94:KrU4 Officiell namnlängd m.m.
          </note>
          <note>
            1993/94:KrU6 Tornedalsfrågor
          </note>
          <note>
            1993/94:KrU7 Bibelfråga
          </note>
          <note>
            1993/94:KrU8 Pliktexemplar av dokument
          </note>
          <note>
            1993/94:KrU9 Biblioteksersättningen
          </note>
          <note>
            Jordbruksutskottets betänkanden
          </note>
          <note>
            1993/94:JoU4 Godkännande av konventionen om biologisk mångfald
          </note>
          <note>
            1993/94:JoU7 Svensk verksamhet i Antarktis
          </note>
          <note>
            1993/94:JoU8 Miljöskyddslagstiftning m.m.
          </note>
          <note>
            Arbetsmarknadsutskottets betänkande
          </note>
          <note>
            1993/94:AU8 Bidrag till Stiftelsen Utbildning
          </note>
          <note>
            Nordkalotten, m.m.
          </note>
          <note>
            c10p &gt; 10 § Anmälan om frågor
          </note>
          <note>
            Anmäldes att följande frågor framställts
          </note>
          <note>
            den 18 november
          </note>
          <note type="speaker">
            1993/94:172 av Hans Stenberg (s) till justitieministern om lönegarantin:
          </note>
          <note>
            Enligt uppgift arbetar regeringen med ett förslag om förvandling
            av reglerna för lönegarantin som bl.a. innebär att man måste vara
            anstäld sex månader före en konkurs för att komma i åtnjutande
            av lönegarantin.
          </note>
          <note>
            En sådan regel skulle innebära att många anställda skulle drabbas
            på ett orimligt sätt vid konkurser.
          </note>
          <note>
            Min fråga till justitieministern blir således:
          </note>
          <note>
            Avser justitieministern att lägga fram ett sådant förslag?
          </note>
          <note>
            1993/94:173 av Ylva Annerstedt (fp) till statsrådet
          </note>
          <note>
            Ulf Dinkelspiel om kvinnorepresentationen i förhandlingsdelegationer:
          </note>
          <note>
            Den bild som Sverige nu förmedlar till Europa är att de svenska
            kvinnorna i praktiken är obefintliga i såväl beslutssom förvärvssammanhang.
          </note>
          <note>
            I förhandlingssammanhang syns aldrig någon kvinna, och vid den
            svenska delegationen, som spelar en nyckelroll i kontakterna med
            kommissionen, finns det 22 män och 5 kvinnor.
          </note>
          <note>
            Svenska kvinnor tror att Sveriges Europaminister redan har anammat
            mönstret på kontinenten.
          </note>
          <note>
            Därför vill jag fråga:
          </note>
          <note>
            Vilka åtgärder avser statsrådet vidta för att ändra den uppfattningen?
          </note>
          <note type="speaker">
            1993/94:174 av Marianne Jönsson (c) till utbildningsministern
            om rätten att utfärda magisterexamen:
          </note>
          <note>
            En prövning av vilka högskolor och universitet som skall ges
            rätt att utfärda magisterexamen har inletts. I och med att uppdraget
            att pröva fyra högskoleenheter slutförts och sammanställts i en
            departementspromemoria, DS 1992:127
          </note>
          <note>
            Magisterexamen vid vissa högskolor, har första steget tagits
            mot en översyn av alla universitets och högskolors rätt att ge
            magisterexamen.
          </note>
          <note>
            Utbildningsutskottet uttalade när man behandlade propositionen
            om ny högskolelag (UbU:3) att man förutsatte att prövningsarbetet
            bedrivs i rask takt så att de mindre och medelstora högskolornas
            konkurrensläge visavi universiteten inte försämras.
          </note>
          <note>
            Jag vill understryka vikten av att denna prövning nu sker skyndsamt
            även för övriga högskolor som önksar ge magisterexamen.
          </note>
          <note>
            Vilka åtgärder vidtas nu för att denna utvärdering kommer till
            stånd för alla högskolor och universitet?
          </note>
          <note type="speaker">
            1993/94:175 av Märtha Gårdestig (kds) till kulturministern om
            tillfälliga uppehållstillstånd för kosovoalbanska flyktingar:
          </note>
          <note>
            Enligt tidningsreferat besökte ambassadrådet
          </note>
          <note>
            Torsten K. G. Johannesson och andre sekreteraren
          </note>
          <note>
            Petré samt konsuln Inger Johannesson vid svenska ambassaden i
            Belgrad den kosovoalbanske presidenten dr Ibrahim Rugova den 12
            november i
          </note>
          <note>
            Pristina.
          </note>
          <note>
            Detta skedde endast en och en halv månad efter det att en delegation
            från Utlänningsnämnden och
          </note>
          <note>
            Statens invandrarverk besökt bl.a. president
          </note>
          <note>
            Rugova för att undersöka om de kosovoalbanska flyktingarna som
            finns i Sverige kan återsändas.
          </note>
          <note>
            Vid hemkomsten förteg delegationen att presidenten vädjat om
            tillfälliga uppehållstillstånd för sina landsmän, men har nödgats
            erkänna att så var fallet sedan presidenten via fax till Farr
            dementerat att han skulle ha gett klartecken för återsändande.
            Vid det senare besöket från Sverige hade presidenten återupprepat
            att situationen förvärrats.
          </note>
          <note>
            Avser invandrarministern vidta någon åtgärd med anledning av
            den kosovoalbanske presidentens vädjan?
          </note>
          <note>
            1993/94:176 av Stefan Attefall (kds) till statsrådet
          </note>
          <note>
            Bo Lundgren om skatteväxling för miljön:
          </note>
          <note>
            Vi står nu inför två mycket stora och akuta utmaningar. Dels
            måste vi hitta lösningar på allvarliga och växande miljöproblem,
            dels bekämpa en allt högre arbetslöshet. Miljöproblemen handlar
            numera alltmer om diffusa utsläpp som beror på vårt sätt att leva
            och konsumera. Detta fortgår utan att den som orsakar miljöproblemen
            får betala utsläppens verkliga kostnader. Priset i marknadsekonomin
            speglar således inte den verkliga kostnaden för det vi konsumerar
            och producerar.
          </note>
          <note>
            Vi kan dessutom konstatera att de nya jobben kommer att finnas
            i framför allt tjänstesektorn.
          </note>
          <note>
            Skattekilarna är dock en stor bromskloss mot framväxten av nya
            jobb. Genom att höja skatten på miljöfarliga utsläpp och energi
            och samtidigt minska skatten på arbete kan vi främja både en bättre
            miljö och fler jobb. Detta skulle kunna ske genom en skatteväxling
            -- helst brett förankrad, långsiktig och med särskilda övergångsregler
            för att reformen skall undvika att skapa övergångsproblem.
          </note>
          <note>
            Min fråga till Bo Lundgren är därför om statsrådet är beredd
            att medverka till en skatteväxling -- för miljön och jobben.
          </note>
          <note>
            1993/94:177 av Inga-Britt Johansson (s) till miljöministern om
            återvinning av freon från kyloch frysskåp:
          </note>
          <note>
            Ozonlagrets förtunning är ett av våra allvarligaste och mest
            svåråtkomliga problem. Försämringen kommer att fortsätta långt
            efter det att all freonanvändning har stoppats. Det är därför
            viktigt att alla åtgärder vidtas för att så långt det är möjligt
            förhindra att freonutsläppen fortsätter.
          </note>
          <note>
            En viktig utsläppskälla är gamla kyl- och frysskåp.
          </note>
          <note>
            Det finns i dag anläggningar som kan ta hand om dessa, och från
            1995 är kommunerna skyldiga att ta hand om återvinningen. Problemet
            är att vi i dag exporterar mängder av gamla kylmöbler till öststaterna,
            som inte har samma möjligheter till återvinning. Vi exporterar
            alltså våra egna miljöproblem till fattigare länder.
          </note>
          <note>
            Vilka åtgärder avser miljöministern att vidta för att komma till
            rätta med detta problem?
          </note>
          <note>
            1993/94:178 av Marianne Andersson (c) till utbildningsministern
            om vårdhögskolorna i
          </note>
          <note>
            Vänersborg och Uddevalla:
          </note>
          <note>
            Vårdhögskolorna i Vänersborg och Uddevalla har långtgående planer
            på att gå samman, vilket kommer att leda till ökad effektivitet
            och bättre resursutnyttjande. Fyrstadsområdet är ett naturligt
            samarbetsområde. Problemet är att skolorna ligger på var sin sida
            av en länsgräns, och därmed behöver styrelsen rekryteras från
            både Älvsborgs län och
          </note>
          <note>
            Bohus län. Enligt dagens bestämmelser är detta inte möjligt.
          </note>
          <note>
            Jag vill därför fråga utbildningsministern om det är möjligt
            att ändra reglerna eller att ge dispens så att skolorna kan slås
            samman och även få en fungerande styrelse.
          </note>
          <note type="speaker">
            1993/94:179 av Margareta Viklund (kds) till statsrådet Reidunn
            Laurén om förbud mot innehav av barnpornografi:
          </note>
          <note>
            Varje år faller tusentals barn offer för pedofiler och sexturister
            i främst asiatiska länder. I länder där barn är ekonomiskt och
            socialt utsatta kan dessa turister leva ut sin läggning utan större
            risk för att bli upptäckta.
          </note>
          <note>
            Barnsexturism är emellertid inte bara ett problem för andra länder.
            Så länge innehav av barnpornografi inte är kriminaliserat i Sverige
            kommer pedofili och utnyttjande av oskyldiga barn att fortgå.
            Övergrepp på tusentals barn kommer även i framtiden att ske om
            vi inte klart tar ställning mot detta.
          </note>
          <note>
            Genom den snabba utvecklingen inom datatekniken finns det risk
            för att även gränsen mellan spridning och innehav av barnpornografi
            suddas ut. Det kommer att bli omöjligt att avgöra skillnaden.
            Detta innebär en ökad spridning av barnpornografi med uppenbara
            konsekvenser i form av fler pedofiler.
          </note>
          <note>
            Avser statsrådet verka för att en lagändring kommer till stånd
            så att även innehav av barnpornografi blir förbjudet?
          </note>
          <note type="speaker">
            1993/94:180 av Martin Nilsson (s) till justitieministern om registrerat
            partnerskap:
          </note>
          <note>
            Nyligen har Partnerskapskommittén avgivit sitt betänkande. Kommittén
            förespråkar att homosexuella skall kunna ingå registrerat partnerskap
            för att homosexuella skall kunna dels manifestera sin kärlek på
            samma sätt som heterosexuella i dag kan, dels erhålla samma juridiska
            rättigheter som sedan tidigare tillkommit par som ingått äktenskap.
          </note>
          <note>
            När utredningen presenterades yttrade en av kommitténs ledamöter
            och reservanter att ett sådant förslag aldrig skulle lämnas av
            regeringen utan att denna skulle splittras.
          </note>
          <note>
            Med anledning av ovanstående vill jag fråga justitieministern
            om det är hennes och regeringens avsikt att till riksdagen framlägga
            förslag som innebär att homosexuella får samma rättigheter som
            heterosexuella, genom att instifta ett s.k.
          </note>
          <note>
            registrerat partnerskap.
          </note>
          <note type="speaker">
            1993/94:181 av Ingvar Svensson (kds) till justitieministern om
            åtgärder mot ekobrott under fängelsevistelse:
          </note>
          <note>
            I Östgöta Correspondenten kunde man den 16
          </note>
          <note>
            november läsa om hur två interner på
          </note>
          <note>
            Skänningeanstalten utnyttjat sin strafftid till att begå nya
            brott. De båda männen hade på en vanlig persondator tillverkat
            falska brevpapper och skrivit beställningar på varor för sammanlagt
            150 000 kr.
          </note>
          <note>
            Varorna, som aldrig betalades, avyttrades på permissioner eller
            med hjälp av en bekant utanför anstalten. Dessa bedrägerier pågick
            under cirka ett halvår innan de upptäcktes.
          </note>
          <note>
            De människor som utför ekobrott tillhör en helt annan kategori
            än de som begår andra brott. För ekobrottslingar ingår olika former
            av straff som en del i en ekonomisk kalkyl. Det faktum att denna
            brottslighet kan fortsätta innanför anstaltens väggar är inte
            bara oacceptabelt för det allmänna rättsmedvetandet utan även
            helt förkastligt ur allmänpreventiv synpunkt.
          </note>
          <note>
            Vilka åtgärder ämnar justitieministern vidta för att förändra
            de nu gällande villkoren på anstalterna så att den som dömts för
            ekonomisk brottslighet inte kan fortsätta sin verksamhet från
            fängelset?
          </note>
          <note>
            den 19 november
          </note>
          <note type="speaker">
            1993/94:182 av Kent Olsson (m) till arbetsmarknadsministern om
            arbetsmarknadsstöd efter utlandsstudier:
          </note>
          <note>
            En svensk student som studerar utomlands på universitetsnivå
            utan studiebidrag och studielån, beroende på att Centrala studiemedelsnämnden
            inte godkänner utbildningen för bidrag och lån, erhåller vid hemkomst
            till Sverige inte KAS och kan då ej heller medverka i ALU-projekt.
          </note>
          <note>
            Med anledning av detta vill jag fråga:
          </note>
          <note>
            Vilka åtgärder avser statsrådet vidta för att de som valt att
            studera utomlands vid fullföljda studier inte skall vara utestängda
            från KAS och ALU?
          </note>
          <note>
            1993/94:183 av Inga-Britt Johansson (s) till näringsministern
            om miljömärkning och annonsering:
          </note>
          <note>
            I pressen har vi under den senaste tiden kunnat se en helsidesannons
            om ett tvättmärke. Där står med fet stil att ''DEN OFFICIELLA
            NORDISKA
          </note>
          <note>
            MILJÖMÄRKNINGEN REKOM-
          </note>
          <note>
            MENDERAR ARIEL COLOR'' och under detta med liten stil ''Nordiska
            ministerrådet initierade den nordiska miljömärkningen, riksdag
            och regering har givit i uppdrag åt SIS-
          </note>
          <note>
            standardiseringskommissionen i Sverige att handha arbetet''.
          </note>
          <note>
            Det måste vara olämpligt av konkurrensskäl att ett organ av officiell
            karaktär, finansierat med offentliga medel, i annonser av denna
            typ skall rekommendera ett visst varumärke.
          </note>
          <note>
            Vad avser näringsministern att vidta för åtgärder för att förhindra
            att offentliga organ medverkar i denna typ av annonser?
          </note>
          <note type="speaker">
            1993/94:184 av Sigge Godin (fp) till kommunikationsministern
            om personnummer vid bokning av SJ-biljett:
          </note>
          <note>
            En kvinna från Västernorrland ringde SJ:s biljettbokning och
            beställde biljett som skulle skickas hem till henne som postförskott.
            Kvinnan uppmanades lämna sitt personnummer, om inte kunde inte
            någon biljett översändas. Kvinnan tackade nej, och SJ förlorade
            en resenär.
          </note>
          <note>
            Med anledning av det som ovan anförts vill jag ställa följande
            fråga till kommunikationsministern:
          </note>
          <note>
            Avser regeringen att vidta åtgärder så att SJ upphör att registrera
            tågresenärer?
          </note>
          <note type="speaker">
            1993/94:185 av Sinikka Bohlin (s) till miljöministern om markavsättningar
            och fusionen av ASSI och Domän:
          </note>
          <note>
            Regeringen har godkänt styrelseförslaget om fusion av de statliga
            koncernerna ASSI och Domän samt att det nya bolaget skall lägga
            ett bud på NCB:s utestående aktier.
          </note>
          <note>
            De planerade ägarförändringarna innebär att statens möjligheter
            till ett aktivt stöd av markavsättning för t.ex. naturreservat
            kraftigt beskärs.
          </note>
          <note>
            Är miljöministern beredd att medverka till att tillräckliga markavsättningar
            garanteras före fusionen?
          </note>
          <note>
            1993/94:186 av Bengt Hurtig (v) till statsrådet Ulf
          </note>
          <note>
            Dinkelspiel om vapenexport till Indonesien:
          </note>
          <note>
            Utrikeshandelsministern har i riksdagen bekräftat att regeringen
            övergivit den tidigare politiken att endast godkänna export av
            följdleveranser till
          </note>
          <note>
            Indonesien. Enligt uppgifter från organisationen
          </note>
          <note>
            Svenska freds har regeringen gett Hägglunds ett positivt förhandsbesked
            angående export av bandvagn 206 till Indonesien. Dessa uppgifter
            har bekräftats av ledamoten i den rådgivande nämnden i vapenexportfrågor
            Sture Ericson. Svenska freds uppger nu att också Krigsmaterielinspektionen
            har en positiv syn på export av annan materiel som marin elektronik
            och elektronik avsedd för luftförsvaret.
          </note>
          <note>
            Jag vill därför fråga utrikeshandelsministern:
          </note>
          <note>
            Har regeringen och den rådgivande nämnden ställt sig positiva
            till ytterligare nya krigsmaterielaffärer, utöver bandvagnarna,
            med Indonesien?
          </note>
          <note>
            1993/94:187 av Hans Andersson(v) till statsrådet
          </note>
          <note>
            Bo Könberg om arbetsskadeförsäkringen:
          </note>
          <note>
            ILO, FN:s arbetsorganisation, har fällt Sverige för brott mot
            konvention 121, som bl.a. reglerar ersättning till arbetsskadade.
            Sverige har ratificerat denna konvention. Grundprincipen måste
            vara att den som fått arbetsskada eller arbetssjukdom inte skall
            behöva lida ekonomiskt.
          </note>
          <note>
            Anmälan avsåg två punkter: dels införandet av karensdagar i arbetsskadeförsäkringen,
            dels de förändringar av arbetsskadebegreppet och bevisbördan som
            infördes våren 1993.
          </note>
          <note>
            ILO:s utslag är starkt kritiskt, och när det gäller karensdagen
            uppmanas Sverige att ändra lagen så, att karensdagar försvinner
            ur försäkringen.
          </note>
          <note>
            För Sveriges anseende är det av största betydelse att regeringen
            omedelbart handlar i enlighet med
          </note>
          <note>
            ILO:s uppmaning. Kommentarer i massmedierna har antytt en såväl
            avvisande som nonchalant attityd.
          </note>
          <note>
            Avser statsrådet Könberg att snarast ta initiativ till att avskaffa
            karensdagen?
          </note>
          <note>
            1993/94:188 av Tage Påhlsson(c) till miljöministern om miljöproblem
            vid färgmärkning av oljor:
          </note>
          <note>
            Den färgmärkning av olika oljor som beslutats i anslutning till
            de nya skattesatserna fr.o.m. den 1
          </note>
          <note>
            oktober har visat sig medföra problem. Det är den grönfärgade
            dieseloljan som uppenbarligen har mycket besvärande effekter för
            de maskinförare, skogsarbetare m.fl. som använder oljan i sina
            fordon. Åtskilliga rapporter har inkommit om att dessa personer
            drabbas av huvudvärk och illamående, utslag och andra besvär.
          </note>
          <note>
            Enligt obekräftade men oroande uppgifter skall det färgämne som
            inblandas i oljan vid depåerna ankomma från utlandet i giftmärkta
            kärl. Om detta är korrekt, kan färginblandningen då medföra problem
            både för natur och för mänsklig miljö.
          </note>
          <note>
            Jag vill med anledning härav fråga miljöministern:
          </note>
          <note>
            Vilka åtgärder avser man från regeringens sida att vidta för
            att kartlägga dessa färgers risker för ett eventuellt användningsförbud
            och byte till miljövänligare ämnen?
          </note>
          <note>
            1993/94:189 av Karl Gustaf Sjödin(nyd) till statsrådet Reidunn
            Laurén om finanspolisens verksamhet:
          </note>
          <note>
            I april 1992 beslutade riksdagen om anslag för att inrätta en
            finanspolis vid Rikspolisstyrelsen.
          </note>
          <note>
            Regeringen har därför uppdragit åt
          </note>
          <note>
            Rikspolisstyrelsen att inrätta denna. Under våren
          </note>
          <note>
            1993 har riksdagen vidare antagit en lag om åtgärder mot penningtvätt.
            Denna finanspolis har organiserats, och kontakter med en rad samverkande
            myndigheter har upprättats. Enligt uppgift har dessa kontakter
            skett i positiv anda.
          </note>
          <note>
            Emellertid har man från finanspolisens sida stött på patrull
            när det gäller att inrätta register för samverkan inom olika grenar.
          </note>
          <note>
            Jag vill fråga statsrådet om regeringen kommer att medverka till
            att dessa hinder undanröjs så, att finanspolisen kan börja verka
            enligt de syften som är tänkt för dess verksamhet.
          </note>
          <note>
            11 § Kammaren åtskildes kl. 13.05.
          </note>
          <note>
            Förhandlingarna leddes
          </note>
          <note>
            av förste vice talmannen från sammanträdets början t.o.m. 4 §
            anf. 30 (delvis) och
          </note>
          <note>
            av andre vice talmannen därefter till sammanträdets slut.
          </note>
        </div>
      </body>
    </text>
  </TEI>
</teiCorpus>
