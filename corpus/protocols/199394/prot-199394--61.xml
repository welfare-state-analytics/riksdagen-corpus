<?xml version='1.0' encoding='utf-8'?>
<teiCorpus xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Riksdagens protocols 199394</title>
      </titleStmt>
      <editionStmt>
        <edition>0.4.2</edition>
      </editionStmt>
      <publicationStmt>
        <authority>National Library of Sweden and the WESTAC project</authority>
      </publicationStmt>
      <sourceDesc>
        <bibl>
          <title>Riksdagens protocols 199394</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Some data curation was done. It is documented in input/curation/instances</p>
        </correction>
      </editorialDecl>
    </encodingDesc>
  </teiHeader>
  <TEI>
    <teiHeader>
      <fileDesc>
        <titleStmt>
          <title>Protokoll</title>
        </titleStmt>
        <editionStmt>
          <edition>0.4.2</edition>
        </editionStmt>
        <publicationStmt>
          <authority>National Library of Sweden and the WESTAC project</authority>
        </publicationStmt>
        <sourceDesc>
          <bibl>
            <title>Protokoll</title>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p>Some data curation was done. It is documented in input/curation/instances</p>
          </correction>
        </editorialDecl>
      </encodingDesc>
    </teiHeader>
    <text>
      <front>
        <div type="preface">
          <head>prot-199394--61</head>
          <docDate when="1994-02-16">1994-02-16</docDate>
        </div>
      </front>
      <body>
        <div>
          <note>
            1 § Justering av protokoll
          </note>
          <note>
            Justerades protokollet för den 10 februari.
          </note>
          <note>
            2 § Hänvisning av ärenden till utskott
          </note>
          <note>
            Föredrogs och hänvisades
          </note>
          <note>
            Proposition
          </note>
          <note>
            1993/94:129 till konstitutionsutskottet
          </note>
          <note>
            Motionerna
          </note>
          <note>
            1993/94:A37--A39 till arbetsmarknadsutskottet
          </note>
          <note>
            Meddelande om samlad votering
          </note>
          <note>
            Talmannen meddelade att finansutskottets betäknanden FiU3 och
            FiU6, skatteutskottets betänkanden SkU21 och SkU26, justitieutskottets
            betänkande JuU12, försvarsutskottets betänkande
          </note>
          <note>
            FöU5 och socialförsäkringsutskottets betänkande
          </note>
          <note>
            SfU9 skulle avgöras i ett sammanhang efter avslutad debatt.
          </note>
          <note>
            3 § Riksdagens revisorers verksamhet under budgetåret 1992/93
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1993/94:FiU3 Riksdagens revisorers verksamhet under budgetåret
            1992/93 (redog. 1993/94:RR1).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 9 §.)
          </note>
          <note>
            4 § Sammanställning av anslag på tilläggsbudget hösten 1993
          </note>
          <note>
            Föredrogs
          </note>
          <note>
            finansutskottets betänkande
          </note>
          <note>
            1993/94:FiU6 Sammanställning av anslag på tilläggsbudget hösten
            1993 (prop.1993/94:36, 38,
          </note>
          <note>
            41, 42, 51, 64, 69, 75 och 82).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 9 §.)
          </note>
          <note>
            5 § Tilläggsanslag till skatteförvaltningen samt sänkt postmoms
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1993/94:SkU21 Tilläggsanslag till skatteförvaltningen samt sänkt
            postmoms (prop.
          </note>
          <note>
            1993/94:105).
          </note>
          <note>
            Kammaren biföll utskottets framställning om att betänkandet skulle
            avgöras efter endast en bordläggning.
          </note>
          <note type="speaker">
            Anf. 1 BRUNO POROMAA (s):
          </note>
          <note>
            Fru talman! Till det betänkande som riksdagen nu skall ta ställning
            till har vi socialdemokrater ingen reservation. Det skall givetvis
            inte av de partier som här i kammaren genomdrev beslutet om en
            förändrad verksamhetsform för Posten uppfattas som att vi inom
            det Socialdemokratiska partiet nu är beredda att acceptera beslutet.
            Vi känner oss dock nödsakade -- med det ansvar vi ändå känner
            --
          </note>
          <note>
            att mildra effekterna av beslutet och göra det bästa av situationen.
          </note>
          <note>
            Som framgår av det särskilda yttrandet från oss socialdemokrater
            riktar vi en stark kritik mot såväl regeringens handläggning som
            trafikutskottets tidigare handläggning och det senaste som hände
            i skatteutskottet.
          </note>
          <note>
            När trafikutskottets minoritet, bestående av socialdemokrater,
            i slutet av förra året ville bereda oss i skatteutskottet möjlighet
            att lämna synpunkter på den proposition som regeringen då lagt
            fram om Postens ändrade verksamhetsform förvägrade trafikutskottet
            oss denna möjlighet.
          </note>
          <note>
            Beslutet om bolagiseringen skulle fattas till vilket pris som
            helst och så fort som möjligt.
          </note>
          <note>
            När skatteutskottets minoritet första gången ville bereda trafikutskottet
            möjlighet att yttra sig möttes vårt förslag av stor munterhet
            från den borgerliga majoriteten.
          </note>
          <note>
            Efter den, som jag betraktar det, förvirrade hearingen med Postverket,
            Riksskatteverket och handläggare från Finansdepartementet övertygades
            vi än mer om det nödvändiga i att trafikutskottet skulle beredas
            möjlighet att lämna sina synpunkter, eftersom de problem som föredrogs
            där var att betrakta som helt postala. Det anmärkningsvärda var
            därtill att det vid hearingen framkom att Posten, som i allra
            högsta grad berörs av hela denna problematik, över huvud taget
            inte beretts möjlighet att samråda.
          </note>
          <note>
            Fru talman! Jag skulle väldigt gärna vilja fråga utskottsmajoritetens
            talesman om de borgerliga stillatigande hade accepterat en sådan
            handläggning om de hade befunnit sig i oppositionsställning och
            det varit en socialdemokratisk regering. Det går bara inte, som
            utskottet nu har börjat sätta i system, att jämt bemöta vår kritik
            med skrivningar av typen:
          </note>
          <note>
            ''Utskottet förutsätter att regeringen uppmärksamt följer utvecklingen
            och lägger fram de förslag som är motiverade.''
          </note>
          <note>
            Som glesbygdsbo -- jag betraktar mig i allra högsta grad som
            sådan, eftersom jag på hemmaplan har 30
          </note>
          <note>
            mil fågelvägen till närmaste kollega här i kammaren -- känner
            jag mycket stor oro för vad som händer med Posten. Ingen avreglering
            har hitintills varit lyckosam. Mitt råd till er som nu jobbar
            så frenetiskt med systemskifte är att ni saktar in farten. Detta
            kommer att sluta illa.
          </note>
          <note>
            Jag vill avslutningsvis återgå till min fråga. Tycker
          </note>
          <note>
            Karl-Gösta Svenson, som är talesman för majoriteten, att denna
            fråga handlagts på ett för honom tillfredsställande sätt? Kan
            han med rent samvete svara ett entydigt ja på den frågan?
          </note>
          <note type="speaker">
            Anf. 2 LARS BÄCKSTRÖM (v):
          </note>
          <note>
            Fru talman! Jag skulle vilja ge ett allmänt värdeomdöme om detta
            betänkande. Med all respekt för begäran att vi skall ha ett vårdat
            språkbruk i kammaren måste jag säga att det bara finns ett ord
            som täcker detta betänkande, och det är rappakalja.
          </note>
          <note>
            Det finns ett sällskapsspel som heter så, och där definierar
            man ordet. Det finns tre definitioner.
          </note>
          <note>
            Först avsåg det en blandning av surmjölk och mjöl, sedan blev
            det dålig svagdricka, och i modern tid är det ''en hiskelig blandning''.
            Detta betänkande är en hiskelig blandning, och det är ett sorglustigt
            ärende. Det är en blandning av komponenterna post, avreglering,
            moms, bolagsbildning och marknadslösningar, som har blivit rappakalja.
          </note>
          <note>
            Fru talman! Posten fungerade förr tämligen väl. År
          </note>
          <note>
            1992 gick den med en vinst på 1,6 miljarder, en vinstmarginal
            på 5 %. Man hade en avkastning på
          </note>
          <note>
            17 %. Det var en tämligen väl fungerande verksamhet. I EU använder
            man ibland i byråkratin ett uttryck som säger att man inte skall
            laga saker som inte är sönder. Det är en mycket bra princip. Men
            det är vad riksdagen nu har gjort.
          </note>
          <note>
            För att kunna laga saker som inte är sönder måste man först slå
            sönder dem, och det har riksdagen gjort. Den har slagit till och
            slagit sönder.
          </note>
          <note>
            Monopolet på brev slopades i januari 1993. Posten skall bli bolag
            i mars 1994, och det skall bli moms på brev i mars 1994.
          </note>
          <note>
            Dessa beslut verkar oproblematiska. Men se det är de inte! Det
            är nästan som den gamla klassiska anekdoten: Ni tror ni förstår
            det här, men vänta tills jag har förklarat det! Det är precis
            vad som gäller här.
          </note>
          <note>
            Frågan har beretts. Finansutskottet har yttrat sig, näringsutskottet
            och trafikutskottet, men inte skatteutskottet -- som Bruno Poromaa
            påpekade.
          </note>
          <note>
            Det visade vikten av beredning, och att man inte får glömma något
            utskott. Nu har man hamnat i ett läge som i schacktermer kan beskrivas
            som patt.
          </note>
          <note>
            Det är att man inte ännu är schack, men man kan inte flytta någon
            pjäs utan bli helt matt, och det blir man när man fattat dessa
            beslut.
          </note>
          <note>
            Fru talman! Vi skall studera detta. Till ledamöterna i kammaren
            och på rummen, till protokollet och till medierna vill jag säga:
            Det är en hisnande färd vi kan få om vi läser detta betänkande.
          </note>
          <note>
            På s. 7 sägs att det inte skall vara 25 %
          </note>
          <note>
            mervärdesskatt på brev utan 12 %. Det är Ny demokrati som har
            fått igenom det för att gå med på bolagiseringen. Vad innebär
            detta? Jo, enligt min mening innebär det att staten förlorar på
            att införa denna skatt. Posten kommer att göra momsavdrag, och
            intäkterna kommer att bli mindre än Postens avdrag. Det är därför
            Postverket/nya bolagsposten tycker om detta.
          </note>
          <note>
            De tjänar på förslaget. Det blir alltså en dold skattesubvention
            till Postverket. Det torde inte
          </note>
          <note>
            Karl-Gösta Svenson kunna förneka. Det är en underlig effekt av
            detta hotchpotch. Men det skall bli mycket värre, fru talman.
          </note>
          <note>
            På s. 8 i betänkandet citerar man en motion av Lars
          </note>
          <note>
            Biörck. Där säger han att mervärdesskatten på porto medför administrativa
            problem. Det är en mycket kraftig underdrift. Längre fram i betänkandet
            står det att det finns goda möjligheter för Riksskatteverket och
            Posten att gemensamt komma fram till rutiner som klarar detta.
            Detta, fru talman, är en mycket kraftig överdrift.
          </note>
          <note>
            Man har slopat en bestämmelse som undantog brevbefordran från
            mervärdesskatt -- jag tror att det är 8 § punkt 7 i mervärdeskattelagen
            -- men man har kvar punkt 8 som säger att det inte finns någon
            mervärdesskatt på frimärken.
          </note>
          <note>
            Fru talman! Till våren kan vi köpa frimärken här nere i bankhallen.
            Vi betalar för dem, men vi har inte erlagt någon mervärdesskatt
            per definition. Vi köper två frimärken. Sedan tar vi upp frimärkena
            på rummet. Det ena sätter vi in i ett filatelialbum --
          </note>
          <note>
            vi har inte betalat någon mervärdesskatt. Det andra frimärket
            klistrar vi på ett brev. Vi har fortfarande inte betalt någon
            mervärdesskatt. Sedan tar vi med brevet och lägger det på en postlåda.
            Simsalabim, helt plötsligt har vi betalat mervärdesskatt. Ett
            filosofiskt mycket intressant faktum. Det händer något transcendentalt
            i det ögonblick man stoppar in brevet i den gula lådan. Då har
            man betalt mervärdesskatt.
          </note>
          <note>
            Det går inte att slå i mig att det förhåller sig så. Jag tror
            inte att kammarens ledamöter kan förklara detta för någon skattskyldig.
            Detta är omöjligt. Det är ett klassiskt politikerbeslut som aldrig
            borde komma upp i kammaren. Det lämpar sig utmärkt för att raljera
            med i TV-program som Glashuset,
          </note>
          <note>
            Apropå osv. Man har åstadkommit ett hotchpotch.
          </note>
          <note>
            Detta är bestämmelser som klart strider mot varandra. Vi hade
            sluppit en sådan oformlig lagstiftning om man hade låtit bli att
            laga saker som inte var sönder och om man låtit bli att slå sönder
            ett väl fungerande postverk. Man borde inte ha börjat med marknadsexperimenten
            och bolagiserat
          </note>
          <note>
            Posten. Nu har man ställt till det för sig.
          </note>
          <note>
            Fru talman! Jag drar över någon sekund bara. Det första jag kommer
            att göra om vi blir medlem i
          </note>
          <note>
            EU -- vilket jag inte hoppas -- blir att anmäla svenska staten
            för EU-domstolen för att den har bestämmelser som strider mot
            den rättsordning som finns i EU. Det har Sverige med dessa rättsregler.
            Man tar de facto ut moms på frimärken fast det står i lagen att
            man inte gör det.
          </note>
          <note type="speaker">
            Anf. 3 KARL-GÖSTA SVENSON (m):
          </note>
          <note>
            Fru talman! Jag kan svara Lars Bäckström direkt.
          </note>
          <note>
            Det här beslutet strider inte mot EG:s bestämmelser. Jag välkomnar
            ett överklagande till
          </note>
          <note>
            EU-domstolen. Jag garanterar att herr Bäckström kommer att förlora
            där.
          </note>
          <note>
            Vi har ju redan haft bolagiseringsdebatten.
          </note>
          <note>
            Riksdagen har beslutat att bolagisera Posten. Den debatten kan
            vi bortse ifrån nu. Riksdagen har samtidigt bestämt att den vill
            ha en mervärdesskatt på 12 % och begärt att regeringen skall återkomma
            med ett förslag om detta. Den frågan har vi diskuterat i skatteutskottet,
            och det är den frågan som det skall beslutas om i dag i Sveriges
            riksdag.
          </note>
          <note>
            Posten har själv begärt att få bli bolagiserad. Det innebär att
            Posten automatiskt blir momsskyldig.
          </note>
          <note>
            Man skall betala full moms. Riksdagsmajoriteten tyckte att det
            var för mycket att införa en mervärdesskatt på 25 %. Därför krävde
            man att den skulle vara 12 %. Det förslaget kommer nu från regeringen.
            Regeringen har uppfyllt de krav som riksdagen har ställt på regeringen
            i det avseendet.
          </note>
          <note>
            Staten förlorar inte alls på att införa en mervärdesskatt på
            12 %. Jag hade varit glad om jag hade kunnat säga att det inte
            innebär någon kostnadsfördyring för konsumenterna, men tyvärr
            kan jag inte säga det, herr Bäckström. Skatten innebär en kostnadsfördyring
            på 5--7 % för konsumenterna.
          </note>
          <note>
            Efter den debatt som har varit i skatteutskottet och den hearing
            vi har haft har vi tillgodosett vissa krav från marknaden. Av
            praktiska skäl tar vi ut skatt även på utlandsbrev. Det är annars
            en form av exporttjänst och borde inte momsbeläggas. Vi har jämfört
            detta med vad den dåvarande socialdemokratiska regeringen gjorde
            när det gällde teletjänster. I samband med skatteomläggningen
            och den breddade momsbasen gjorde man på motsvarande sätt. Av
            praktiska skäl har vi valt att göra på samma sätt med utlandsbreven.
            Detta borde innebära att postbolagen inte tar ut skattehöjningen
            hos konsumenterna. Postbolagen gör ju en rationaliseringsvinst.
          </note>
          <note>
            Jag kan förstå att Bruno Poromaa och övriga socialdemokrater
            är litet frustrerade. De gick ju till mycket kraftigt anfall i
            skatteutskottet. De talade om att trafikutskottet borde yttra
            sig osv. Men sedan visar det sig att det inte finns någon motion
            från det socialdemokratiska partiet om att de vill riva upp det
            gamla beslutet. Det här resonemanget är ju ett slag i luften.
            Riksdagens beslut gäller. Det skall träda i kraft den 1 mars.
            Det finns ingen anledning att skicka det här betänkandet på remiss
            till trafikutskottet. Det här betänkandet berör en ren skattefråga.
          </note>
          <note>
            Vi har gjort två förändringar. Vi har sett till att medlemsbladen
            blir skattefria även i fortsättningen. Med det system som vi föreslår
            i betänkandet kommer momsen på portot inte att innebära någon
            kostnadsfördyring för medlemsföretagen. Vi föreslår detta i samråd
            med
          </note>
          <note>
            Socialdemokraterna. Det sker efter det att tre motioner om detta
            lagts. Det är en moderat och två socialdemokratiska motioner.
            Sedan gör vi en ändring till. Av praktiska skäl, som jag nämnde
            nyss, inför vi beskattning på utlandsbreven.
          </note>
          <note>
            Det finns inte någon som helst anledning att trafikutskottet
            skall yttra sig om tekniska skattefrågor. De berör enbart skatteutskottet,
            och de skall behandlas där. Detta har ingenting med bolagiseringen
            att göra. Riksdagen har fått de krav som den ställde på regeringen
            uppfyllda.
          </note>
          <note>
            Skatteutskottet har också ställt upp på de kraven.
          </note>
          <note>
            Trafikutskottet har fått samma krav tillgodosedda när det gäller
            medlemstidningarna och att det skall fungera på ett bra sätt.
          </note>
          <note>
            Herrar Poromaa och Bäckström, jag är övertygad om att marknaden
            klarar av detta.
          </note>
          <note>
            Riksskatteverket och de aktuella företag som finns på marknaden
            kommer att hitta en bra lösning för att verifiera mervärdesskattens
            del av portopriset.
          </note>
          <note>
            Man får inte tumma på den viktiga regel som mervärdesskattesystemet
            innebär, nämligen att den som säljer en vara eller tjänst är skyldig
            att fakturera hur mycket den varan eller tjänsten kostar och tala
            om hur stor andel av priset som är mervärdesskatt. Det skall köparen
            ha som underlag för sitt momsavdrag.
          </note>
          <note>
            Det grundläggande i hela systemet med mervärdesskatten är att
            ha det på det viset. Då kan det ibland uppstå några praktiska
            olägenheter. Det var Posten naturligtvis medveten om när de ansökte
            om bolagisering. De har sett dessa effekter, men de såg ändå fördelarna
            med bolagiseringen. En riksdagsmajoritet har ju också ansett att
            vi borde genomföra den.
          </note>
          <note>
            Fru talman! Jag vill sluta med att yrka bifall till hemställan
            i utskottets betänkande.
          </note>
          <note type="speaker">
            Anf. 4 LARS BÄCKSTRÖM (v) replik:
          </note>
          <note>
            Fru talman! Låt mig först ta upp kostnadsfrågan.
          </note>
          <note>
            Det blir naturligtvis en fördyring för konsumenten.
          </note>
          <note>
            Det är alldeles riktigt. För mig, som är en flitig brevskrivare,
            blir det en fördyring.
          </note>
          <note>
            Däremot hävdar jag att staten inte kommer att tjäna på denna
            skatt eftersom bolagsposten kommer att göra momsavdrag. Nettot
            för samhället blir negativt. Det blir även negativt för Sveriges
            brevskrivare.
          </note>
          <note>
            Företagen påverkas över huvud taget inte, eftersom de drar av
            kostnaden. Det är alltså negativt för brevskrivarna och för ekonomin
            men positivt för Posten i denna del.
          </note>
          <note>
            Vidare, Karl-Gösta Svenson, står det uttryckligen i förslaget
            till mervärdesskattelag 8 § punkt 7 att brevbefordran skall vara
            undantagen från mervärdesskatt. Men i punkten 8 föreslås att frimärken
            skall vara undantagna från mervärdesskatt. Det är detta förslag
            som gör att det som ni säger är ''hotchpotch'' och rappakalja.
          </note>
          <note>
            De facto, Karl-Gösta Svenson: När betalar jag, som är en flitig
            brevskrivare, min mervärdesskatt?
          </note>
          <note>
            Det är ingen mervärdesskatt på frimärken. När jag har köpt ett
            frimärke och satt det på ett kuvert med brevet i samt lagt kuvertet
            på postlådan har jag, plötsligt -- simsalabim -- betalat mervärdesskatt.
          </note>
          <note>
            Detta är en så oerhört knepig filosofisk tanke att den lämpar
            sig bättre för ett TV-program än för kammardebatter. Det är ''hotchpotch'',
            ett problem som ni har ställt till för er själva. Nu står ni där,
            men det hade varit enkelt att låta bli att försöka laga något
            som inte är sönder, dvs. att avstå från att slopa brevmonopolet
            och från att införa marknadslösningar där de inte hör hemma.
          </note>
          <note>
            Fru talman! Om det finns någon ytterligare taletid kvar, vill
            jag beträffande ''den enkla lösningen'' tala om vad man vidare
            tänker göra. Det är så fantastiskt att jag nästan saknar ord för
            det. Man tänker sig att Sveriges småföretagare skall stoppa tio
            brev i ett extra litet kuvert och skriva på dess utsida: Innehåller
            10 brev, så och så mycket i frimärken och erlagd moms från firma
            NN.
          </note>
          <note>
            Sveriges småföretagare skall ägna tid åt en sådan extremt byråkratisk
            åtgärd! Posten skall ta emot dessa kuvert, tömma dem och sortera
            in dem. Man tycks tro att Posten fortfarande jobbar så som den
            gjorde när jag var studerande och arbetade på
          </note>
          <note>
            Posten. Posten är numera ett rationellt företag, som har annat
            än maskiner. Nu skall vår
          </note>
          <note>
            ''förenklingsregering'' tvinga på den detta extremt byråkratiska
            system, därför att denna regering är så ytterligt nyliberal.
          </note>
          <note>
            Fru talman! Det finns inte ett enda land i EU som har ett liknande
            marknadsliberalt system som det som Sverige då skulle införa.
            Det blir en fruktansvärd sörja när man kombinerar extrem nyliberalism
            med EU-regler.
          </note>
          <note>
            Anf. 5 KARL-GÖSTA SVENSON (m)
          </note>
          <note>
            replik:
          </note>
          <note>
            Fru talman! Det finns inte ett uns av sanning i det som Lars
            Bäckström nyss uttalade. Bäckström håller sig inte till fakta.
          </note>
          <note>
            Först och främst gör staten inga förluster utan en vinst på att
            införa moms. För att ''break even'' skall
          </note>
          <note>
            Postens momskostnader för brevbefordran ligga på
          </note>
          <note>
            5--7 procentenheter. Det blir därför tyvärr en skattehöjning
            för konsumenten och därmed en skatteintäkt för statsverket. Det
            är så, herr
          </note>
          <note>
            Bäckström. Om vi däremot hade infört 25 %
          </note>
          <note>
            mervärdesskatt i stället för 12 %, skulle det ha blivit en skillnad
            på ett antal hundra miljoner i form av lägre intäkter.
          </note>
          <note>
            Frimärket är ju ett betalningsmedel. Tjänsten uppkommer först
            när jag lämnar över brevet, och då kan jag betala kontant, använda
            stämpel eller erlägga likvid på annat sätt. Det kommer att fungera.
            Det är löjligt att i Sveriges riksdag propagera på det sätt som
            Lars Bäckström gör. Det är ingen som tror på det som han säger.
            Vettiga människor klarar ut det här.
          </note>
          <note>
            Vi skall vidare inte diktera hur hanteringen skall utformas och
            hur inköpen skall verifieras. Det kommer marknaden att sköta,
            och det gör den i anslutning till de lagar som finns. Gud bevare
            oss för att vi i Sveriges riksdag skulle detaljstyra i enlighet
            med det som Lars Bäckström talar om! Vi har utformat det betänkande
            som skatteutskottet avgivit för att det skall bli ordning och
            reda. Jag är övertygad om att Riksskatteverket klarar ut detta
            tillsammans med marknaden.
          </note>
          <note type="speaker">
            Anf. 6 LARS BÄCKSTRÖM (v) replik:
          </note>
          <note>
            Fru talman! Jag raljerar över detta därför att det är värt att
            raljera över, Karl-Gösta Svenson. Bra och sakligt underbyggda
            beslut kan man diskutera sakligt, men i detta fall har ni misskött
            beredningen. Ni har inte utrett frågan till fyllest, och därför
            har ni hamnat i detta läge. Det är ett faktum att det i förslaget
            till mervärdesskattelag § 8
          </note>
          <note>
            stadgas att frimärke är undantaget från mervärdesskatt. När,
            Karl-Gösta Svenson, betalar jag som brevskrivare min mervärdesskatt,
            om det inte sker när jag köper frimärket?
          </note>
          <note>
            Finland har bett att få ta ut moms på frimärken, men EU har uttryckligen
            uttalat att man inte tillåter det. Karl-Gösta Svenson säger att
            frimärke är ett betalningsmedel. Det är det inte. Kontrollera
            med
          </note>
          <note>
            Riksbanken, med Posten eller med vem som helst!
          </note>
          <note>
            Frimärke är ej ett erkänt betalningsmedel i Sverige, däremot
            i vissa länder i EU. Här har vi ett av felen i handläggningen.
          </note>
          <note>
            Vad gäller att marknaden kommer att sköta detta vill jag säga
            att det är ert stora fel att ni låter marknaden sköta allting.
            Vi hade ett system som fungerade bra. Det var kanske inte alldeles
            utmärkt på alla punkter, men det fungerade bra. Ni har nu kommit
            fram till ett system vars regler inte står i överensstämmelse
            med de lagbestämmelser som kommer att tillämpas. Det är inte bra
            att ha en sådan riksdag som fattar sådana beslut. Riksdagen skall
            fatta enkla och tolkningsbara beslut i lagstiftningsärenden.
          </note>
          <note>
            Jag är konservativ i synen på lagstiftning och menar inte att
            marknaden får klara det som lagstiftaren inte klarar. Det är synd
            att ni moderater inte är lika konservativa i synen på rättstillämpningen.
          </note>
          <note>
            De enda länder som såvitt jag vet har system som påminner om
            det föreslagna är Malaysia och
          </note>
          <note>
            Sydkorea. Det är säkert på många sätt utmärkta länder, men de
            har inte EU-lagstiftningen att ta hänsyn till, vilket ni moderater
            tvingas göra.
          </note>
          <note>
            EU-lagstiftningen och vår egen lagstiftning säger att det inte
            utgår mervärdesskatt på frimärken.
          </note>
          <note>
            Förklara för mig: När betalar Bäckström och andra brevskrivare
            sin mervärdesskatt på brevbefordran, om det inte sker vid det
            tillfälle när jag köper frimärket? Sedan betalar jag ju inte ut
            några ytterligare pengar.
          </note>
          <note>
            Karl-Gösta Svenson kan möjligen har en poäng i att det är svårt
            att räkna ut hur statsfinanserna påverkas. Men svara då på två
            frågor: Hur mycket får vi in till staten på brevmomsen, och hur
            stora kommer AB Postens momsavdrag att vara? Då får vi två siffror
            som vi kan jämföra.
          </note>
          <note>
            Anf. 7 KARL-GÖSTA SVENSON (m)
          </note>
          <note>
            replik:
          </note>
          <note>
            Fru talman! Vi får in brutto ca 1 miljard i moms, och den avdragsgilla
            momsen uppgår till i runt tal
          </note>
          <note>
            500 miljoner.
          </note>
          <note>
            Det är bra att Lars Bäckström medger att han raljerar här i kammaren.
            Jag tycker dock inte att man skall raljera här i Sveriges riksdag.
          </note>
          <note>
            Jag sade inte, herr Bäckström, att marknaden skall klara detta.
            Jag sade att den skall göra det i enlighet med de bestämmelser
            som finns. Den skall följa mervärdesskattelagen, och därför vet
            jag att den kan hantera detta. Det innebär att det skall finnas
            en faktura från Posten, som skall ligga till grund för företagens
            avdragsgilla mervärdesskatt. Det hela kommer att lösa sig på ett
            bra sätt. Men det är inte speciellt bra att föra diskussionen
            om hur detta skall skötas i en hearing i skatteutskottet. Jag
            förutsätter att man sköter detta på ett mycket bättre sätt mellan
            Riksskatteverket och aktörerna på marknaden.
          </note>
          <note>
            Jag förstår att Socialdemokraterna och i det här fallet Vänstern
            inte vill förändra och förnya i detta avseende. Ni vill inte se
            en utveckling där det finns andra aktörer på marknaden som driver
            postverksamhet och som betalar mervärdesskattemedel. Det förekommer
            i dag en konkurrenssnedvridning, som skall åtgärdas på detta sätt.
            Posten, statens eget företag, vill själv för att kunna konkurrera
            på lika villkor ha denna ordning, och riksdagen ställer sig bakom
            den.
          </note>
          <note>
            Frimärken är i mervärdesskattelagens mening ett betalningsmedel.
            Herr Bäckström skall på sitt brevkuvert redovisa att han har betalt
            den avgift som tas ut för att transportera brevet till en viss
            adress i Sverige eller i utlandet. I den summa som
          </note>
          <note>
            Posten eller något annat företag bestämmer att prestationen skall
            kosta ingår, om riksdagen beslutar så i dag, efter den 1 mars
            mervärdesskatt med brutto 12 % eller 10,7 % av det värde som anges
            på brevet.
          </note>
          <note>
            Det är enkelt ur den synpunkten. Vi har minimerat de byråkratiska
            effekterna för näringslivet genom att lägga fram ett praktiskt
            förslag om att även de brev som går till utlandet skall beskattas.
          </note>
          <note type="speaker">
            Anf. 8 BRUNO POROMAA (s):
          </note>
          <note>
            Fru talman! K-G Svenson tror tydligen att jag inte vet vad riksdagen
            har fattat för beslut. Jag vet faktiskt att riksdagen har fattat
            beslut om att övergå till den form som man har i Sydkorea och
            i
          </note>
          <note>
            Indonesien -- eller vilket av de fjärran belägna länderna Lars
            Bäckström nu talade om.
          </note>
          <note>
            Jag har riktat kritik mot regeringens och utskottsmajoritetens
            handläggning av denna fråga.
          </note>
          <note>
            Det gäller både trafikutskottet och sedermera skatteutskottet.
          </note>
          <note>
            K-G Svenson försvarar sig med att tala om att det inte förelåg
            någon motion om att man skall riva upp beslutet. Det är riktigt.
            Men vi hade en hearing, och under hela denna hearing framkom det
            att det bara var postala frågor som diskuterades där.
          </note>
          <note>
            Följaktligen skulle man ha givit möjlighet för trafikutskottet
            att lägga fram sina synpunkter. u vet ingen om vad som gäller.
            Jag var nere på postkontoret i går eftermiddag för att köpa frimärken.
            Jag blev upplyst om att personalen inte vet vad som kommer att
            gälla om 300 timmar. Det är faktiskt inte mer än tolv dagar tills
            de nya bestämmelserna träder i kraft -- omräknat i timmar är det
            300. Fortfarande vet inte personalen på
          </note>
          <note>
            Posten vad som kommer att gälla efter den 1 mars.
          </note>
          <note>
            Jag tycker att man skulle ha rätat ut alla frågetecken långt
            innan propositionen om ändring av Postens verksamhetsform lades
            fram. De frågetecknen skulle man ha rätat ut, speciellt eftersom
            man inte har erfarenheter från något annat land att luta sig emot.
          </note>
          <note>
            Nu väntar finnarna på att ta våra erfarenheter i besittning --
            om de över huvud taget skall ändra verksamhetsformen.
          </note>
          <note>
            K-G Svenson sade inte huruvida han ärligt och uppriktigt kan
            svara ja på min fråga om huruvida han tycker att detta ärende
            har handlagts på ett godtagbart sätt.
          </note>
          <note type="speaker">
            Anf. 9 KARL-GÖSTA SVENSON (m):
          </note>
          <note>
            Fru talman! Sett ur skatteutskottets synpunkt kan jag svara ett
            entydigt ''ja'' på den frågan, Bruno
          </note>
          <note>
            Poromaa.
          </note>
          <note>
            Jag förstår inte varför Bruno Poromaa återgår till bolagiseringen
            stup i ett. Riksdagen har fattat det beslutet. Socialdemokraterna
            har ingen motion om att riva upp det. Det ligger fast. Det är
            precis samma sak som med arbetslöshetsförsäkringen och mycket
            annat. Ni går ut hårt i debatter, men när det kommer till kritan
            river ni inte upp de beslut som regeringen har fått igenom i riksdagen
            utan låter dem ligga fast.
          </note>
          <note>
            Man tar upp förhållandena i Malaysia och något annat land. Hur
            det är där fick ni reda på av Ulf
          </note>
          <note>
            Dahlsten vid hearingen, men han sade också mycket annat. Han
            sade att samma sak är på gång när det gäller posten i Europa.
            Man möter en utveckling och nya möjligheter även i Europa, och
            då är det bra att vi har inlett avregleringen.
          </note>
          <note>
            Det är självklart att personalen på postkontoret inte vet hur
            det skall vara den 1 mars. Beslutet om huruvida momsen skall vara
            25 % eller 12 % är ju inte fattat ännu! Utan att vi behöver fatta
            något beslut i skatteutskottet eller i riksdagen är det 25 %
          </note>
          <note>
            mervärdesskatt på brevbefordran efter den 1 mars.
          </note>
          <note>
            Det borde Bruno Poromaa känna till. Det vet man naturligtvis
            om på Posten också, men man vet samtidigt att vi i dag skall fatta
            ett beslut om att sänka den skattesatsen till 12 %. Det är inga
            problem alls. När beslutet är fattat vet man vad som gäller den
            första mars, men det är självklart att personalen dagen innan
            beslutet fattas inte kan svara på om momsen skall vara 25 eller
            12 %.
          </note>
          <note type="speaker">
            Anf. 10 BRUNO POROMAA (s):
          </note>
          <note>
            Fru talman! Ännu en gång vill jag säga att jag vet vilka beslut
            riksdagen har fattat. Det behöver inte
          </note>
          <note>
            K-G Svenson upplysa mig om. Jag vill ändå fråga varför vi skall
            ha en så hög hastighet på avregleringen. Ingen avreglering har
            varit lyckosam. Det vet K-G Svenson mycket väl.
          </note>
          <note>
            Taxichaufförerna slåss på Arlanda och valutaavregleringen har
            varit mindre lyckosam.
          </note>
          <note>
            Personligen lider jag väldigt mycket av avregleringen av flyget.
            Den tvingar mig att vistas i
          </note>
          <note>
            Stockholm en eller två nätter mer än tidigare i veckan på grund
            av de försämrade flygförbindelserna. Jag lider också av de fördyringar
            som vi har åsamkats på grund av avregleringen.
          </note>
          <note>
            Därför ser jag framtiden an med fasa vad gäller
          </note>
          <note>
            Posten. Posten har fungerat på ett mycket tillfredsställande
            sätt, men det vet tyvärr ingen bland personalen nu. Om K-G Svenson
            hade varit anställd inom Posten i stället för inom skattemyndigheten
            hade han kanske kunnat vara rådgivare och sagt vad som skall komma
            att hända i framtiden.
          </note>
          <note type="speaker">
            Anf. 11 KARL-GÖSTA SVENSON (m):
          </note>
          <note>
            Fru talman! I dag behandlar vi en mervärdesskattefråga. Det gäller
            moms på porto.
          </note>
          <note>
            Det har inte direkt med bolagisering eller avreglering att göra.
            Den frågan är i första hand en fråga för trafikutskottet. Den
            debatten får man ta där, Bruno Poromaa. Vi kan naturligtvis ta
            en debatt om avreglering i allmänhet, men i dag gäller det huruvida
            vi skall ha 12 eller 25 %
          </note>
          <note>
            mervärdesskatt på brevporto. Det är det beslutet som skall fattas
            i dag.
          </note>
          <note>
            Jag upprepar att man från socialdemokraternas sida inte har lagt
            fram någon motion om att riva upp beslutet om avreglering. Att
            bakvägen försöka riva upp förslaget och diskutera bolagiseringen
            är något av ett slag i luften.
          </note>
          <note type="speaker">
            Anf. 12 LARS BÄCKSTRÖM (v):
          </note>
          <note>
            Fru talman! Jag upprepar nu vad Karl-Gösta
          </note>
          <note>
            Svenson sade så att det blir tydligt i protokollet:
          </note>
          <note>
            Aktiebolaget Posten kommer att dra av 500
          </note>
          <note>
            miljoner i mervärdesskatt. Samhället får in 1 000
          </note>
          <note>
            miljoner. Nettot blir alltså 500 miljoner. Var det så
          </note>
          <note>
            Karl-Gösta Svenson sade? Om detta är korrekt hade jag fel, fru
            talman, när jag misstänkte att staten skulle förlora på förslaget.
            Vi får kontrollera detta senare, men nu har vi klara uppgifter.
            Jag tackar för det.
          </note>
          <note>
            Det problem jag tar upp, Karl-Gösta Svenson, är den renodlade
            skattetekniska frågan. Riksdagen slopar punkt sju i åttonde paragrafen
            och behåller punkt åtta. Det är det som är den legala juridiska
            knäckfrågan. Man behåller momsfrihet för frimärken.
          </note>
          <note>
            Karl-Gösta Svenson säger att frimärken är ett betalningsmedel.
            Det är det inte, bl.a. av den orsaken att vem som helst i detta
            land äger rätt att ge ut frimärken till följd av de beslut som
            regeringen har lyckats driva igenom i riksdagen.
          </note>
          <note>
            Enligt Karl-Gösta Svenson finns det alltså en frihet för vem
            som helst som har lust att ge ut betalningsmedel i detta rike.
            Det kan inte Karl-
          </note>
          <note>
            Gösta Svenson mena. Det kan inte vara möjligt att han har denna
            ståndpunkt.
          </note>
          <note>
            Min huvudståndpunkt i denna debatt är att man inte kan ha två
            sinsemellan motstridiga regler. Man får bestämma sig för den ena
            varianten. Antingen är det mervärdesskatt på breven eller inte.
          </note>
          <note>
            Privatkunders enda sätt att betala denna skatt är att köpa frimärken.
            Då kan man inte ha en paragraf i lagen som säger att det inte
            utgår någon mervärdesskatt på frimärken. Det blir tyvärr möjligt
            att raljera med detta förslag. Min poäng är att man inte kan ha
            en sådan lagstiftning i längden.
          </note>
          <note>
            Det är synd att Karl-Gösta Svenson inte inser detta.
          </note>
          <note>
            Ni säger att man måste se tiden an och skapa nya lösningar. Nej,
            inte alltid, Karl-Gösta Svenson.
          </note>
          <note>
            Jag skall avsluta inlägget med att läsa ur en bok som jag brukar
            läsa: Offentliga inrättningar och verk, ehuru i högsta grad nyttiga
            för ett stort samhälle, är likaväl av den naturen att de aldrig
            kan betala sig och gå med vinst för en enskild eller för ett litet
            antal enskilda.
          </note>
          <note>
            Till denna gemensamma sektor hör, enligt Adam
          </note>
          <note>
            Smith, utbildning och transportväsende.
          </note>
          <note>
            Brevbefordran hör till transportväsendet. Även
          </note>
          <note>
            Adam Smith insåg i ''Nationernas välstånd'' från
          </note>
          <note>
            1776 att man inte skulle privatisera och skapa marknadslösningar
            på vissa områden. Men det inser inte denna regering och Karl-Gösta
            Svenson.
          </note>
          <note type="speaker">
            Anf. 13 KARL-GÖSTA SVENSON (m):
          </note>
          <note>
            Fru talman! Jag har fått en uppgift om att omsättningen är ca
            10 miljarder. Med utgångspunkt från det har jag räknat fram att
            det rör sig om cirka en miljard och att den ingående momsen skulle
            kunna beräknas till 500 miljoner.
          </note>
          <note>
            Jag fick sifferuppgifterna hastigt i dag, men vi kan kontrollera
            dem efteråt. Jag kan begära att utredningstjänsten verifierar
            dem. Men detta är alltså den uppgift jag kan lämna nu. Utifrån
            dessa siffror har jag själv räknat ut att ''break even'' ligger
            på mellan fem och sju procentenheter.
          </note>
          <note>
            När man skickar ett brev får man betala en portoavgift eller
            en transportavgift, beroende på hur man vill rubricera den. Den
            som vidarebefordrar brevet tar betalt för det. Eftersom vi nu
            inte kommer att ha något postverk utan ett bolag, betraktas det
            som näringsverksamhet. All näringsverksamhet, med vissa undantag,
            är mervärdesskattepliktig enligt huvudregeln i den mervärdesskattelag
            som funnits sedan gammalt, framför allt efter det att vi i samband
            med skatteomläggningen breddade basen.
          </note>
          <note>
            När Lars Bäckström går till posten får han betala för detta.
            Då tjänsten har blivit utförd skall mervärdesskatten redovisas.
            Så enkelt är det. Som betalningsmedel för att skicka brev använder
            vi en form av märken, som i det här fallet kan kallas frimärken.
            De används också i det övriga Europa.
          </note>
          <note>
            Jag får sätta på så många frimärken som krävs för att skicka
            brevet enligt de statuter som Posten eller andra företag har ställt
            upp. I det beloppet ingår mervärdesskatt.
          </note>
          <note>
            Jag ser inte några som helst problem med detta.
          </note>
          <note>
            Det finns ingen anledning att stå här i kammaren och raljera.
            Det är en aning barnsligt, och det är inte värdigt en riksdagsledamot
            att stå i sin bänk och göra så.
          </note>
          <note>
            Jag gillar Lars Bäckström, men det här är långt under lågvattenmärket.
          </note>
          <note type="speaker">
            Anf. 14 LARS BÄCKSTRÖM (v):
          </note>
          <note>
            Fru talman! Det är också långt under lågvattenmärket att ha en
            motsägelsefull lagstiftning, Karl-Gösta Svenson! Enligt 8 §
          </note>
          <note>
            mom. 7 utgår mervärdesskatt. Enligt följande paragraf utgår ingen
            mervärdesskatt. Det är det som är problemet.
          </note>
          <note>
            Det är faktiskt bara privatpersoner som kommer att betala en
            mervärdesskatt. Min fråga är: Enligt lagen finns det ingen mervärdesskatt
            på frimärken, och enligt lagen är det bara privatpersoner som
            kommer att leverera mervärdesskatt till samhället.
          </note>
          <note>
            Men hur skall den betalas?
          </note>
          <note>
            Min poäng är att ni borde ha system i ert eget system. I pjäsen
            om Hamlet fälldes kommentaren att det i alla fall är system i
            galenskapen. Man kan ha vilken åsikt som helst om Posten skall
            vara ett bolag eller inte och om man skall ha konkurrens eller
            inte, men lagstiftningen skall vara sammanhållen. Det är det som
            regeringen har misslyckats med.
          </note>
          <note>
            Man kan kalla det att raljera, men det är faktiskt värt att kritisera,
            Karl-Gösta Svenson! Jag respekterar och tycker om Karl-Gösta Svenson,
            men jag tycker inte om att det inte finns system i lagstiftningen.
            Jag är konservativ i den meningen, och det är jag stolt över.
            Jag tycker att vi skall ha en strikt lagstiftning i detta land.
          </note>
          <note>
            Grundorsaken till ert problem är EU-
          </note>
          <note>
            anpassningen. Välj endera sättet, Karl-Gösta
          </note>
          <note>
            Svenson! Lägg mervärdesskatt på frimärkena eller ta bort den!
            Så blir det konsekvent.
          </note>
          <note>
            Nu avslutar vi debatten och avvaktar den praktiska lösningen.
            Den kommer nog att ordnas, men den kommer inte att stämma överens
            med lagens bokstav, ej heller med dess anda.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 9 §.)
          </note>
          <note>
            6 § Kompensation för viss dieseloljeskatt
          </note>
          <note>
            Föredrogs
          </note>
          <note>
            skatteutskottets betänkande
          </note>
          <note>
            1993/94:SkU26 Kompensation för viss dieseloljeskatt. (prop. 1993/94:119)
          </note>
          <note>
            Kammaren biföll utskottets hemställan om att betänkandet skulle
            avgöras efter endast en bordläggning.
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 9 §.)
          </note>
          <note>
            7 § Målsägandebiträde m.m.
          </note>
          <note>
            Föredrogs
          </note>
          <note>
            justitieutskottets betänkande
          </note>
          <note>
            1993/94:JuU12 Målsägandebiträde m.m. (prop.
          </note>
          <note>
            1993/94:100 bil. 19)
          </note>
          <note type="speaker">
            Anf. 15 SIGRID BOLKÉUS (s):
          </note>
          <note>
            Fru talman! I detta betänkande föreslås att rätten till målsägandebiträde
            utvidgas, så att ett målsägandebiträde skall kunna förordnas i
            samtliga mål om fängelse kan följa på brottet. Stor hänsyn skall
            tas till personliga förhållanden och andra omständigheter, och
            det skall finnas starkt behov av biträde.
          </note>
          <note>
            Vi socialdemokrater tycker att denna utvidgning är rimlig och
            angelägen.
          </note>
          <note>
            När det gäller rättshjälp i mål som skall behandlas utomlands
            har praxis varit synnerligen restriktiv.
          </note>
          <note>
            Nu föreslås i 8 § i rättshjälpslagen att rättshjälp får beviljas
            en rättssökande som är bosatt här, om saken gäller ett brott mot
            honom eller henne som motsvarar brott enligt 6 kap. i brottsbalken,
            alltså sexuella brott, eller om det finns särskilda skäl för rättshjälp.
          </note>
          <note>
            I utskottet råder total enighet om att de som råkat ut för sexualbrott
            utomlands måste få möjlighet till hjälp. Vi har inte heller velat
            peka ut vilka andra skäl som kan komma i fråga. Detta har jag
            ställt upp på. Men jag vill säga att Rättshjälpsnämnden, där jag
            är ledamot, kommer att hamna i svåra gränsdragningsproblem när
            man nu tänjer på paragrafen genom att formulera om den utan att
            samtidigt säga vad man avser med ändringen.
          </note>
          <note>
            Med tiden kommer dock en praxis att utarbetas som vägledning.
            Den kommer att bli mycket restriktiv, om man ser till vad statsrådet
            anser att det skall få kosta. Hur har regeringen räknat?
          </note>
          <note>
            Kostnadsökningen uppskattas till mellan 0,5 och 1
          </note>
          <note>
            miljoner kronor för rättsligt bistånd till brottsoffer utomlands.
          </note>
          <note>
            Hjälpen för den som beviljas rättshjälp skall bestå av resa,
            uppehälle och allt som hör till kostnaden för inställelse vid
            en utländsk domstol. Som huvudregel skall gälla att biträdet driver
            ärendet från Sverige och uppdrar åt någon jurist på platsen att
            utföra det arbete som erfordras i samband med rättegång eller
            annan inkallelse. Platsombudet skall också vid behov ersätta den
            svenska advokaten.
          </note>
          <note>
            De ärenden som Rättshjälpsmyndigheten handlägger avseende familjemål
            utomlands kostar sällan under 100 000 kr, oftast omkring 250 000
            kr.
          </note>
          <note>
            Föräldrarna till en flicka som råkade ut för en våldtäkt i Grekland
            betalade sammanlagt över
          </note>
          <note>
            70 000 kr bara för dotterns inställelsekostnad. Tänk då om våldtäkter
            begås i Sydamerika eller i
          </note>
          <note>
            Ostasien!
          </note>
          <note>
            I länder där våldtäkter inte ses som ett allvarligt brott brukar
            det vara svårt att få fram sanningen, och utredningskostnaderna
            blir höga. Till detta kommer tolkkostnader och översättningar.
          </note>
          <note>
            Dessutom är kostnaderna för juridiska förfaranden i andra länder
            generellt mycket stora. Vi tycker att timkostnadsnormen på 910
            kr per timme är hög för en advokat som driver fallet i Sverige,
            men det är det inte om man jämför med många andra länder.
          </note>
          <note>
            Hur många brottsoffer utomlands tror Ingbritt
          </note>
          <note>
            Irhammar kan få rättshjälp för 0,5-1 miljoner kronor, när familjemål,
            som t.ex. underhållsbidrag och vårdnad av barn, kostar ca 250
            00 kr?
          </note>
          <note>
            Detta förslag väcker förhoppningar, som inte kan infrias med
            de medel som står till buds. Var säkra på att vi som fattar beslut
            kommer att finna starka skäl och behov i de flesta fall! Men vi
            har bara pengar till att bevilja en handfull av alla de ansökningar
            som vi behandlar.
          </note>
          <note>
            Varför lägger regeringen gång på gång förslag som helt saknar
            konsekvensanalyser?
          </note>
          <note>
            Utskottsmajoriteten avstyrkte regeringens förslag om att sänka
            inkomstgränsen till fyra basbelopp, eftersom det klart framstod
            vilka konsekvenserna skulle bli. I stället sade vi ja till att
            höja grundavgiften och tilläggsavgiften för den rättssökande.
          </note>
          <note>
            Vad blev resultaten av detta? I domstolarna sitter man i tio
            femton minuter och räknar ut återbetalningsskyldigheten. Det gick
            på nolltid innan vi kom med något så krångligt som att tilläggsavgiften
            inte bara skall beräknas på biträdets ersättning för arbete utan
            på samtliga rättshjälpskostnader, enligt 9 § andra stycket i rättshjälpslagen.
            Den bör dessutom i princip betalas allteftersom kostnaderna uppkommer.
          </note>
          <note>
            På Rättshjälpsmyndigheten, som fastställer de slutliga avgifterna
            och gör avräkning när ärendena avslutats, är man också kritisk
            till detta merarbete.
          </note>
          <note>
            Vi har inte hört någon som tror att vi har sparat genom att höja
            rättshjälpsavgifterna.
          </note>
          <note>
            Det värsta av allt är att vi verkar vara på väg tillbaka till
            den tid då det bara var de fattiga och de rika som hade ekonomiska
            möjligheter att till vara ta sin rätt. En ordentlig analys hade
            kunnat ge oss besked om följderna. Det fanns inte heller någon
            analys av vad resultatet kunde bli när alla, även socialbidragstagare,
            skall betala grundavgiften.
          </note>
          <note>
            Tidigare kunde advokater själva sätta avgiften till noll.
          </note>
          <note>
            Nu fördröjs dessa ärenden, eftersom många advokater skickar dem
            till Rättshjälpsmyndigheten för att handläggare där skall avgöra
            om rättshjälp skall beviljas och hur mycket rättssökande skall
            betala. Undra på att det blir rundgång och merarbete! Det förslaget
            skulle ge en besparing på
          </note>
          <note>
            6 miljoner kronor, trodde regeringen. Jag ser fram emot den dag
            då Rättshjälpsutredningen presenterar sitt arbete.
          </note>
          <note>
            Eftersom regeringen inte har gjort någon analys av vad ändringarna
            i 8 § rättshjälpslagen kommer att ge för följder, skall jag drista
            mig till ett försök. Att pengarna bara räcker till en handfull
            brottsoffer utomlands har jag redan sagt, likaså att
          </note>
          <note>
            Rättshjälpsmyndigheten och Rättshjälpsnämnden kommer att få svåra
            gränsdragningsproblem.
          </note>
          <note>
            Vi har också advokaterna. Redan i dag ansöker advokater om rättshjälp
            i utlandsärenden, något som det är lönlöst att söka om. De sätter
            sig in i ärendet och skriver en ansökan, som avslås av
          </note>
          <note>
            Rättshjälpsmyndigheten med klar motivering att rättshjälp inte
            kan beviljas enligt rättshjälpslagen.
          </note>
          <note>
            Ändå överklagas det till Rättshjälpsnämnden, där ärendet avslås
            av samma skäl.
          </note>
          <note>
            Nu kommer utlandsärendena att öka markant.
          </note>
          <note>
            Enligt den nya lagen skall rättshjälp kunna beviljas vid sexuella
            brott och när det finns särskilda skäl.
          </note>
          <note>
            Såväl klienten som advokaten kommer att hävda att just deras
            fall stöds av lagen. Brottsoffren som får avslag måste dock betala
            för det arbete som advokaten har lagt ned. Balanserna kommer att
            bli högre, ännu högre än vad de är i dag, och
          </note>
          <note>
            Rättshjälpsnämnden har redan nu så många extrasammanträden som
            de två föredragande och ledamöterna klarar av.
          </note>
          <note>
            Resultatet av det här förslaget kommer att bli att kringkostnaderna
            ökar och kan bli högre än den
          </note>
          <note>
            1/2 -- 1 miljon kronor som den direkta hjälpen till brottsoffren
            beräknas få kosta. Fru talman! jag skulle inte bli ledsen om det
            visade sig att jag har fel i min analys.
          </note>
          <note>
            I propositionen beräknas de förslag som regeringen lägger fram
            kosta 2 1/2 -- 3 miljoner kronor. I
          </note>
          <note>
            reservation 2 ifrågasätter vi kostnadsberäkningen.
          </note>
          <note>
            Vi kommer inte att yrka bifall till reservation 2, eftersom regeringen
            har gett förslag på finansiering i budgetpropositionen, vilket
            var vårt krav i reservationen.
          </note>
          <note>
            Det förslag i betänkandet som vi socialdemokrater motsätter oss
            är att målsägandebiträdets behörighet att tillvarata målsägandens
            intressen i fråga om skadestånd vidgas i de fall då skadeståndstalan
            har avskilts från brottmålet för att handläggas som ett enskilt
            mål enligt tvistemålsreglerna.
          </note>
          <note>
            I dag kan målsäganden i ett sådant fall ansöka om allmän rättshjälp
            för att få juridiskt biträde i skadeståndsmålet. Det är inte bara
            Lagrådet som anser att en obalans mellan parterna uppstår.
          </note>
          <note>
            Hovrätten över Skåne och Blekinge säger i remissyttrandet att
            det är olämpligt att prioritera skadeståndsfordringar beträffande
            vissa frågor om brott och att det är tillräckligt att målsäganden
            vid ett avskiljande har rätt till biträde enligt rättshjälpslagen.
          </note>
          <note>
            Vari består då obalansen? I brottmål har målsäganden hjälp av
            åklagaren och målsägandebiträdet, och svaranden har hjälp av en
            offentlig försvarare. Parterna är relativt jämställda, utom när
            det gäller kostnaderna för stödet. När brottmålet är avgjort har
            försvarsadvokaten fullgjort sitt uppdrag. Om svaranden är skyldig
            får han eller hon betala grundavgift och tilläggsavgift.
          </note>
          <note>
            Det är den s.k. återbetalningsskyldigheten.
          </note>
          <note>
            När skadeståndet tas upp som enskilt mål får målsäganden enligt
            regeringens förslag automatiskt med sig målsägarebiträdet utan
            kostnad, medan svaranden kan söka allmän rättshjälp, vilket det
            inte alls är säkert att han eller hon får. Av ekonomiska skäl
            kan svaranden helt avstå från att söka rättshjälp, eftersom egenavgifterna
            har höjts kraftigt.
          </note>
          <note>
            Lagrådet ifrågasätter om denna ordning är förenlig med den viktiga
            principen om likställighet mellan parterna i en rättegång. Jag
            anser, Ingbritt
          </note>
          <note>
            Irhammar, att det inte är rätt att med öppna ögon frångå målsättningen
            ''likhet inför lagen''.
          </note>
          <note>
            Fru talman! Jag yrkar bifall till reservation 1.
          </note>
          <note type="speaker">
            Anf. 16 INGBRITT IRHAMMAR (c):
          </note>
          <note>
            Fru talman! Enligt betänkandet skall målsägandebiträde, som Sigrid
            Bolkéus betonade, utöver vad som gäller i dag kunna förordnas
            i samtliga mål om brott enligt brottsbalken, om fängelse kan följa
            på brottet och om det med hänsyn till målsägandens personliga
            förhållanden och andra omständigheter kan antas att målsäganden
            har ett särskilt starkt behov av biträde.
          </note>
          <note>
            Målsägandebiträdets uppgifter skall, som framgår av betänkandet,
            kvarstå även om talan avskiljs för att handläggas som ett särskilt
            tvistemål. Det är bara i de fall som tvistemålet handläggs som
            ett s.k.
          </note>
          <note>
            småmål som bestämmelserna inte skall gälla.
          </note>
          <note>
            Målsägandebiträdets uppgifter skall också kvarstå när en fråga
            om enskilt anspråk överklagas till högre rätt. Målsägandebiträdet
            får också förordnas i högre rätt om åklagaren eller den tilltalade
            har överklagat domen i ansvarsdelen.
          </note>
          <note>
            I propositionen och i betänkandet föreslås också ändringar av
            reglerna om när allmän rättshjälp skall kunna beviljas i angelägenheter
            och fall som skall behandlas utanför Sveriges gränser. Också det
            tog
          </note>
          <note>
            Sigrid Bolkéus upp.
          </note>
          <note>
            Det skall nu inte längre krävas att det finns särskilda skäl
            för rättshjälp om den rättssökande är bosatt i Sverige och saken
            gäller ett mål om sexualbrott bl.a. utomlands.
          </note>
          <note>
            Förmånerna i dessa ärenden rörande sexualbrott utvidgas till
            att också gälla ersättning för resa och uppehälle. Svenska medborgare
            skall också kunna få ekonomiskt bistånd i anslutning till brottet,
            om de i utlandet har blivit utsatta för våldsbrott. De skall få
            bistånd så att de kan ta till vara på sin rätt.
          </note>
          <note>
            De här lagändringarna föreslås träda i kraft den 1
          </note>
          <note>
            april 1994.
          </note>
          <note>
            Bakgrunden till propositionsförslaget och betänkandet är motionskrav
            som faktiskt först väcktes hos oss i Centerpartiet i slutet av
            80-talet.
          </note>
          <note>
            Därefter följdes de av motionskrav också från
          </note>
          <note>
            Folkpartiet.
          </note>
          <note>
            Jag skrev min första motion i ärendet sedan jag på
          </note>
          <note>
            TV hade fått följa hur svenska flickor hade våldtagits utomlands.
            Man tog bl.a. upp ett fall om en svensk flicka som hade våldtagits
            i Italien. Hon fick inte alls det stöd och den hjälp som hon behövde.
            I programmet framhölls det att om hon hade varit en person som
            hade begått ett brott utomlands, t.ex. våldtäkt, så hade denna
            svenska medborgare fått juridisk hjälp.
          </note>
          <note>
            Jag ansåg att det här var alldeles barockt och felaktigt. Därav
            kom motionskravet, som sedan följdes upp och blev ett tillkännagivande.
            Det känns skönt att vi nu är överens om det här och att det sker
            förbättringar. Sigrid Bolkéus framförde att hon är oroad för hur
            många som skall kunna få del av den här rättshjälpen. Det är väldigt
            svårt att bedöma hur många som kommer att behöva hjälp.
          </note>
          <note>
            Jag tycker att det viktigaste är principen att man som brottsoffer
            kommer att kunna få hjälp, även om brottet har begåtts utomlands.
            Därför tycker jag också att det är viktigt att vi följer utvecklingen.
          </note>
          <note>
            Jag utgår ifrån att också regeringen kommer att göra det.
          </note>
          <note>
            Sigrid Bolkéus tog också upp problemet med besparingar på rättshjälpen.
            Jag vill påminna om att Socialdemokraterna och regeringspartierna
            faktiskt har varit överens om att det bör sparas på rättshjälpen.
            Det har bl.a. nämnts att vi skall spara
          </note>
          <note>
            40 miljoner kronor. Det är problematiskt att göra de här besparingarna
            eftersom de självfallet går ut över någon. Vi är dock överens
            om att besparingar skall göras.
          </note>
          <note>
            Det finns områden som vi behöver förbättra inom rättshjälpen,
            utöver det som tas upp i dagens betänkande. Jag vill bara påminna
            om att det finns motioner om rättshjälp vid bodelning, ett område
            där det i stort sett är omöjligt att få rättshjälp i dag.
          </note>
          <note>
            I motionerna betonas från såväl från
          </note>
          <note>
            Socialdemokraterna som från oss i Centern att man måste undersöka
            detta. Det tas, som sagt upp i ett annat betänkande.
          </note>
          <note>
            Som Sigrid Bolkéus sade kritiserar
          </note>
          <note>
            Socialdemokraterna delar av betänkandet. De kritiserar bl.a.
            att målsägandebiträdets uppgifter skall kvarstå i ett från brottmålet
            avskilt skadeståndsmål och i ett mål om skadestånd som överklagas
            till högre rätt. Ni säger att detta kommer att leda till en oacceptabel
            obalans mellan parterna i den del av processen som gäller omfattningen
            av den kompensation som skall tillkomma målsägande. Det är också
            rätt att Lagrådet har kritiserat förslaget på dessa områden.
          </note>
          <note>
            Ni säger att detta kommer att leda till en oacceptabel obalans
            mellan parterna i den del av processen som gäller omfattningen
            av den kompensation som skall tillkomma målsägande.
          </note>
          <note>
            Det är också rätt att Lagrådet har kritiserat förslaget på dessa
            områden.
          </note>
          <note>
            Men justitieministern och vi i utskottsmajoriteten framhåller
            följande. Det är angeläget att ta till vara alla möjligheter att
            stärka brottsoffrens ställning.
          </note>
          <note>
            Likaså är det angeläget att den som utsatts för brott verkligen
            får det stöd och den hjälp som denna behöver. Här finns behov
            av förbättringar. Det är ju enbart i mål där målsägande utsatts
            för allvarliga brott, sexuella brott eller våldsbrott eller där
            omständigheterna är sådana att målsägande har behov av särskilt
            stöd och särskild hjälp som målsägandebiträde förordnas. I dessa
            fall menar vi i majoriteten att det är rimligt att stödet även
            får omfatta skadeståndsanspråk i avskilda mål.
          </note>
          <note>
            Med de föreslagna ändringarna uppstår det visserligen vissa skillnader
            mellan parterna. Men skillnaderna finns redan. Målsägande får
            i dag kostnadsfritt målsägandebiträde när ett enskilt anspråk
            handläggs inom ramen för ett brottmål, medan den tilltalade kan
            bli återbetalningsskyldig för försvarskostnaderna. Den skillnad
            som uppstår mellan parterna är också av ekonomisk art och innebär
            inte att målsägande har starkare ställning än motparten i själva
            processen.
          </note>
          <note>
            Skillnader av ekonomisk art finns redan. De finns mellan två
            parter i tvistemål. Den ena parten kan ha allmän rättshjälp till
            en mycket låg avgift därför att hans eller hennes ekonomi är svag.
            Samtidigt får den som har god ekonomi inte rättshjälp, eller så
            får denna betala en mycket hög rättshjälpsavgift.
          </note>
          <note>
            Principen med skillnader finns redan.
          </note>
          <note>
            Vi från majoritetens sida betonar att målsägande fått ett behov
            av ett juridiskt biträde eller annat bistånd just på grund av
            att denna har blivit utsatt för brott. Vi menar att det motiverar
            den priviligierade form av bistånd som rätten till målsägandebiträde
            innebär.
          </note>
          <note>
            Fru talman! Jag yrkar bifall till utskottets hemställan i betänkandet.
          </note>
          <note type="speaker">
            Anf. 17 SIGRID BOLKÉUS (s):
          </note>
          <note>
            Fru talman! Jag skall ta upp kärnfrågan, nämligen obalansen.
            Det hela gäller principen om likhet inför lagen.
          </note>
          <note>
            De åtgärder som hittills vidtagits har som mål att brottsoffret
            skall ha samma möjlighet som den åtalade att hävda sin rätt. Det
            har väl aldrig varit tal om att pendeln skall slå över åt det
            andra hållet.
          </note>
          <note>
            Det är synnerligen märkligt när Ingbritt Irhammar hävdar att
            det redan är obalans av ekonomisk art i brottsmål. Det skulle
            rättfärdiga ett utökande av obalansen. Det är inte bara fråga
            om att det blir en ytterligare skillnad på de ekonomiska förutsättningarna.
            Det blir också en skillnad i det rättsliga förfarandet. Det är
            klart att målsägande har bättre förutsättningar än den åtalade
            om målsägande har ett juridiskt biträde. Ifrågasätter ni att Lagrådet
            har rätt i det fallet?
          </note>
          <note>
            Vidare sade Ingbritt Irhammar att utskottet har arbetat med motioner
            om brottsoffren osv. Om jag minns rätt ägde Italienfallet rum
            för tre fyra år sedan. Det var faktiskt under den socialdemokratiska
            regeringsperioden som brottsoffer verkligen kom i blickpunkten.
            Första gången frågan togs upp i en regeringsförklaring var
          </note>
          <note>
            1987. Då talades det om att ett brottsofferprogram skulle läggas
            fram. Brottsofferprogrammet kom sedan 1988. Det har legat till
            grund för de åtgärder som har vidtagits. Men med detta vill jag
            inte ha sagt att inte ni också är måna om brottsoffren. Jag tycker
            att vi är eniga om det. I propositionen hänvisas till de åtgärder
            som har vidtagits.
          </note>
          <note>
            Vidare nämnde Ingbritt Irhammar att vi har varit överens om besparingarna.
            Ja, det har vi varit. Vi är väl också överens om att den allmänna
            rättshjälpen inte får drabbas mer. Den är tillräckligt urholkad.
            De 779 miljoner som anslås i dag kan säkert användas betydligt
            bättre. Utredningen skall se över hur utrymmet kan användas. Men
            nu är det de svaga grupperna som har fått stå tillbaka.
          </note>
          <note type="speaker">
            Anf. 18 INGBRITT IRHAMMAR (c):
          </note>
          <note>
            Fru talman! Under den socialdemokratiska regeringstiden skedde
            vissa förbättringar när gäller åtgärder för att stödja, hjälpa
            och stärka brottsoffren. Dessa förbättringar skedde i huvudsak
            därför att oppositionen fick stöd av de socialdemokratiska riksdagsledamöterna
            i utskottet när det gällde att ge regeringen en mängd förslag
            till känna. Dessa förslag innebar att regeringen i sin tur tvingades
            att lägga fram förslag om förbättringar. Jag tänker exempelvis
            på skärpningen av besöksförbudet och på ökat stöd vad gäller målsägandebiträde.
            Förslagen i dagens betänkande grundar sig på tillkännagivandet
            som utskottet och riksdagen gjorde till regeringen under den socialdemokratiska
            regeringstiden våren 1991.
          </note>
          <note>
            Nuvarande regering har nu i ett samlat grepp lagt fram ett förslag
            på detta område.
          </note>
          <note>
            När det gäller stöd till brottsoffer utomlands var
          </note>
          <note>
            Centern först om att ensam ha en reservation om det. Vi ansåg
            det vara självklart att svenska brottsoffer utomlands borde få
            samma stöd som svenska gärningsmän som begår brott utomlands får.
            Det kan man gå tillbaka till gjorda reservationer för att se.
          </note>
          <note>
            Att vi nu kan åstadkomma förbättringar på det här området är
            alltså för mig väldigt tillfredsställande.
          </note>
          <note>
            Jag vill också framhålla att jag tycker att det var bra att socialdemokraterna
            i riksdagen under den socialdemokratiska regeringstiden gick emot
            sin egen regering och gav den regeringen till känna att det behövdes
            förbättringar.
          </note>
          <note>
            För övrigt tänker jag inte mer kommentera förslagen om förbättringar
            vad gäller målsägandebiträde. Jag tänker inte upprepa de förklaringar
            som jag redan en gång givit. De finns redogjorda såväl i betänkadet
            som i mitt anförande.
          </note>
          <note type="speaker">
            Anf. 19 SIGRID BOLKÉUS (s):
          </note>
          <note>
            Fru talman! Ingbritt Irhammar hänvisar till de reservationer
            som Centern gjorde i oppositionsställning. Jag kan påminna mig
            just den reservation som hon nämner; den fanns med i
          </note>
          <note>
            1990/91:JuU4 Utvidgad rätt till målsägandebiträde, m.m. Socialdemokraterna
            i utskottet gick mycket riktigt emot det förslaget. I regeringskansliet
            jobbades det mycket intensivt med frågan; man hade också en utfrågning.
            Men titta på reservationen, Ingbritt Irhammar! I den föreslår
            bl.a. ni i Centern att en snabb utredning skall tillsättas och
            att regeringen skall komma med förslag som ger brottsoffer utomlands
            samma möjlighet till hjälp som brottsoffer i Sverige.
          </note>
          <note>
            Jämför det förslag som i dag är framlagt med er reservation!
            Det är ett bra exempel på hur man kan göra en höna av en fjäder.
          </note>
          <note>
            Centern var mycket bra på att komma med förslag när ni satt i
            opposition. Kom igen i regeringsställning!
          </note>
          <note type="speaker">
            Anf. 20 INGBRITT IRHAMMAR (c):
          </note>
          <note>
            Fru talman! Jag ber Sigrid Bolkéus att gå tillbaka ytterligare
            några år i tiden vad gäller betänkanden.
          </note>
          <note>
            Hon skall då upptäcka att det finns betänkanden med enbart Centern
            som reservant på detta område.
          </note>
          <note>
            Det viktigaste är egentligen inte att träta om vem som gjorde
            vad och när det gjordes. Det viktigaste är att få förbättringar
            till stånd. Nuvarande regering har verkligen på allvar tagit itu
            med problemen att stärka och stödja brottsoffrens ställning. Men
            vi kan fortfarande upptäcka skillnader i vårt synsätt.
          </note>
          <note>
            Utskottet föreslår ytterligare förbättringar, förbättringar som
            socialdemokraterna reserverar sig emot. Det framgår av Socialdemokraternas
            reservation.
          </note>
          <note>
            Överläggningen var härmed avslutad.
          </note>
          <note>
            (Beslut fattades efter 9 §.)
          </note>
          <note>
            8 § Beredskapsbudget
          </note>
          <note>
            Föredrogs
          </note>
          <note>
            försvarsutskottets betänkande
          </note>
          <note>
            1993/94:FöU5 Beredskapsbudget (prop.
          </note>
          <note>
            1993/94:100 delvis).
          </note>
          <note>
            Talmannen konstaterade att ingen talare var anmäld.
          </note>
          <note>
            (Beslut fattades efter 9 §.)
          </note>
          <note>
            9 § Vissa sjukförsäkringsfrågor
          </note>
          <note>
            Föredrogs
          </note>
          <note>
            socialförsäkringsutskottets betänkande
          </note>
          <note>
            1993/94:SfU9 Vissa sjukförsäkringsfrågor (prop.
          </note>
          <note>
            1993/94:59 (delvis).
          </note>
          <note>
            Talmannen konstaterade att ingen talare var anmäld.
          </note>
          <note>
            Beslut
          </note>
          <note>
            FiU3 Riksdagens revisorers verksamhet under budgetåret 1992/93
            (redog. 1993/94:RR1)
          </note>
          <note>
            Kammaren biföll utskottets hemställan.
          </note>
          <note>
            FiU6 Sammanställning av anslag på tilläggsbudget hösten 1993
          </note>
          <note>
            Kammaren biföll utskottets hemställan.
          </note>
          <note>
            SkU21 Tilläggsanslag till skatteförvaltningen samt sänkt postmoms
          </note>
          <note>
            Kammaren biföll utskottets hemställan.
          </note>
          <note>
            SkU26 Kompensation för viss dieseloljeskatt
          </note>
          <note>
            Kammaren biföll utskottets hemställan.
          </note>
          <note>
            JuU12 Målsägandebiträde m.m.
          </note>
          <note>
            Mom. 1 (målsägandebiträdets uppgifter)
          </note>
          <note>
            1. utskottet
          </note>
          <note>
            2. res. 1 (s)
          </note>
          <note>
            Votering:
          </note>
          <note>
            185 för utskottet
          </note>
          <note>
            127 för res. 1
          </note>
          <note>
            37 frånvarande
          </note>
          <note>
            Kammaren biföll utskottets hemställan.
          </note>
          <note>
            Partivis fördelning av rösterna:
          </note>
          <note>
            För utskottet:
          </note>
          <note>
            74 m, 27 fp, 28 c, 24 kds, 22 nyd, 9 v, 1
          </note>
          <note>
            För res. 1:
          </note>
          <note>
            125 s, 1 v, 1
          </note>
          <note>
            Frånvarande:
          </note>
          <note>
            13 s, 6 m, 6 fp, 3 c, 2 kds, 1 nyd, 4 v, 2
          </note>
          <note>
            Mom. 2--4
          </note>
          <note>
            Kammaren biföll utskottets hemställan.
          </note>
          <note>
            FöU5 Beredskapsbudget
          </note>
          <note>
            Kammaren biföll utskottets hemställan.
          </note>
          <note>
            SfU9 Vissa sjukförsäkringsfrågor
          </note>
          <note>
            Kammaren biföll utskottets hemställan.
          </note>
          <note>
            10 § Anmälan om interpellationer
          </note>
          <note>
            Anmäldes att följande interpellationer framställts
          </note>
          <note>
            den 15 februari
          </note>
          <note type="speaker">
            1993/94:91 av Sten Andersson i Malmö (m) till justitieministern
            om åtgärder mot rasism:
          </note>
          <note>
            Rasism i dess riktiga bemärkelse förekommer, med ytterst få undantag,
            inte i Sverige. Att många medborgare är alltmera tveksamma, ifrågasätter
            och vill ha en annan asyl- och flyktingpolitik har intet med rasism
            att göra!
          </note>
          <note>
            Däremot har media försökt och bitvis lyckats skapa en bild av
            att rasismen är på frammarsch. Orsaken till detta är att små grupper
            grundligt kunnat dupera media om deras enorma betydelse och inflytande.
            Att inflytandet i praktiken är praktiskt taget försumbart tycks
            inte bekymra en del journalister.
          </note>
          <note>
            Vad som däremot är förvånansvärt är att den mediala bilden av
            rasism i Sverige leder till att regeringarna har vidtagit och
            föreslagit olika åtgärder mot ett problem som i praktiken inte
            finns!
          </note>
          <note>
            Det har lagts förslag som riksdagen accepterat där all form av
            rasism skall motarbetas. Ingen skall riskera att bli förföljd,
            diskriminerad eller
          </note>
          <note>
            ''mobbad'' på grund av hudfärg eller religionstillhörighet. Detta
            är bra, men samtidigt finns frågan om konsekvens och allas likhet
            inför lagen.
          </note>
          <note>
            Det är inte bra att svenskar, vilka baserat på sin bakgrund,
            inte känner sig ha samma stöd av lagstiftningen om de utsättes
            för liknande behandling av invandrare eller icke svenskar.
          </note>
          <note>
            Vilka åtgärder är statsrådet beredd att vidta för att understryka
            vikten av att ingen i Sverige skall utsättas för diskriminering?
          </note>
          <note type="speaker">
            1993/94:92 av Sten Andersson i Malmö (m) till statsrådet Ulf
            Dinkelspiel om narkotikabekämpning vid EU-medlemskap:
          </note>
          <note>
            Undertecknad är för ett medlemskap i EU! Dock är jag medveten
            om att ett sådant inte är problemfritt. Det är viktigt att problemen
            lyfts fram och diskuteras före folkomröstningen. Ett problem är
            att gränskontroll mot EU-länder slopas och tullens stickprovskontroller
            försvinner. Den 11
          </note>
          <note>
            februari 1994 kunde följande läsas på Text-TV:
          </note>
          <note>
            ''Regeringen fastslår att den svenska narkotikapolitiken kommer
            att stå fast även vid ett eventuellt svenskt medlemskap i EU.
            Då slopas ju gränskontrollerna mellan länderna. Många befarar
            att Sverige då översvämmas av narkotika.
          </note>
          <note>
            Regeringen hävdar att det inte är något problem utan att tull
            och polis får hitta andra arbetsmetoder.
          </note>
          <note>
            Regeringen sätter sitt hopp till en utbyggd underrättelsetjänst
            och ökat internationellt samarbete.''
          </note>
          <note>
            Självklart skall narkotikapolitiken stå fast även vid ett EU-medlemskap,
            men samtidigt finns det skäl att betvivla effektiviteten i bekämpningen
            av narkotika om gränskontroller slopas. Tullen gör de i särklass
            största beslagen av narkotika. Att söka efter narkotika då den
            kommit in i landet kostar mycket i form av personella och ekonomiska
            resurser. Resultatet är bevisligen hittills mycket magert!
          </note>
          <note>
            Avseende internationellt samarbete finns det skäl att påpeka
            att Sverige sedan länge varit anslutet till
          </note>
          <note>
            Interpol. Dessutom är det ett faktum att ett av
          </note>
          <note>
            EU:s medlemsländer är en av våra största knarkexportörer.
          </note>
          <note>
            Vilka åtgärder avser regeringen vidta för att införseln av narkotika
            skall kunna bekämpas effektivt när tullens stickprovskontroller
            försvinner?
          </note>
          <note>
            11 § Anmälan om fråga
          </note>
          <note>
            Anmäldes att följande fråga framställts
          </note>
          <note>
            den 15 februari
          </note>
          <note>
            1993/94:354 av Sten Andersson i Malmö (m) till utbildningsministern
            om Tandläkarhögskolan i
          </note>
          <note>
            Malmö:
          </note>
          <note>
            Under mitten av 80-talet beslutade riksdagen att grundutbildningen
            av tandläkare vid
          </note>
          <note>
            Tandläkarhögskolan i Malmö skulle upphöra. Så skedde emellertid
            ej, och nu pågår en omfattande renovering av skolans lokaler.
          </note>
          <note>
            Därför är det egendomligt att utbildningen i Malmö åter enligt
            uppgift riskerar att försvinna. Om vi får ett överskott av tandläkare
            är det givetvis av vikt att detta åtgärdas. Dock måste det förutsättas
            att beslut om eventuella neddragningar av utbildningen sker på
            ett välavvägt och ansvarsfullt sätt.
          </note>
          <note>
            Vilka åtgärder är statsrådet beredd att vidta för att säkra att
            kunskap, kompetens och effektivitet i utbildningen prioriteras
            före lokala särintressen?
          </note>
          <note>
            12 § Kammaren åtskildes kl. 13.19.
          </note>
          <note>
            Förhandlingarna leddes av talmannen.
          </note>
        </div>
      </body>
    </text>
  </TEI>
</teiCorpus>
